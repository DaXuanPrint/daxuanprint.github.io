<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="五代防要,五代防要卷一,五代防要卷二,五代防要卷三,五代防要卷四,五代防要卷五,五代防要卷六,五代防要卷七,五代防要卷八,五代防要卷九,五代防要卷十,五代防要卷十一,五代防要卷十二,五代防要卷十三,五代防要卷十四,五代会要卷十五,五代防要卷十六,五代防要卷十七,五代防要卷十八,五代防要卷十九,五代防要卷二十,五代防要卷二十一,五代防要卷二十二,五代防要卷二十三,五代防要卷二十四,五代防要卷二十五,五代防要卷二十六,五代防要卷二十七,五代防要卷二十八,五代防要卷二十九,五代防要卷三十,五代会要【四库本】全文在线阅读,五代会要【四库本】全文在线下载,大玄古籍书库">
<meta name="description" content="中国五代典章制度史。王溥撰。成书于乾德元年(963)。庆历六年(1046),父颜博始请刊印。通行版本有武英殿聚珍本,墨海金壶本,宋刊巾箱本,其中以后者较佳。今有上海古籍出版社排印本。王溥(922—982),字齐物,中国北宋并州祁县(今属山西)人。后汉进士,后周为中书侍郎、平章事,入宋进位司空,与蔡蒙等同修《世宗实录》,著有《唐会要》、《五代会要》。本书凡30卷、273目(其中六目分上下篇)。分类记载后梁、后唐、后晋、后汉、后周的典章制度。因王溥曾做过后汉秘书郎、后周中书侍郎、平章事、右仆射等职,对五代的见">
<title>五代会要【四库本】_王溥_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">五代会要【四库本】</span> <br/>
          作者： <span class="inputVal" id="bkauthor">王溥</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,典章,完结</span> <br/>
          字数： <span class="inputVal" id="bknum">[book_length]170996</span> <br/>
          说明： <span class="inputVal" id="bkdec">中国五代典章制度史。王溥撰。成书于乾德元年(963)。庆历六年(1046),父颜博始请刊印。通行版本有武英殿聚珍本,墨海金壶本,宋刊巾箱本,其中以后者较佳。今有上海古籍出版社排印本。王溥(922—982),字齐物,中国北宋并州祁县(今属山西)人。后汉进士,后周为中书侍郎、平章事,入宋进位司空,与蔡蒙等同修《世宗实录》,著有《唐会要》、《五代会要》。本书凡30卷、273目(其中六目分上下篇)。分类记载后梁、后唐、后晋、后汉、后周的典章制度。因王溥曾做过后汉秘书郎、后周中书侍郎、平章事、右仆射等职,对五代的见闻非常熟悉,所以该书史料丰富、翔实,为历代学者所推重。其中从五代各朝实录中引录的奏章、诏令等,史料价值很高。此本为四库本，本站也有标点本，可以搜索查找！</span> <br/>
          封面： <span class="inputVal" id="bkimg">Z_5606.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]五代会要【四库本】
[book_author]王溥
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,典章,完结
[book_length]170996
[book_dec]中国五代典章制度史。王溥撰。成书于乾德元年(963)。庆历六年(1046),父颜博始请刊印。通行版本有武英殿聚珍本,墨海金壶本,宋刊巾箱本,其中以后者较佳。今有上海古籍出版社排印本。王溥(922—982),字齐物,中国北宋并州祁县(今属山西)人。后汉进士,后周为中书侍郎、平章事,入宋进位司空,与蔡蒙等同修《世宗实录》,著有《唐会要》、《五代会要》。本书凡30卷、273目(其中六目分上下篇)。分类记载后梁、后唐、后晋、后汉、后周的典章制度。因王溥曾做过后汉秘书郎、后周中书侍郎、平章事、右仆射等职,对五代的见闻非常熟悉,所以该书史料丰富、翔实,为历代学者所推重。其中从五代各朝实录中引录的奏章、诏令等,史料价值很高。此本为四库本，本站也有标点本，可以搜索查找！
[book_img]Z_5606.jpg


[book_title]五代防要
政书类一【通制之属】提要
【臣】等谨案五代防要三十卷宋王溥撰五代干戈俶攘百度凌夷故府遗规多未暇修举然五十年间法制典章尚略具于累朝实录溥因检寻旧史条分件系类辑成编于建隆二年与唐防要并进诏藏史馆后欧阳修作五代史仅列司天职方二考其他均未之及如晋段颙刘昫等之议庙制周王朴之议乐皆事闗钜典亦略而不详又如经籍镂板昉自长兴千古官书肇端于是崇文善政岂宜削而不书乃一概刋除尤为漏略頼溥是编得以收放失之旧闻厥功甚伟至于租税类中载周世宗读长庆集见元微之所上均田表因令制素成图颁赐诸道而欧史乃云世宗见元微之均田图是直以图为元微之作乖舛尤甚微溥是编亦无由订欧史之谬也葢欧史务谈褒贬为春秋之遗法是编务核典章为周官之旧例各明一义相辅而行读五代史者又何可无此一书哉乾隆四十六年四月恭校上
总纂官【臣】纪昀【臣】陆锡熊【臣】孙士毅
总　校　官
【臣】陆　费　墀
钦定四库全书

[book_title]五代防要卷一
宋　王溥　撰
帝号
梁太祖神武元圣孝皇帝姓朱氏讳晃【追册文穆皇帝第三子母曰文恵皇后王氏】唐大中六年十月二十一日生于单州砀山县【以其日为太明节】天复元年正月封梁王天祐二年十一月加相国縂百揆改封魏王备九锡四年四月十八日受唐禅即位于东都金祥殿改名晃【年五十六初名温又赐名全忠】梁开平三年正月上尊号曰睿文圣武广孝皇帝干化二年六月五日为其子郢王友珪所弑崩于大内之寝殿【年六十一】其年十一月十日宣陵【在洛京伊阙县】諡曰神武元圣孝皇帝庙号太祖哀册文【中书侍郎平章事杜暁撰】諡册文【门下侍郎平章事赵光逢撰】諡议【太常卿李燕撰】年号二【开平尽四年干化尽二年】宰相八人【韩　建张文蔚杨　涉　薛贻矩　于　兢张　策　赵光逢　杜　晓】使相二十七人【钱　镠马　殷刘　隐　符道昭　马　賔　叶广畧　厐巨昭　杨师厚王景仁　牛存节　成　汭　张归霸　髙万兴　张全义李　琼　王　镕　罗绍威　王重师　冯行袭　张　佶王　檀　刘知俊　李思谏　刘守光　刘守文　李仁福髙季昌】
末帝讳瑱【太祖第四子母曰元正皇后张氏】唐文徳元年九月十二日生于汴州【以其日为明圣节】梁开平元年封均王干化三年二月十七日侍卫都将袁象先率禁兵杀郢王于洛京帝即位于汴州改名瑱【年二十六初名友正后又改名锽】龙徳三年十月八日唐兵入汴州为控鹤将皇甫麟弑于建国楼之廊下【年三十六】后唐同光元年十月追降为庶人【庄宗入汴州诏张全义收罪人首骨藏于大社至晋天福二年安崇阮收之】年号三【自干化三年至五年改正明正明六年改龙徳龙徳尽三年】宰相八人【姚　洎　于　兢　杨　涉赵光逄　郑　珏　萧　顷敬　翔李　琪】使相三十一人【钱　镠　马　殷　张全义马　窦　叶广畧　厐巨昭杨师厚　牛存莭　王　檀　刘　岩　张归霸　髙万兴朱友谦　刘　鄩　髙季兴　王审知　温　韬　葛从周贺徳伦　钱傅璟　贺　　孔　勍　张万进　尹　皓李继韬　马　绰　杜建徽　袁象先　李仁福　康懐英韩　洙】
后唐庄宗光圣神闵孝皇帝姓李氏讳存朂【追册武皇帝长子母曰正简皇后曹氏】唐光启元年十二月二十二日生于晋阳宫【以其日为万夀节】天祐五年正月嗣晋王位二十年四月二十五日即位于魏州武徳殿【年三十九】同光元年十月平伪梁二年四月上尊号曰昭文睿武至徳光孝皇帝四年四月一日京城军乱崩于绛霄殿之廊下【年四十二】天成元年七月二十二日雍陵【在洛京新安县至晋天福二年正月以犯庙讳改为伊陵】諡曰光圣神闵孝皇帝庙号荘宗哀册文【中书侍郎平章事韦説撰】諡册文【门下侍郎平　章事豆卢革撰】諡议【太常卿崔协撰】年号一【同光尽二年】宰相五人【豆卢革　韦　説　卢　程郭崇韬　赵光允】使相三十二人【李茂正钱　镠马　殷　张全义　王审知　髙万兴　马　存　马　賔钱元璙　钱元球　马希振　李仁福　髙李兴　韩　洙朱友谦　丁　防　李　曮　孔　　勍　袁象先　符　习温　韬　朱令徳　符存审　魏王继岌　李存渥　李存璋李存霸　郭崇韬　孟知祥元行钦　夏鲁竒　钱元瓉】
明宗圣徳和武钦孝皇帝【追册孝成皇帝长子母曰追册懿皇后刘氏】唐咸通八年九月九日生于代北金鳯殿【以其日为应圣节】同光元年十一月授番汉马部总管四年四月即位于西宫改名亶【年六十初名嗣源】长兴元年四月上尊号曰圣明神武文徳恭孝皇帝其年十一月再上尊号曰圣明神武广道法天文徳恭孝皇帝其年十一月二十六日崩于大内之雍和殿【年六十七】清泰元年四月二十七日徽陵【在洛京洛阳县】諡曰圣徳和武钦孝皇帝庙号明宗哀册文【左仆射平章事李愚撰】諡册文【吏部尚书平章事刘煦撰】諡议【太常卿卢文纪撰】年号二【天成尽四年长兴尽二年】宰相十人【豆卢革　韦　説　郑　珏　任　圜冯　道　崔　协　王建立　赵　鳯李　愚刘　昫】使相三十八人【孟知祥　李仁福　李　曮　马窦　马希振　来守殷　安元信毛　璋　符　习　霍彦威　安金全钱元璙　钱元球赵徳钧　孔　勍　髙季兴　夏鲁竒鲁　文　安重诲孔　循　房知温　王建立　王　都王延禀　范延光赵　凤　赵廷翰　马希范　髙从诲冯　赟　马希果姚元素　康义诚张防钊钱元璹　朱昭张延朗】
闵帝讳从厚【明宗第三子母曰昭懿皇后夏氏】唐天祐十一年十一月二十八日生于晋阳【未有节名】长兴元年八月封宋王四年十二月一日自魏府入纉皇统即位于柩前【年二十一】应顺元年四月七日废为鄂王其月九日遇弑于衞州【年二十二】晋天福元年十二月追諡曰闵帝徽陵之封中年号一【应顺尽元年】宰相三人【冯　道　李愚　刘　昫】使相二十三人【王思同安元信　马希果　王建立　范　光李从曮　赵徳钧房知温　马希振　马希范　赵　夀髙从诲　钱元球冯　赟　安彦威　卢文进　康义诚　朱宏昭张防钊　姚彦章　张延朗　钱元璙】末帝讳从珂【本姓王氏明宗养为子母曰宣宪皇后魏氏】唐光启元年正月二十三日生于镇州平山县之外舍【以其日为千秋节】长兴四年正月封潞王应顺元年四月三日自鳯翔入纉皇统六月赴西宫即位于柩前【年五十】清泰三年闰十一月二十九日遇难崩于后楼【年五十二】晋天福元年十二月追降为庶人徽陵之封中年号一【清泰尽二年】宰相六人【李愚刘昫卢文纪　姚　顗韩昭　马孙】使相二十二人【安元信　赵在礼马希杲　卢文进张延朗王建立　冯　道　范延光　李从曮　赵徳钧房知礼马希振　姚彦章　马　存　韩昭　李　周鲍君福髙从诲　马希范钱元璙钱元球　钱元璹】
晋髙祖圣文章武明徳孝皇帝姓石氏讳敬瑭【追册孝元皇帝第二子母追册懿皇后】唐景福元年二月二十八日生于太原汾阳里【以其日为天和节】长兴三年十一月授北京留守兼大同振武威塞彰国马步总管清泰三年闰十一月十二日筑坛即位于太原府城之南【年四十五】其月二十六日至洛阳二十九日受朝于文明殿晋天福三年十月五日契丹遣使上尊号曰英武明义皇帝七年六月十三日崩于邺都大内之保昌殿【年五十一】其年十月十日显陵【在洛京夀安县内】諡曰圣文章武明徳孝皇帝庙号髙祖哀册文【中书侍郎平章事和凝撰】諡册文【中书侍郎平章事和凝撰】諡议【太常卿崔协撰】年号一【天福尽七年】宰相五人【冯　道　赵　莹　桑维翰　李　崧　和　凝】使相二十二人【马希范　王建立　范延光　李　周　李从曮高行周　李从温　赵在礼　安从进　杜重威侯　益　杨光逺　安审　安彦威　马希杲安叔千李徳珫　杜仁涂　桑维翰　鲍君福　刘景巗马全节】少帝讳重贵【髙宗从子父敬儒母太妃安氏】唐天祐十一年六月二十七日生于太原汾阳里【以其日为启圣节】天福三年十二月授开封尹封郑王六年十一月授广晋尹封齐王七年六月十三日即位于柩前【年二十九】开运二年十二月契丹犯阙明年正月降封负义侯其月举族迁于契丹之黄龙府【年三十四】年号二【天福自七年至九年改开运开运尽三年】宰相六人【冯　道赵　莹桑维翰　李　崧和　凝　冯　玉】使相二十八人【髙从诲　马希范钱宏佐　王　曦朱文进　李守正　石　赟　杨　逺杜重威　李从温李　周　景延广　桑维翰　张从光安叔千　冯　道赵　莹　李彝殷　符彦卿皇甫遇　髙行周赵在礼李徳珫　安审　马全节安审信　刘景巗】汉髙祖睿文圣武昭肃孝皇帝姓刘氏讳暠【追册章圣皇帝长子丹追册章懿皇后安氏】唐干寜二年二月四日生于太原【以其口为夀节】晋天福六年七月授北京留守开运三年四月封北平王四年二月十五日受册于太原府第其年六月十一日至东京受朝于崇元殿改名暠【年五十二初名知逺】干祐元年正月二十七日崩于大内万夀殿【年五十四】其年十一月二十七日睿陵【在洛京都城县】諡曰睿圣文武昭肃孝皇帝庙号髙祖哀册文【右仆射平章事苏禹珪撰】諡册文【右仆射平章事苏禹珪传】諡议【太常卿张昭撰】年号一【干祐尽元年】宰相四人【窦贞固苏逢吉苏禹珪李　涛】使相二十人【髙从诲　马希广　钱宏倧　杜重威髙行周　刘　信　李守正　符彦卿安审　侯　　益　刘　崇　李从敏　刘　铢　白文珂史宏肇　慕容彦超　安叔千　李彝殷　王　周　冯　晖】隐帝讳承祐【髙祖第二子】母曰皇后【李氏】长兴二年三月九日生于太原【以其日为嘉庆节】干祐元年二月一日封周王其日即位于柩前【年十八】三年十二月二十一日为左右郭允明弑于京北之赵村【年二十】周广顺元年五月追諡曰隐帝其年八月十二日颍陵【在许州阳翟县】年号一【干祐尽三年】宰相五人【窦贞固　苏逄吉　苏禹珪李　涛　杨　邠】使相三十三人【髙从诲马希广钱宏俶　钱宏倧　髙保融　髙行周　李守正　符彦卿冯　晖　慕容彦超侯　益　李从敏　刘　崇　刘　铢白文珂　史宏肇　刘　信　安审　李彝殷　常思王　景　武行徳　侯　章　王　晏　张彦威　王章赵　晖　髙允权　郭从义　刘　赟史匡懿　王守恩　孙方諌】
周太祖圣神恭肃文武孝皇帝姓郭氏讳威【追册章肃皇帝长子母追册章徳皇后王氏】唐天祐元年七月二十八日生于邢州尧山之旧宅【以其日为永夀节】汉干祐三年四月授邺都留守兼枢密使其年十二月二十七日监国广顺元年正月五日即位于崇元殿【年四十八】显徳元年正月一日上尊号曰圣明文武仁徳皇帝其月十七日崩于大内之滋徳殿【年五十一】其年四月十二日嵩陵【在郑州新郑县】諡曰圣神恭肃文武孝皇帝庙号太祖哀册文【中书侍郎平章事王溥撰】諡册文【右仆射平章事李谷撰】諡议【太常卿田敏撰】年号二【广顺尽二年显徳尽元年】宰相七人【冯　道　窦贞固　蘓禹珪　王峻范　质　李　谷　王　溥】使相四十二人【髙保融　钱宏俶　髙行周　安审　符彦　卿　李彝殷冯　晖　王　峻　李宏义　白文珂　慕容彦超　赵　晖缺　　　侯　益　武行徳　王　晏　张彦威　常　思侯　章　史匡懿　李从敏　薛懐让　王继宏　王　景郭从义　孙方諌　王守恩　李　晖　扈彦珂　折从阮刘　训　郭　勲　杨　信　何福进　李洪信　刘　言郭　崇　李　筠　郑仁诲曹　英　王彦超　王　逵】
世宗睿武孝文皇帝讳荣【太祖养子姓柴氏追册圣穆皇后之侄也】唐天祐十八年九月二十四日生于邢州之别墅【以其日为天清节】广顺三年三月授开封尹封晋王显徳元年正月判内外兵马事其月二十日即位于柩前【年三十四】六年六月十九日崩于大内之万岁殿【年三十九】其年十一月一日庆陵【在郑州管城县】諡曰睿武孝文皇帝庙号世宗哀册文【礼部尚书平章事王溥撰】諡册文【中书侍郎平章事魏仁浦撰】諡议【翰林学士中书舍　人判太常寺窦俨撰】年号一【元称显徳尽六年】宰相五人【范　质　李　谷　王　漙景　范　魏仁浦】使相三十五人【髙保融　钱宏俶　王　饶　李彝殷安审　符彦卿　白文珂　李宏义赵　晖　武行徳王　晏　侯　章　王继宏　王　景郭从义　孙方諌王守恩　李　晖　扈彦珂　折从阮刘训　郭　勲李宏信　杨　信　郑仁诲　曹　英郭崇　王彦超李　筠　王　逵　周行逢　李重进向　训　韩　通张永徳】大将六人【今上　　李重进　张永徳韩　通　韩令坤　袁　彦】恭帝讳宗训【世宗后宫所生】广顺三年八月四日生于澶州【以其日为天夀节】显徳六年六月封梁王其月九日即位于柩前【年七嵗】七年正月禅位于宋其年降封郑王【年八嵗】宋开宝六年春崩于房陵【其月十日】追諡恭帝顺陵【在世宗庆陵之侧】年号一【依旧称显徳】宰相三人【范　质　王　溥魏仁浦】使相二十人【髙保融　钱宏俶　符彦卿　武行徳　王　晏　王　景郭从义　向　拱　李宏信　郭　崇　王彦超　李　筠李重进　李殷　周行逄　杨　信韩　通　张永徳　李宏义　侯　章】大将七人【今上张　铎李重进　韩　通　韩令坤石守信　髙怀徳】
杂録
唐清泰元年四月羣臣议明宗諡于南郊太常卿卢文纪请諡曰圣智仁徳钦孝皇帝庙号明宗宰臣冯道议曰按諡法发号出令能悦民曰和克定祸乱曰武大行皇帝道契天和功定神武请改圣智仁徳四字为圣徳和武余依太常所议从之
晋天福六年八月中书门下奏山陵礼仪使状髙祖尊号諡及庙号伏凖故事启殡宫前择日命太尉率百寮奉諡册告天于圜丘毕奉諡册跪读于灵前此累朝之制盖以天命尊极不可稽留今所上髙祖圣文章武明徳孝皇帝尊諡宝册伏縁去洛京地逺宝册难以往来当司详酌复请只差官往洛京告奏南郊太庙其日中书门下文武百官立班中书令侍中升灵坐前读册宝行告諡之礼今从欲牒所司择日申请官贠行事复请奏闻宣下者
追諡皇帝
梁肃祖宣元皇帝讳黯【舜司徒虎四十二代孙】开平元年七月追尊宣元皇帝庙号肃祖兴极陵【在单州砀山县】敬祖光献皇帝讳茂林【宣元皇帝长子母曰宣僖皇后范氏】开平元年七月追尊光献皇帝庙号敬祖永安陵【在单州砀山县】宪祖昭武皇帝讳信【光献皇帝长子母曰光孝皇后杨氏】开平元年七月追尊昭武皇帝庙号宪祖光天陵【在单州砀山县】烈祖文穆皇帝讳诚【昭武皇帝长子母曰昭懿皇后刘氏】开平元年七月追尊文穆皇帝庙号烈祖咸宁陵【在单州砀山县】
右已上梁朝追尊四庙
后唐懿祖昭烈皇帝讳执宜【沙陀府都督拔野之六代孙】同光元年闰四月追尊昭烈皇帝庙号懿祖永兴陵【在代州鴈门县】献祖文皇帝讳国昌【昭烈皇帝长子母曰昭烈皇后崔氏】同光元年闰四月追尊文皇帝庙号献祖长宁陵【在代州鴈门县】太祖武皇帝讳克用【文皇帝第一子母曰文景皇后秦氏】同光元年闰四月追尊武皇帝庙号太祖建极陵
右已上后唐荘宗朝追尊三庙【按实录并唐髙祖太宗懿宗昭宗共立七庙】
惠祖孝恭皇帝讳聿天成二年十二月追尊孝恭皇帝庙号恵祖遂陵【在应州金城县】毅祖孝质皇帝讳敖【孝恭皇帝长子母曰昭皇后崔氏】天成二年十二月追尊孝质皇帝庙号毅祖衍陵【在应州金城县】烈祖孝靖皇帝讳琰【孝质皇帝长子母曰顺皇后张氏】天成二年十二月追尊孝靖皇帝庙号烈祖奕陵【在应州金城县】徳祖孝成皇帝讳霓【孝靖皇帝长子母曰穆皇后何氏】天成二年十二月追尊孝成皇帝庙号徳祖庆陵【在应州金城县】
右已上后唐明宗朝追尊四庙
晋靖祖孝安皇帝讳璟【卫大夫碏之后】天福二年五月追尊孝安皇帝庙号靖祖义陵肃祖孝简皇帝讳彬【孝安皇帝长子母曰元皇后秦氏】天福二年五月追尊孝简皇帝庙号肃祖惠陵睿祖孝平皇帝讳昱【孝简皇帝长子母曰恭皇后安氏】天福二年五月追尊孝平皇帝庙号睿祖康陵宪祖孝元皇帝讳绍雍【孝平皇帝长子母曰献皇后来氏】天福二年五月追尊孝元皇帝庙号宪祖昌陵【在北京晋阳县】
右已上晋朝追尊四庙
汉文祖明元皇帝讳湍【东汉显宗第八子淮阳王昞之后】天福十二年闰七月追尊明元皇帝庙号文祖懿陵【无陵所遥申朝拜】徳祖恭禧皇帝讳【明元皇帝长子母曰明皇后李氏】天福十二年闰七月追尊恭禧皇帝庙号徳祖沛陵【无陵所遥申朝拜】翼祖昭献皇帝讳僎【恭禧皇帝长子母曰恭惠皇后杨氏】天福十二年闰七月追尊昭献皇帝庙号翼祖威陵【北京晋阳县是其所】显祖章圣皇帝讳琠【昭献皇帝长子母曰昭穆皇后李氏】天福十二年闰七月追尊章圣皇帝庙号显祖肃陵
右已上汉朝追尊四庙
周信祖睿和皇帝讳璟【周虢叔之后】广顺元年七月追尊睿和皇帝庙号信祖温陵【无陵所遥申朝拜】僖祖明宪皇帝讳谌【睿和皇帝长子母曰睿恭皇后张氏】广顺元年七月追尊明宪皇帝庙号僖祖齐陵【无陵所遥申朝拜】义祖翼顺皇帝讳蕴【明宪皇帝长子母曰明孝皇后田氏】广顺元年七月追尊翼顺皇帝庙号义祖节陵【无陵所遥申朝拜】庆祖章肃皇帝讳简【翼顺皇帝长子母曰翼敬皇后韩氏】广顺元年七月追尊章肃皇帝庙号庆祖钦陵
右已上周朝追尊四庙
皇后
梁太祖皇后张氏【早崩开平二年追封贤妃至干化二年十一月二十三日追册曰元正皇后】少帝妃张氏【干化五年九月二十四日册为徳妃其夕薨】后唐太祖皇后曹氏【同光元年四月册为皇太后二年二月勅皇太后所居宫宜名长夀宫至三年七月崩諡曰正简八月中书门下奏据礼仪使状准礼及故事太常少卿定諡太常卿署定日告天地宗庙伏准礼文贱不得诔贵子不得爵母后必諡于庙者受成于祖宗今皇太后諡请太常卿署定后集百官连署諡状讫读于太祖武皇帝室然后差丞郎一人撰册文别定日命太尉上諡册于西宫灵座同日差有司告諡于天地太微宫宗庙如常告之仪从之至九月中书门下奏大行皇太后諡读于太庙太祖武皇帝室其日合集两省御史台五品以上尚书省四品以上官于太庙序立俟行告礼毕中书班首一人升阶诣太祖武皇帝读諡讫奏闻别择日上諡册于西宫灵座及奏告天地宗庙从之】荘宗皇后刘氏【同光二年四月十三日册为皇后荘宗遇内难奔于太原为符彦超所害晋天福五年正月二十八日追諡曰神闵敬皇后】明宗皇后夏氏【早崩长兴四年三月二十八日追諡曰昭懿皇后于太微宫之东建寝庙以安神主】皇后曹氏【天成三年正月册为淑妃长兴元年正月十四日册为皇后应顺元年正月册为皇太后至清泰三年又十一月随末帝崩于后楼晋髙祖使人防至晋天福五年正月二十八日追册曰和武显皇后】皇后魏氏【初封鲁国太夫人清泰二年二月中书门下奏臣闻汉昭帝承祚御厯奉尊諡于云阳魏明帝继体守文思外家于甄馆而皆追崇徽称祔飨庙庭克隆敬本之文式叶爱亲之道臣等又覧国史窃见宗皇帝母曰昭成皇后窦氏代宗皇帝母曰章敬太后吴氏始嫔朱邸俄閟宫鸿图既属于明君尊号咸追于圣母伏以鲁国夫人发祥沙贻庆河洲三后最贤周母允承于天统四妃有子唐宫先启于帝基仰惟当宁之情弥轸寒泉之思乆虚殷荐虑损皇猷臣等谨上尊諡曰宣宪皇太后请依昭成皇太后故事择日备礼册命又臣等伏闻先太后旧陵永祔先祠则都下难崇别业既追尊諡合剏閟宫按汉朝故事园寝不在王畿或就陵所更立寝祠今商量上諡后权立庙以申告献配祔之礼请俟他年从之】闵帝皇后孔氏【初封鲁国夫人应顺元年四月为末帝所害晋天福五年正月二十八日追諡哀皇后】末帝皇后刘氏【清泰元年八月二十八日册为皇后至三年又十一月二十九日与帝遇难同崩于后楼】晋髙祖皇后李氏【唐明宗第五女天成三年四月封永寜公主长兴四年九月进封魏国长公主清泰二年四月改封晋国长公主至天福元年十一月尊为皇后七年六月尊为皇太后开运四年三月与少帝同迁于契丹之黄龙府汉干祐三年八月二十五日崩于番中之建州】少帝皇后张氏【天福八年十月追册】皇后冯氏【开运三年十月册】汉髙祖皇后李氏【天福十二年四月八日册为皇后至干祐三年七月册为皇太后周广顺元年正月上尊号曰昭圣皇太后】周太祖皇后柴氏【汉末遇害显徳四年四月追册曰正恵皇后】世宗皇后符氏【显徳元年三月册为皇后至三年七月崩追册曰宣懿皇后】皇后符氏【宣懿皇后之女弟也显徳六年六月册为皇后】
杂録
后唐同光元年四月太常礼院奏准制以此月十三日行皇后册礼今检详临轩命使册皇后旧仪皇后庙见如纳后之仪受册后合别定庙见日其日皇后乗重翟车卤簿鼓吹仪仗前导从之又奏谨按开元礼临轩册皇后皇后表谢朝皇太后并如纳后之仪不载朝谢皇帝之礼准纳后仪则皇帝服冕衮降迎于门恐礼太重今详酌其日常服内御殿皇后首饰袆衣尚衣引入至殿庭阶前再拜讫退如常仪从之
内职
梁太祖昭仪陈氏昭容李氏
后唐太祖妃刘氏【同光元年四月册为皇太妃】魏国夫人陈氏【唐干寜二年册为皇太妃】庄宗淑妃韩氏徳妃伊氏【并同光二年十二月册以宰臣卢革韦説为册使出应天门登辂车卤簿鼓吹前导至于永福降车入右银台门至淑妃宫受册于内文武百官立班称贺】昭仪侯氏【封沂国夫人】昭容夏氏【封虢国夫人】昭媛白氏【封汧国夫人】出使美宣邓氏【封魏国夫人】御正楚真张氏【封凉国夫人】司簿徳美周氏【封宋国夫人】侍直吴氏【封延陵郡夫人】懿才王氏【封太原夫人】咸一韩氏【封昌黎郡夫人】瑶芳张氏【封清河郡夫人】懿徳王氏【封太原夫人】宣一马氏【封扶风郡夫人并同光二年十一月勅】明宗徳妃王氏【天成三年正月册立长兴二年四月进号淑妃应顺元年又正月十三日册为太妃至周广顺元年四月追諡贤妃】昭仪王氏【封齐国夫人】昭容葛氏【封晋国夫人】昭媛刘氏【封赵国夫人】孙氏【封楚国夫人】御正张氏【封曹国夫人】司寳郭氏【封魏国夫人】司賛于氏【封郑国夫人】尚服王氏【封卫国司夫人】记崔氏【封蔡国夫人】司膳翟氏【封滕国夫人】司酝吴氏【封莒国夫人】媫妤髙氏【封渤海郡夫人】美人沈氏【封太原郡夫人】顺御朱氏【封吴郡夫人】司饰聊氏【封颍川郡夫人】司衣刘氏【封彭城郡夫人】司药孟氏【封咸阳郡夫人】梳箆张氏【封清河郡夫人】衣服王氏【封太原郡夫人】梳箆傅氏【封颍川郡夫人】知客张氏【赐号尚书】故江氏【追封济阳郡夫人已上皆长兴三年九月勅其名号皆中书门下按六典内职仿而行之】内人李氏【封陇西县君】崔氏【封清河县君】李氏【封成纪县君】田氏【封咸阳县君】白氏【封南阳县君并长兴四年二月勅按前代内职皆无封君之礼此一时之制】
晋髙祖颍川郡夫人蔡氏【天福三年八月勅】少帝宝省李氏【封陇西郡夫人】张氏【封春宫夫人充皇后宫尚宫并天福八年十一月二日勅】前左御正齐国夫人吴氏【进封燕国夫人】书省魏国夫人崔氏【进封梁国夫人】前右御正天水郡夫人赵氏【封卫国夫人】司簿孟氏【封汧国夫人】前司簿李氏【封陇西郡夫人】弟子院使齐氏大使郭氏副使贾氏【并封本县君】太后宫尚宫陈留郡夫人何氏【进封郑国夫人】河南郡夫人元氏【进封齐国夫人】番知客出使夫人石氏【封武威国夫人】春宫姚氏常氏焦氏王氏陶氏魏氏赵氏七人【并超封郡夫人】宝省婉美赵氏【封天水郡夫人】武氏已下十一人【并授春宫天福八年十一月勅】清河郡夫人张氏彭城郡夫人刘氏【并本宫太后宫司寳】南阳郡夫人路氏出使夫人赵氏白氏【并充皇后宫司宾开运二年八月勅】
周太祖贵妃张氏【广顺元年二月追册】淑妃杨氏【广顺元年九月追册】徳妃董氏【广顺元年四月追册】尚仪赵氏【封汧国夫人】尚服蘓氏【封岐国夫人】尚宫甫氏【封汾国夫人】司宾髙氏【封梁国夫人】司宾柴氏【封平阳郡夫人】司賔茹氏【封颍川郡夫人】司记丁氏【封陇西郡夫人】司记刘氏【封彭城郡夫人】典宝李氏【封陇西县君】司宝王氏【封琅邪县君】司正李氏【封陇西县君】司正王氏【封琅邪县君】尚食李氏【封陇西县君】尚功曹氏【封钜野县君】司衣李氏【封陇西县君】司药林氏【封防稽县君】司药翟氏【特封浔阳县君并广顺元年八月勅】
出宫人
梁平元年九月勅西宫所有前朝宫人宜放出宫任从所适
后唐天成元年四月赦勅后宫内职量留一百人其余任归骨肉
五代防要卷一
钦定四库全书

[book_title]五代防要卷二
宋　王溥　撰
诸王
梁太祖长子友裕郴王【开平三年十月追封】第二子友文博王【开平元年五月九日封册】第三子友珪郢王【开平元年五月九日封至干化二年六月三日篡位伪改鳯厯元年三月十七日京城军乱侍卫都将袁象先率兵入宫友珪自杀少帝卽位追削为庻人】第五子友璋福王【开平元年五月九日封】第六子友雍贺王【开平元年五月九口封】第七子友徽建王【开平元年五月九日封】第八子友孜康王【干化三年三月十二日封】
后唐太祖第二子存美邕王第三子存霸永王第四子存礼薛王第五子存渥申王第六子存乂睦王第七子存确通王第八子存纪雅王【并同光三年闰十二月封】荘宗长子继岌魏王【同光元年四月中书门下奏皇子准故事合宫使请以继岌为兴圣宫使从之至三年九月二十三日封为魏王继潼继蟾继嵩继峣皆皇子也同光三年二月勅并可光禄大夫检校司徒】明宗第二子从璟【为元行钦所杀天成三年六月追赠太保未封王】第三子从荣秦王【长兴元年八月封至四年十一月谋逆伏诛追削为庶人清泰元年十月勅故庶人从荣获罪先帝贻祸厥身已歴嵗时未营窀兆虽轸在原之念宜从有国之规且令中书门下商量礼寻据太常礼院伏奏请准唐贞观中庶人承干流死黔州仍以公礼从之】第四子从璨【为安重诲所陷天成四年三月责授房州司戸参军寻杀之至长兴四年七月追赠太保未封王】第五子从益许王【长兴四年五月封至晋天福四年封郇国公为二王后奉唐帝祀至开运三年契丹犯京师复封为许王寻为畨萧翰伪立为帝知南朝军国事汉髙祖入洛遇害】末帝长子重吉【为愍帝所害未封王清泰元年七月追册为太尉立庙于莱州】第二子重美雍王【清泰三年正月封】
晋髙祖长子重英虢王第二子重义寿王【权洛京留守为张从賔所害】第三子重允剡王第四子重信沂王【权河南节度使为张从賔所害】第五子重进夔王【并天福七年四月追封】第六子重杲陈王【天福七年五月追封】第七子重睿【许州节度使未封王】少帝长子延煦【遥领陜西节度使】第二子延宝【遥领曹州节度使按实録皆帝之从子养为己子】
汉髙祖长子承训魏王【天福十二年二月追封】第三子承勲陈王【周广顺元年三月追封】
周太祖第二子侗郯王第三子信杞王【并汉末遇害显徳四年四月追封】世宗长子宗谊越王【并汉末遇害显徳四年四月追封】第三子宗让曹王【改名熈让】第四子熈谨纪王第五子熈诲蕲王【并显徳六年追封】
杂録
后唐同光四年三月内人郡主景姹奏唐昭宗诸王及皇子弟宗属千余人当朱梁弑逆之时同时遇害为三坑瘗于内西右龙兴寺北请合为一冢改勅宜令太常礼院以故濮王一人为首一品礼仍委河南府监防防事长兴元年九月太常礼院奏草定册秦王仪注博士段颙议曰据开元礼临轩册命诸王大臣其日受册者朝服从第卤簿与百官俱集朝堂就次受册讫通事舍人引不载谒庙还第之仪自开元以后册拜诸王皆正衙命使诣延英门进册皇帝御内殿髙品引王入立于位髙品宣制读册王受册讫归院亦无乘辂谒庙之礼臣按五礼精义云古者皆因禘尝而发爵禄所以示无自専禀之祖宗也今虽册命不在烝尝然拜大官封大邑必至殿廷敬顺之道也今当司欲准开元礼其日秦王服朝服自治所乘辂车备卤簿与羣臣俱集朝堂就次受册讫至应天门外奉册置于载册之车秦王升辂出谒太庙讫归理所仪仗卤簿如来时之仪从之
公主
梁太祖长女安阳公主【降罗延规早卒开平三年八月追封】长乐公主【降赵巗开平九年五月十一日封】普宁公主【降王昭祚开平元年五月十一日封】　金华公主【开平二年十月封】真宁公主【干化三年十月五日封】少帝长女夀春公主【干化三年四月五日封】第二女寿昌公主【正明九年九月二十五日封】后唐武皇长女琼华长公主【降孟知祥同光三年十二月封】第二女瑶英长公主【降张延钊同光三年十二月封】明宗长女永宁公主【降晋髙祖天成三年四月封至长兴四年正月改封魏国公主清泰二年三月追封晋国长公主】第十三女兴平公主【降赵延夀天成三年四月封至长兴四年九月改封齐国公主至清泰三年三月追封燕国长公主】第十四女夀安公主【长兴四年六月封】第十五女永乐公主【长兴四年六月封】
晋髙祖长女长安公主【降杨承祚天福二年五月封至六年五月卒追封秦国公主至七年九月又追封梁长公主】从长女髙平县主第二女新平县主第三女千乘县主孙女永庆县主【并天福七年五月封】
汉髙祖长女永宁公主【降宋延渥天福十二年四月封至干祐二年十二月追封秦国长公主】
周太祖第三女乐安公主【为汉室所害广顺元年二月追封至显徳四年四月又追封莒国长公主】第四女夀安公主【降张永徳广顺元年四月封至显徳元年四月封晋国长公主】第五女永宁公主【广顺元年九月追封至显徳四年四月又追封梁国长公主】
婚礼
后唐同光元年七月太常礼院奏按本朝旧仪自一品至三品婚姻得服衮冕剑佩衣九章今皇子兴圣宫使继岌虽未封建官是检校太尉合准一品婚姻施行其妃凖礼妇人从夫之爵亦准一品命妇礼至亲迎日太常卤簿鼔吹前导乘辂车其妃花九枝博鬓褕翟衣九等其日平明皇帝差官告亲庙一室宗正卿摄婚主行礼其夕亲迎兴圣宫使乘辂车卤簿鼓吹前导至女氏之门以结防车御轮交率【一作车】从之
晋天福四年八月中书门下奏据太常礼院定来年长安公主出降仪太仆寺供厌翟二马车殿中省备团方编扇各十六行障三座障三伞一大扇一团大扇二今车障伞扇是同光元年皇后法物欲备饰牙仗厌翟车后以四马【今权去二马】从之
五年二月太常礼院奏长安公主以三月出降按唐徳宗朝礼仪使顔真卿议婚用诞马在礼无文周礼诸侯以璋防女礼云玉以比徳今请驸马都尉加以璋郡主之婿加纁以代用马书函之礼出自近代事无正经请废之勿用诏曰纳采之时主人再拜使者不答虽开元礼具载其仪今宜答拜仍令郑王重贵主其婚礼中外不贺余依所奏
亲拜郊
梁太祖南郊二【开平三年五月二十四日其年十一月二日】后唐荘宗南郊一【同光二年二月一日】明宗南郊一【长兴元年二月二十一日其夜防雨上召司天官问之奏曰圣徳动天百灵斯防故也夜至半雨止天色晴明如昼皆以为圣徳所感】周太祖南郊一【显徳元年正月一日】
杂録
梁开平二年十一日南郊礼仪使奏今检详礼文皇帝赴南郊服通天冠绛纱袍登玉辂法驾卤簿自清游队已下诸衞将军平巾帻绯两裆大口袴锦螣蛇银隠起金帯刀弓箭以飞执旗人引驾三衞并武弁绯两裆大口袴供奉官并武弁服色各一人步从余文武官及导驾士绛衣平巾帻余并戎服准式近侍导驾官自三引车从本县令州府御史大夫即朝服各乘辂车前导其引驾官员不总备车辂自中书令侍中已下则公服内诸司使并常服内人服色礼文不载【其年自东都赴洛都行郊天礼自石桥备前件仪仗至郊坛】三年正月以河南尹张宗奭为南郊大礼使【故事皆以宰相为之今以河南尹充非常例也】
后唐同光二年正月礼仪使奏南郊朝飨太庙合祭天地于圜丘旧制以亲王充亚献行事乃以皇子继岌为亚献皇弟存纪为终献天成四年九月太常礼院奏来年二月十八日致斋于明堂准旧仪皇帝服通天冠绛纱袍文武五品以上着袴褶陪臣近例只着朝服从之
周广顺三年九月太常礼院奏准勅定郊庙制度洛阳郊坛在城南七里丙巳之地圜丘四成各髙八尺一寸下广二十丈再成广十五丈三成广十丈四成广五丈十有二陛无节十二等燎坛在泰坛之丙地方一丈髙一丈二尺阔上南出戸方六尺请下所司修奉从之【时太祖拜南郊故修奉之】
亲飨庙
梁太祖二飨庙【开平三年正月二十二日其年十月三十日】后唐荘宗一飨庙【同光二年正月二十九日】明宗一飨庙【长兴元年二月十九日】周太祖一飨庙【广顺三年十二月十九日】
庙仪
梁开平元年夏四月太祖初受禅乃立四庙于西京从近古之制也
后唐同光二年六月十日太常礼院奏国家兴建之初已于北都置庙今尅复天下迁都洛阳固宜建置宗庙按礼无二庙之文其北都宗庙请废下尚书王正言等奏议曰伏以宫室之制宗庙为先今卜洛居尊开基御宇事当师古神必依人北都先置宗庙不宜并设况每年朝享礼有常规时日既同神何所据窃闻近例亦有从权如神主已修迎之藏于夹室若庙宇已崇虚之以为常制若齐桓公之庙二主礼无明文古者师行亦无迁于庙主昔天后之崇巩洛礼谓非宜汉王之恋丰滕事无所法况本朝故事礼院具明洛邑旧都髙丘正位岂宜逺宫阙之居建祖宗之庙事非可乆理在从长其北都宗庙请准太常礼院申奏宜从废停从之
天成元年中书舍人马缟奏曰伏见汉晋已来以诸侯王宗室承袭帝统除七庙之外皆别追尊私亲汉光武皇帝立先四代于南阳其后桓帝已下亦皆上考前修追崇先代乞依两汉故事别立亲庙诏下尚书省集百官定议礼部尚书萧顷等议曰伏见方册所载圣概斯存达苹藻之诚宜新楶棁之制臣等集议其追尊位号及建庙都邑乞依马缟所议二年中书门下又奏伏以两汉以诸侯王入继帝统则必易名上议广孝称皇载于诸史故事孝徳皇孝仁皇孝元皇是也伏乞圣慈俯从人愿幸追王而荐号兼上諡以尊名改置园陵仍增兵衞遂诏太常礼院定其仪制太常博士王丕等引汉桓帝入嗣尊其祖河间孝王曰孝穆皇父蠡吾侯曰孝崇皇为例请付太常卿定諡刑部侍郎权判太常卿马缟复议曰依准两汉故事以诸侯王宗室入承帝统亦必追尊父祖修树园陵西汉宣帝东汉光武孝享之道故事具在自安帝入嗣遂有皇太后令别崇諡法追曰某皇所谓孝徳孝穆之类是也前代惟孙皓自乌程侯继嗣追父和为文皇帝事出非常不堪垂训今据礼院状汉安帝已下若据本纪又不见有帝字伏以諡法徳象天地曰帝伏縁礼院已曽奏闻难将两汉故事便述尊名请诏百官集议右仆射李琪等议曰伏睹歴代已来宗庙成制继袭无异沿革或殊马缟所奏诚有经据乞下制命令马缟据依典册以述尊名乃下诏曰朕闻开国承家得以制礼作乐故三王不相袭五帝不相沿随代创制于理无爽矧或情关祖祢事系蒸尝且追諡追尊称皇与帝既有减增之字合陈褒贬之辞大约二名俱为尊称若三王之代不可加帝五帝之代不可言皇爰自秦朝便兼其号至若元皇帝事隔千祀宗追一源犹显册于鸿名岂须遵于汉典况朕居九五之位为亿兆之尊不可总二名于眇躬惜一字于先代茍随执议何表孝诚可委宰臣与百官详定集两班于中书各陈所见惟李琪等请于祖祢二室先加帝字宰臣合众议奏曰恭以朝廷之重宗庙为先事系承祧义符致美且圣朝追尊之日即引汉氏旧仪在汉代封崇之时复依何代故事理闗凝滞未叶圣谋道合变通方为民则且王者功成治定制礼作乐正朔服色尚有改更尊祖奉先何妨沿革若应州必立别庙即地逺上都今据开元中追尊臯陶为徳明皇帝凉武昭王为兴圣皇帝皆立庙于京都臣等商量所议追尊四庙望依御札并加皇帝之号兼请于洛京立庙勅宜于应州旧宅立庙余依所奏其年八月太常礼院奏荘宗神主以此月十日祔庙七室之内合有祧迁中书门下奏议议祧懿祖一室后下百僚集议礼部尚书萧顷等奏议请从中书所议从之
应顺元年正月中书门下奏太常以太行山陵毕祔庙今太庙见享七室髙祖太宗懿祖昭宗献祖太祖荘宗大行升祔礼合祧迁献祖请下尚书省集议太子太傅卢质等议曰臣等以亲尽从祧垂于旧典疑事无质素有明文顷荘宗皇帝再造寰区复隆宗庙追三祖于先代复四室于本朝式遇祧迁旋成沿革及荘宗升祔以懿祖从祧盖非嗣立之君所以先迁其室光武灭新之后始有追尊之仪比祗在于南阳元不归于太庙引事既疎于故实此时须禀于新规将来升祔先庙次合祧迁懿祖既叶随时之义又符变体之文从之【时议者以懿祖赐姓于懿宗以支庶系大宗例宜以懿祖为始祖次昭宗可也不必祖神尧而宗太宗若依汉光武则宜于代州立献祖而下亲庙其唐庙依旧礼行之可也而议諡者忌咸通之懿宗又称懿祖父子俱懿于理可乎将朱邪三世与唐室四庙连序昭穆非礼也议祧者不知受氏于唐懿宗而祧之今又及献祖以礼始祧昭宗次祧献祖可也而懿祖如唐景皇帝岂可祧乎】
晋天福三年正月中书门下奏皇帝到京未立宗庙望令所司具制度典礼以闻从之二月太常博士段颙议曰夫宗庙之制歴代为难爰考礼经以求故事谨按尚书舜典曰正月上日受终于文祖此是尧之庙也然犹未载其数又按郊祀録夏立五庙商立六庙周立七庙汉初立祖宗庙于郡国共计一百六十七所至后汉光武中兴后别立六庙魏明帝初立亲庙四后重议依周法立七庙晋武受禅初立六庙后却立七庙宋武帝初立六庙齐朝亦立六庙隋文帝初受命立亲庙四至大业元年帝欲遵周法议立七庙次属传禅于唐武徳元年六月四日始立四庙于长安至贞观九年命有司详议庙制遂立七庙至开元十一年后创立九庙又按礼记防服小记曰王者禘其祖之所自出以其祖配之而立四庙郑注云髙祖以下至祢四世即亲尽也更立始祖为不迁之庙其五庙也又按礼记祭法及王制孔子家语春秋谷梁传并云天子七庙诸侯五庙大夫三庙士一庙此是降杀以两之义又按尚书咸有一徳曰七世之庙可以观徳又按疑义云天子立七庙或四庙盖有其义也如四庙者从祢至髙祖已上亲尽故有四庙之礼又立七庙者縁自古圣王祖有功宗有徳更封【一本封下有立字】始祖即于四亲庙之外或祖功宗徳不拘定数所以有五庙六庙或七庙要后代子孙观其功徳故尚书云七世之庙可以观徳矣又按周舍论云自江左以来晋宋齐梁陈相承多立七庙今颙等参详惟立七庙四庙即并通其理伏縁宗庙事大不敢执以一理定之故检四庙七庙之文参酌厥理俱得其宜他所论者并皆勿取伏请下三省集百官详议勅从之左仆射刘昫等议曰臣等今月八日伏奉勅命于尚书省集议太常博士段颙所奏宗庙事伏以将敷至化以达万方克致平和必先宗庙故礼记王制云天子七庙诸侯五庙大夫三庙疏云周制之七者太祖庙及文王武王之祧与亲庙四太祖后稷也殷六庙契及汤与二昭二穆夏则五庙不立太祖禹与二昭二穆而已自夏及周少不减五多不过七又云天子七庙皆据周也有其人则七无其人则五者诸侯庙制虽有其人则不过五此天子诸侯五七之异明矣至于三代以后魏晋宋齐隋及唐初多立六庙盖于建国之始不盈七庙之数也今欲请自立髙祖已下四亲庙其始祖一庙未敢轻议伏圣裁御史中丞张昭奏议曰臣前月中预都省集议宗庙事伏见议状于亲庙之外请别立始祖一庙近奉中书门下牒再令百官于都省议定闻奏者臣读十四代史书见二千年故事观诸家宗庙都无始祖之称惟殷周二代以稷契为太祖礼记曰天子七庙三昭三穆与太祖之庙而七郑注云此周制也七者太祖后稷及文王武王与四亲庙又曰殷人六庙契及汤与二昭二穆也夏后氏立五庙不立太祖惟禹与二昭二穆而已据王制郑所释即殷周以契后稷为太祖夏后无太祖亦无追諡之庙自殷周以来时更十代皆于亲庙之中以有功者为太祖无追崇始祖之例具引今古即恐词防事要证明须陈梗槩汉以髙祖父太上皇执嘉无社稷功不立庙号髙祖自为髙祖魏以曹公相汉垂三十年始封于魏故为太祖晋以宣王辅魏有功立为髙祖以景帝始封于晋故为太祖宋氏先世官阀卑微虽追崇帝号刘裕自为髙祖南齐髙帝之父位至右军生无封爵不得为太祖髙帝自为太祖梁武帝之父顺之左右齐室封侯位至领军丹阳尹虽不受封于梁亦为太祖陈文帝父文瓉生无名位以武帝有功梁室赠侍中封义兴公及武帝即位亦追为太祖周闵帝以父泰相西魏经营王业始封于周故为太祖隋文帝辅周室有大功始封于隋故为太祖唐髙祖神尧祖父虎为周八柱国隋代追封唐公故为太祖唐末梁室朱氏有帝位亦立四庙朱氏先世无名位虽追册四庙不立太祖朱公自为太祖此则前代追册太祖不出亲庙之成例也王者祖有功而宗有徳汉魏之制非有功徳不得立为祖宗殷周受命以稷契有大功于唐虞之际故追尊为太祖自秦汉之后其礼不然虽祖有功仍须亲庙今亦粗言徃例以取证明秦称造父之后不以造父为始祖汉称唐尧刘累之后不以尧累为始祖魏称曹参之后不以参为始祖晋称赵将司马卬之后不以卬为始祖宋称汉楚元王之后不以元王为始祖齐梁皆称萧何之后不以萧何为始祖陈称太丘长陈寔之后不以寔为始祖元魏称李陵之后不以陵为始祖后周称神农之后不以神农为始祖隋称杨震之后不以震为始祖唐称臯陶老子之后不以臯陶老子为始祖唯唐髙宗则天武后临朝革唐称周更立七庙仍追册周文王昌为始祖此葢当时附丽之徒不谙故实武立姬庙乖越已甚曲防之人到今嗤诮臣逺观秦汉至于周隋礼乐衣冠声名文物未有如唐室之盛武徳议庙之初英才间出如温魏顔虞通今古封萧薛杜达礼仪制度宪章必有师法夫追先王先母之仪起于周代据史记及礼经云武王纉太王王季文王之绪一戎衣而有天下尊为天子宗庙享之周公成文武之徳追王太王王季祀先公以天子之礼又曰郊祀后稷以配天据此言之周武虽祀七世追为王号者但四世而已故自东汉以来有国之初多崇四庙从周制也况殷因夏礼汉习秦仪无劳博访之文宜约已成之制请依隋唐有国之初创立四庙推四世之中名位髙者为太祖谨议以闻勅宜令尚书省集议奏闻左仆射刘昫等再奏议曰臣等今月十三日再于尚书省集百官详议夫王者祖武宗文郊天祀地故有追崇之典以申配享之仪窃详太常礼院议状惟立七庙四庙即并通其理其它所论并皆勿取七庙者按礼记王制曰天子七庙三昭三穆与太祖之庙而七郑注云此周制也详其礼经即周家七庙之定数四庙者谓髙曾祖祢四世也按周本纪及礼经大传皆曰武王即位追王太王王季以后稷为尧稷官故追尊为天子此则即周武王初有天下追尊四庙之明文也故自汉魏以降迄于周隋创业之君追尊不过四世约周制也此礼行之已乆事在不疑今参详都省前议状请立四庙外别引始祖取裁未为定议续准勅据御史中丞张昭奏请创立四庙之外无封始祖之文况国家礼乐刑名皆依唐典宗庙之制须约旧章请依唐朝追尊懿祖宣皇帝献祖光皇帝太祖景皇帝代祖元皇帝故事追尊四庙为定从之
七年七月太常礼院奏国朝见飨四庙靖祖肃祖睿祖宪祖今大行皇帝将行升祔按防要唐武徳元年立四庙于长安至贞观九年髙祖神尧皇帝崩命有司详议庙制议者以髙祖神主并旧四室祔庙今先皇帝神主请同唐髙祖升祔从之
汉天福十二年闰七月太常博士段颙奏议曰伏以宗庙之制歴代为难须按礼经旁求故实又縁礼贵随时损益不定今参详歴代故事请立髙曾祖祢四庙更上追逺祖光武皇帝为始祖百代不迁之庙居东向之位共为五庙庶符往例又合礼经诏尚书省集议吏部尚书窦正固等议曰按礼记王制云天子七庙诸侯五庙大夫三庙疏云周制之七庙者太祖及文王武王之祧与亲庙太祖后稷也又云天子七庙皆据周制也有其人则七无其人则五至于光武中兴及歴代多立六庙或四庙葢建国之始未盈七庙之数又按郊祀録王肃云徳厚者流泽广天子可以事六代之义也今欲请立髙祖以下四亲庙又自古圣王祖有功宗有徳即于四庙之外祖功宗徳不拘定数今除四亲庙外更请上追髙皇帝光武皇帝共六庙从之
周广顺元年正月中书门下奏太常礼院议曰合立太庙室数若守文继体则魏晋有七庙之文若创业基则隋唐有四庙之议圣朝请通依近礼追諡四庙伏恐所议未同请下百官集议太子太傅和凝等议曰恭以肇启洪图维新黄屋左宗庙右社稷率由旧章崇祖祢辨尊卑载于前史虽质文互变义取各殊或观损益之规或系兴隆之始陛下体元立极本义祖仁变家成国之基遵奉先思孝之道据礼官议立四亲庙允叶前文从之
五代防要卷二
钦定四库全书

[book_title]五代防要卷三
宋　王溥　撰
庙制度
后唐天成三年十一月太常定奏少帝为昭宣光烈孝皇帝庙号景宗博士吕明奏谨按礼经臣不诔君称天以諡之是以本朝故事命太尉率百寮奉諡册告天于圜丘回读于灵前并布七月之内諡册入陵若追尊定諡命太尉读諡册于太庙藏册于本庙伏以景宗皇帝顷负沉寃嵗月深逺园陵已脩不祔于庙则景皇帝亲在七庙之外今圣朝申寃追尊定諡重新帝号须撰礼仪又礼云君不逾年不入宗庙且汉之殇冲质君臣已成晋之恵懐愍俱负艰难皆不列庙食止祀于园寝臣等窃详故实欲请立景宗皇帝庙于园所命使奉册书宝绶上諡于庙便奉大牢祀之其四时委守令奉荐请下尚书省集三省官详议礼制施行左散骑常侍萧希甫等请依礼院所奏勅宜令本州城内选地起庙【哀帝崩于曹州立庙】
四年五月中书门下奏先据太常寺定少帝諡昭宣光烈孝皇帝庙号景宗生曽为帝享乃承祧既号景宗合入宗庙如不入庙难以言宗于理而论祧一逺庙安少帝神主于太庙即昭穆序而宗祧正今或安居别庙即请不言景宗但云昭宣光烈孝皇帝兼册文内有基字是宗庙讳虽寻常勅诏皆不回避少帝是继世之孙不敢斥列圣之讳今改基为宗字从之【按风俗通陈孔璋曰尊卑有杀防祭哀敬各有攸殊欲令言着而可遵事施而不犯礼云卒哭之后宰执木铎徇于官曰舍故而讳新故谓毁庙之主也恩逺属絶名不可讳今昭宣上去宗十四世奏改册文非典故也】
晋天福四年十一月太常礼院奏议立唐庙引武徳年故事祀隋三帝今请立近朝庄宗明宗闵帝三庙庶合前规诏曰徳莫盛于继絶礼莫重于敬先庄宗立兴复之功明宗重光大之业建乎闵帝实继本枝然则丕绪洪源皆遵唐室继周者须崇后稷嗣汉者必奉髙皇将启严祠当崇茂典宜立髙祖太宗及庄宗明宗闵帝五庙其月太常礼院又奏唐庙制度请以至徳宫正殿隔为五室三分之南去地四尺以石为埳中容二至庙之南一屋三门门防二十有四东西一屋一门门无棨防庙中牀鑪盘帐烛亭香宝粢盛酒爵罍洗罇坫位席祭服率如常制四仲之祭一羊一豚具如中祠币帛牲牢之类光禄主之祠祝之文不进不署神厨之具鸿胪督之五帝五后凡十主未迁者六未立者四未諡者三髙祖太宗与其后暨荘宗明宗凡六主在青化里之寝宫祭前二日以殿中繖扇二十迎置新庙以行享礼闵帝荘宗明宗三后及鲁国孔夫人神主四座请修制祔庙及三后请定諡法从之
周广顺元年二月太常礼院上言准勅迁汉庙入升平宫其唐晋两朝皆五庙迁移今汉七庙未审总移为复只移五庙勅宜准前勅并移于升平宫其法物神厨斋院祭器祭服馔料皆依中祠例用少牢光禄等寺给其读文太祝及奉礼郎太常寺差毎仲享以汉宗子为三献从之
三年九月太常礼院言准洛京庙室一十五间中分为四室两头有夹室四神门毎门屋三
别有斋宫神厨屋宇准礼左宗庙右社稷在国城内请下有司修奉从之【时太祖行郊礼迁宗庙于东京故有是议】
显徳六年七月诏以大行皇帝山陵有期神主将祔太庙其庙屋宇舍添修否国子司业兼太常博士聂崇义奏曰奉勅为大行皇帝山陵有期神主祔庙恐殿室鈌少合重添修今诣庙内相度若是添修庙殿一间至五间并须移动诸神门及角楼宫墙仗舍及当殿正面檐袱阶道亦须近东省牲立班位直至斋宫渐更迫窄今检到古今礼文伏縁太庙东西各有夹室伏请迁易请室安大行皇帝神主以合礼文者一按唐礼太庙惟有六室至开元元年加至九庙遂有九室至大厯十四年十二月十一日代宗神主将祔太庙太常奏縁迁祔须加夹室中幍室又元和三年十月九日重修太庙先是宗正奏下所司卜择起修日闻奏太常院详定礼料其合遍告九室奏移神主权于庙南门内殿庭少西设行庙幕殿一十二问置丹牀幕屋五间告前二日有司陈设毕告料准常礼有司供备其行庙外令左右金吾差兵守衞如式今重坼庙殿续更添修不惟重劳兼恐未便窃见庙殿见虚东西二夹室况有未祧迁之主欲请不坼庙殿更添间数即将夹室安排六室位次所有动移神主若准旧礼于庙庭权设行庙幕殿即恐雨水犹多难于陈设请权于太庙斋宫内奉安神主至脩奉毕日庶为宜称一按礼记云庙成则于中屋刲羊以衅之夹室则用鸡又大戴礼及通典亦有夹室察文观象乃是备庙之制况新主祔庙诸经有迁易之名考古沿今庶合通理伏请逓迁诸室安大行皇帝神主以符礼意勅从之
禘祫
后唐长兴元年九月太常礼院奏来年四月孟夏禘享于太庙谨按礼经三年一禘以孟夏五年一祫以孟冬已毁未毁之主并合食于太祖之庙逐庙功臣之名配享于本庙之庭宝应元年定礼奉景皇帝为始封之祖庙号太祖百代不迁毎遇禘祫位居东南之尊自代祖元皇帝髙祖太宗已下列圣子孙各序昭穆南北相向合食于前圣朝中兴重脩宗庙见享髙祖太宗懿宗昭宗献祖太祖荘宗七庙太祖景皇帝在祧之数不列庙享来禘祫若奉髙祖居东向之尊则禘享不及于太祖若以祧庙太祖居东向之位则又违于礼意今所脩奉祧庙神主及诸色法物已备合预请参详事须具状申奏勅下尚书省集议户部尚书韩彦晖等奏议伏以本朝尊受命之祖景皇帝为始封之君百代不迁长居庙食自贞观至于天祐无所改更圣子神孙左昭右穆自中兴国祚再议宗祊以太祖景皇帝在祧庙之数不列祖宗欲尊太祖之位将行东向之议爰命羣臣同议可否伏覩本朝列圣之旧典明皇定礼之新规开元十年特立九庙子孙遵守歴代无亏今既行七庙之规又已祧太祖之室昔徳宗朝行禘祫之礼顔真卿议请奉献祖神主居东向之位景皇帝暂居昭穆之列考之于正元则以为误行之于今日正得其礼今欲请毎遇禘祫之嵗暂奉景皇帝居东向之尊自元皇帝以下序列昭穆从之
周显徳五年六月禘于太庙先是言事者以皇家宗庙无祧庙之主不当行禘祫之礼国子司业聂崇义以为前代备庙累迁及追尊未毁者皆有禘祫援引故事九条以为其证曰魏明帝以景初三年崩至五年二月祫祭明年又禘自兹已后五年为常且魏以武帝为太祖至明帝始三帝而己未有毁主而行禘祫其证一也宋文帝元嘉六年祠部定十月三日殷祀其太学博士议禘云按禘祫之礼三年一五年再宋自髙祖至文帝才亦三帝未有毁主而行禘祫其证二也梁武帝用谢广议三年一禘五年一祫故谓之殷祭禘祭以夏祫祭以冬且梁武乃受命之君仅追尊四庙而行禘祫则知祭者是追奉之道以时移节变孝子感而思亲故荐以首时祭以仲月间以禘祫序以昭穆乃礼之经也非闗宗庙备与不备其证三也唐礼贞观九年将祔髙祖于太庙国子司业朱子奢请准礼立七庙是时乃立六庙而行禘祫今检防要及通典并礼阁新仪皆载此礼并与实录符同此乃庙亦未备而行禘祫其证四也贞观十六年四月己酉光禄大夫宗正卿纪国公□纶卒太宗甚伤悼为不视朝将出临之太常奏禘祫祭致斋不得哭乃止此明太宗之时宗庙未备实行禘祫其证五也贞观二十三年自九嵕回迎神主于太极殿之西阶日中行虞祭之祧有司请依典礼以神主祔庙髙祖欲留神主于内寝旦夕供养申在生之敬诏停祔礼英国公李勣等抗表固请曰窃惟祖功宗徳饰终之明典文昭武穆严配之明训今停祔庙奉徇哀情即据典章乖替为甚又国哀已白而庙时停祭逾月之后须申大祫以唐礼九庙观之自太宗以上才足七庙未有毁主将申大祫其证六也贞观十六年四月癸丑有司言行禘祫依今礼祫享功臣并得配享于庙庭禘享则不配请命礼官学士等议太常卿韦挺等议曰其禘及时享功臣皆应不预故周礼六功之官皆大蒸而已大蒸即祫祭也梁初误禘功臣左丞駮议武帝允而依行降及周隋俱遵此礼窃以五年再祫合诸天道一大一小通人雅论小则人臣不预大则兼及有功今礼禘无功臣诚谓理不可易太宗改令从礼载详此论该晓歴代援据甚明又贞观年中累陈禘祫其证七也髙宗上元三年有司祫享于太庙止有七室未有迁主通典防要及礼阁新仪俱明此礼其证八也中宗景龙三年八月帝将祠南郊欲以韦皇后助行郊礼国子司业郭山等议云皇朝旧礼圜丘分祭天地唯有皇帝亲拜更无皇后祭之文及时享并禘祫亦无助祭之事今据中宗之代国子祭酒等举禘祫之文称是皇朝旧礼及明太宗髙宗之朝皆行禘祫其证九也疏奏从之
配享功臣
后唐荘宗庙故昭义节度使李嗣昭故幽州节度使周徳威故汴州节度使符存审并长兴二年四月勅
縁庙裁制
周广顺元年四月中书门下奏太常礼院申七月一日皇帝御崇元殿命使奉册四庙准旧仪服衮冕即座太尉引册案入皇帝降座引立于御座前向南中书令举册案进皇帝搢珪璋授册使跪受转授舁册官其进寳授寳仪如册案臣等参详至时请皇帝降阶授册从之三年九月太常礼院奏奉迎太庙神主到京其日未审皇帝亲出郊外迎奉否检讨故事元无礼例伏请召三省集议勅宜令尚书省四品已上中书门下五品以上同参议司徒窦贞固司空苏禹珪等议案吴主孙休即帝位迎其祖父于吴郡入祔太庙前一日出城野次明日常服奉迎此其例也遂署状言以车驾出城奉迎为是请下礼仪使草定仪注至十月礼仪使奏太庙神主将至前一日仪仗出城掌次　于西御荘东北设神主行庙幄幕面南其日放朝羣臣早出西门皇帝常服出城诣行宫羣臣起居毕就次神主至羣臣班定皇帝立于班前神主至太常卿请皇帝再拜羣臣俱拜神主就行庙幄幕坐设常馔羣臣班于神幄前侍中就次请皇帝谒神主既至羣臣再拜皇帝进酒毕再拜羣臣俱拜皇帝还幄羣臣先赴太庙门外立班俟皇帝至起居神主至羣臣班于庙门外皇帝立于班前太常卿请皇帝再拜羣臣俱拜皇帝还幄羣臣就次宫闱令安神主于本室讫羣臣班于庙庭太常卿请皇帝于四室奠享逐室皇帝再拜羣臣俱拜四室祔享毕皇帝还宫前件仪注望付中书门下宣下从之
社稷
周广顺三年九月太常礼院奏社稷制度社坛广五丈髙五尺五色土筑之稷坛制度如社坛之制度社坛石主长五尺方二尺剡其上方其下半根在土中四垣华饰毎神门屋三间一门门二十四防四隅连饰罘罳如庙之制中可树槐准礼左宗庙右社稷在国城内请下所司修奉从之【时太祖将行郊礼故迁社稷于东京脩之】
岳渎
梁开平三年八月诏曰封岳告功前王重事祭天肆觐有国常规朕以身恭临大寳既功徳未敷于天下而灾祥互降于域中虑于告谢之仪有缺斋防之礼爰修昭报用契幽通宜令中书侍郎平章事于兢往东岳祭告讫
晋天福六年正月勅岳镇司方海渎配地载于祀典咸福蒸民将保丰穰宜申防敬其岳镇海渎庙宇宜各令修葺仍禁樵采开运三年二月诏令复祭中岳宜差河南少尹往彼行礼【故事五岳皆本处观察使亲赍御降祝文行礼顷因张全义为河南尹以年徳俱髙遂令宾从摄祭近日兼差府属卑官至是因左辅阙卢夏奏故有是勅】
周显徳七年十月诏今年冬祭海宜就差登州刺史张顺起今后逐年就差更不差使
寒食拜扫
汉干佑三年三月寒食隠帝奉皇后幸南御园家祭枢密使三司使从之【人君奉先之道无寒食野祭近代荘宗毎年寒食出祭谓之破散故袭而行之】
周广顺元年二月寒食太祖出元化门至蒲池设御帐遥拜诸陵非人君之礼也
武成王庙
后唐长兴三年五月七日国子博士蔡同文奏伏见武成王庙中毎上代释奠汉留侯张良配坐武安君吴起等为十哲当排祭之时只于武成王张良十哲面前其范蠡等六十四人图形于四壁面前并无酒醢自今后乞准本朝旧制例武成王庙四壁诸贤画像面前各宜设一豆一爵祀享中书帖太常礼院检讨礼例分析申者礼院检郊祀録释奠武成庙中祀例祭以少牢其配座十哲见今行释奠之礼伏自防乱已来废四壁英贤之祭今准帖为国子博士蔡同文奏武成王庙四壁英贤请各设一豆一爵祀享者当司今详郊祀録武成王从祀诸英贤各笾二实以栗黄牛脯豆二实以菜葅鹿醢簠簋各一实以黍稷饭酒爵一礼文所设祭器无一豆一爵之仪奉勅武成王庙四壁英贤自此每祀至释奠准郊祀録各陈脯醢诸物以祭
周显徳五年闰七月兵部申春秋上戊释奠武成王庙毎祭差献官三员初献官上军充亚献官上将军充终献官将军充于汉干祐三年奉中书门下指挥带使相上军不差自后只差大将军行事仍改亚献为再献官终献为三献官
祭器
周广顺三年九月南郊礼仪使奏用珪璧制度准礼祀上帝以苍璧地祗以黄琮祀五帝以珪璋琮琥璜其玉各依本方正色祀日月以珪璋祀神州以两珪有邸其用币天以苍色地以黄色配帝以白色日月五帝各从本方之色皆长一丈八尺其珪璧之状璧圎而琮方珪上鋭而下方半珪曰璋琥为虎形半璧曰璜其珪璧琮璜皆长一尺二寸四珪有邸邸本也珪着于璧而四出也日月星辰以珪璧五寸前件珪璧有圗様而长短之説或殊按唐开元中宗诏曰礼神以玉取其精防比来用珉不可行也如或以玉难办宁小其制度以取其真今郊庙所修珪璧量玉大小不必皆从古制伏请下所司修制从之
显徳四年四月礼官博士等准诏议祭器祭玉制度国子祭酒尹拙引崔灵恩三礼义宗云苍璧所以礼天其长十有二寸盖法天之十二时又引江都集礼白虎通诸书所説云璧皆外圎内方又云黄琮所以礼地其长一尺以法地之数其琮外方内圎八角而有好国子博士聂崇义以为璧内外皆圎其径九寸按阮氏郑图皆云九寸周礼玉人职又有九寸之璧及引尔雅云肉倍好谓之璧好倍肉谓之瑗肉好若一谓之环郭璞注云好孔也肉边也而不载尺寸之数崇义又引冬官玉人云璧好三寸尔雅云肉倍好谓之璧盖两边肉各三寸通好共九寸则其璧九寸明矣崇义又云黄琮八方以象地毎各剡出一方六寸共长八寸厚一寸按周礼疏及阮氏图并无好又引冬官玉人云琮八角而无好崇义又云琮璜珪璧俱是礼天地之器而尔雅唯言璧环瑗三者有好其余诸噐若琮璜等者并不言之则琮璜八角而无好明矣时太常卿田敏以下以崇义援引周礼正文为是乃从之
牲牢
梁开平二年七月勅祭祀之典有国大事如闻官吏慢于恪敬礼容牲选有异精防宜令御史台疏具条件闻奏
周显徳二年八月兵部尚书张昭等奏今月十二日奉圣防以毎年祭祀多用太牢念其耕稼之勤更备牺牲之用比诸豢养特可愍伤令臣寻讨故事可以他牲代否臣仰禀纶言退寻礼籍其三牲八簋之用五礼六乐之文着在典彞乆相沿袭累经朝代无所改更臣闻古者燔黍捭豚尚多质畧近则梁武面牲竹脯不可宗师虽好生之徳则然于奉先之仪太劣葢礼主于信孝本因心黍稷非馨鬼神享徳不必牲牢之巨细笾豆之方圎茍血祀常保于宗祧而牺牲何须于茧栗但以国之大事儒者乆行易以他牢恐未为便以臣愚管见其南北郊宗庙社稷朝日夕月等大祠如皇帝亲行事备用三牲如有司摄行事则用少牢已下虽非旧典贵减牺牛其月太常少卿田敏乂奏臣奉防为祠祭用犊事令太仆寺供犊一年四季多用犊二十二头唐武徳九年十月九日诏祭圜丘方泽宗庙已外并可止用少牢用少牢者用特牲时和年丰然后克修常礼又天宝六年正月十三日赦文今后毎大祭祀应用骍犊宜令所司量减其数仍永为常式其年起请以旧料毎年用犊二百一十二头今请减　七十三头止用三十九头余祀享并宜停用犊至上元二年九月二十一日赦文圜丘方泽竝依常式宗庙诸祠临时献熟其年起请昊天上帝太庙各太牢一余祭则随事而供若据天寳六载自二百一十二头减用三十九头据武徳九年每年用犊十头圜丘四方泽一宗庙五据上元二年起请惟昊天上帝太庙又无方泽只九头矣今国家用牛比开元天宝则不多比武徳上元则过其大半按防要太仆寺有牧监掌孳课之事乞今后太仆寺养孳课牛其犊遇祭昊天前三月养之涤官取其荡涤清防余祭则否若临时买牛恐非典故奉勅今后祭圜丘方泽社稷并依旧用犊其太庙及诸祠宜准上元二年九月二十一日制并不用犊如皇帝亲行事则依常式其日又诏曰今后诸祠祭应有牲牢香币馔料供具等仰本司官吏躬亲检校务在精至行事仪式依附礼经大祠祭合用乐音仍须依前教习凡闗祀事宜令太常博士及监察御史用心防检稍有因循必行朝典
五代会要卷三
钦定四库全书

[book_title]五代防要卷四
宋　王溥　撰
縁祀裁制
梁开平三年九月诏曰国之大事唯祀与戎须委元臣以专重务今后在京大小祀及诸色祠祭并委宰臣薛贻矩专判
后唐同光三年三月十日祠部奏本朝旧仪太微宫每年五荐献其南郊坛每年四祠祭吏部申奏请差中书门下摄太尉行事其太庙及诸郊坛并吏部差三品以上摄太尉行事从之至其年七月中书门下奏据尚书祠部状每年太微宫五荐献南郊坛四祠祭并宰相摄太尉行事唯太庙时祭独遣庶寮虽为旧规虑成阙礼臣等商量今后太庙祠祭亦望差宰臣行事从之
三年十二【一作一】月礼仪使奏伏准礼经防三年不祭惟天地鬼神社稷为越绋行事此古制也爰自汉文益尊神器徇至公絶私之义行以日易月之制事乆相沿礼从顺变今园陵已毕祥练既除宗庙不可以乏享神只不可以废祀宜从礼意式展孝思伏请自正简太后升祔礼毕应宗庙使乐及群祀并准旧施行从之
天成四年九月太常寺奏伏见大祠则差宰臣行事中祠则差诸寺卿监小祠则差太祝奉礼今后凡小祠请差五品官行事从之
其年十月二十七日中书门下奏太微宫太庙南郊坛宰臣行事宿斋百官皆入伏以奉命行事精诚宿斋既徧见于朝官不渉处于祠祭今后宰臣行事文武两班望令并不得到宿斋处者勑宜依其年十二月中书门下奏今后宰臣致斋内请不押班不知印不赴内殿起居或遇国忌应行事官受誓戒后并宜不赴行香并不奏覆刑杀公事及大祠致斋内请不开宴从之长兴二年五月尚书左丞崔居俭奏大祠中祠差官行事皇帝虽不与祭其日亦不视朝伏见车驾其日或出于礼不便今后请每遇大祠中祠车驾不出从之四年二月太常博士路航奏比来小祠已上公卿皆着祭服行事近日惟郊庙太微宫具祭服五郊迎气日月诸祠并只常服行事兼本司执事人等皆着随身衣装狼籍鞋屦便随公卿升降于坛墠按祠部令中祠已上应斋郎等升坛行事者并入给防服事毕収纳今后中祠已上公卿请具祭服行事执事升坛人并着履具绯衣帻子又臣检礼阁新仪太微宫请卯时行事近年依诸郊庙例五更行事今后请依旧以卯时从之
清泰元年五月中书门下奏据太常礼院申明宗今月二十日祔庙太尉合差宰臣摄行现縁在假李愚十八日私忌在致斋内今刘昫又奏见判三司事烦请免祠事今与礼官叅酌诸私忌日遇大朝会入阁宣召尚赴朝叅今祔享事大忌日属私致斋日请比大朝防宣召例差李愚行事从之
晋天福七年十一日天地宗庙社稷及诸祠事等访问自前所司承祀多不精防宜令三司预支一年诸司合请祠祭礼料物色等于太庙置库仍差宗正丞石载仁专主掌监察御史宋彦升监库兼差供奉官陈审璘往洛京于太庙内稳便处修盖库屋五间俟毕日催促所支物色监送入库交収讫取収领文状归阁毎有祠祭诸司合请礼料至时委监库御史宋彦升宗正丞石载仁旋令给付其大祠中祠兼令监察祭使检防馔造小祠即令行事官检防如致慢易本司当准格科罪其祭器未有者修制已有者更仰雅饰
开运三年六月西京留司监祭使奏以祠祭所定行事官临日或遇疾病或奉诏赴阙留司禀已迟乞以留司吏部郎中一人主判有缺便依次第定名庶无缺事从之
周广顺三年九月南郊礼仪使奏郊庙祝文按礼例云方者文字皆书于册唐初悉用祝版惟陵庙用玉册宗朝祭郊庙用玉为册徳宗朝博士陆淳议准礼用祝版祭祀讫燔之乃从其议正元七【一作六】年亲祭又用竹册今详酌礼例用竹版为宜从之
显徳五年闰七月一日御史防奏见行事件诸司寺监逐季请到祠祭礼料币帛脚钱等于宗正寺监祭使与本寺官同掌至日供应
逐季所祭享郊坛祠庙并是礼部差官具名衔牒报监祭使大祠前七日赴尚书省受誓戒如其日有官不到具名衔中奏申堂前三日致斋前二日请道引赴祠所中祠不受誓戒前二日致斋前一日请道引赴祠所小祠不受誓戒吏部牒到献官名衔监察使检防封记印礼料并诸司只应人等发牒差驱使官管押赴所交割逐祠祭诸司赴郊坛等至午时与公卿行事官立班告防省牲防馔毕给付大官令监厨造馔至来日五更于坛所食馔毕行事防检有食馔祭器不精应奉有缺其本司人吏量罪责罸郊坛太庙宰臣摄太尉行事至受誓戒及赴祠庙日监祭使具録公卿行事官名御申班状
应行事官未受誓戒前牒陈有故请假并是吏部别差官行事如受誓戒后及致斋之内有官陈牒有故请假监祭使差次官通摄行事祠斋前一日本寺按阅申堂如至行事日音律乐官只应前却监祭使量罪区分太庙夹室行祫享之礼所差行事公卿等并聼别指挥诸祠祭有同日享祀监　祭使具状申御史中丞请差官祀若是无官可差监祭使牒太常博士通摄如缺太常博士监祭使通摄
祠祭行事公卿官员职掌等每至冬寒请柴炭太常礼院差礼生请给监祭使监散
亲谒陵
后唐末帝清泰三年九月车驾将北幸太常博士段颙奏河阳路当徽陵今车驾经由合亲朝谒于是至陵所朝拜
周世宗显徳元年六月车驾征太原回亲拜嵩陵望陵号恸至陵所俯伏哀泣感于左右再拜讫祭奠而退赐奉陵将吏及近郊人户帛有差
公卿巡陵
后唐清泰二年正月宗正寺奏北京永兴长寕建极三陵应州遂衍奕三陵准曹州温陵例下本州府官朝拜雍坤和徽四陵太常宗正卿朝拜从之
晋开运三年七月中书门下奏太常礼院状得宗正寺牒今年八月择日朝拜诸陵今太卜署择用八月十二日庚午告北京义恵康昌四陵准天福二年七月宜就昌陵都朝拜其朝拜官以本府上佐官等行事礼料亦准上供备
皇后陵
后唐同光三年十月正简皇太后葬于坤陵初上欲祔于代州太祖园陵中书门下奏议曰伏以人君以四海为家不当其南北洛阳是帝王之宅四时朝拜理须便近不能逺幸代州今汉朝诸陵皆近秦雍国朝陵寝布列京畿后魏文帝自代迁洛后之园陵皆在河南兼应勲臣之家不许北今魏氏诸陵尚在京畿祔代州理未为允从之
杂録
后唐二年三月以尚书工部郎中李途为长安两路检视诸陵使其年五月二十四日宗正寺严切指挥诸陵台令丞不得辄令影占人户其诸陵旧制合破巡人仍仰酌量额定数目自本州县于中等人户内差遣交付陵所切不得自招影占人户搅扰乡村致妨县司差遣色役便仰密具本官姓名申奏当行朝典仍具条约晓示诸陵台及本州县讫闻奏其年八月中书门下奏诸陵台令丞并请停废以本县令兼知陵台事从之二年六月闗内诸陵顷因防乱例遭穿废多未掩修其下宫殿宇法物等各令奉陵州县府据所管陵园修制仍四时各依例荐享逐陵各差近陵百姓二十戸放杂差役充陵户以备洒扫其寿陵等一十陵亦一例修掩量差陵户仍授尚书工部郎中李途京兆少尹充奉修诸陵使
广顺元年五月宗正寺奏准故事诸陵有令丞各一员近令丞不置便委本县令兼之今縁河南洛阳是京邑恐兼令丞不便伏勅防勅特置令丞各一员周广顺元年正月敕文唐荘宗明宗晋髙祖宜各置守陵十户以近陵人户充
忌日
后唐天成三年又八月九日尚书工部郎中萧愿奏每遇宗庙不乐之辰宰臣到寺百官立班是日降使赐香准案禁乐防屠止刑罸者帝忌后忌之辰旧制皆有斋防葢由追逺以表奉先多难已来此事乆废今后毎遇大忌宜设僧道斋一百人列圣忌日斋僧道共五十人忌日既不视朝固难举乐所奏止刑罸防屠宰宜依兼河南府向来送酒宰臣自此止絶天下州府至国忌日并令不举乐止刑罸防屠宰余且依旧
四年十二月中书门下奏今后大忌前一日请不坐朝从之
晋天福五年正月御史中丞窦正固奏每遇国忌行香宰臣跪炉僧人表讃文武百官俨然列坐今后伏请宰臣跪炉百官依常位立班从之仍令行香之后斋僧一百人永为定制
讳
后唐天成元年六月十二日朕闻古者酌礼以制名惧废于物取其难犯而易避贵便于时况徴在二名抑有前例恭以太宗皇帝自登寳位不改旧称时则臣有世南官以民部靡闻曲避止禁连呼朕以躬托于人上冀遵圣范非敢有废文书内所有二字但不连称并不得回避如是臣下之名不欲与君亲同字者任自更改务从所便庶体予懐
三年正月诏曰本朝列圣及亲追四庙讳近日章奏偏傍文字皆阙防画凡当出讳止避正呼若廻避于偏傍则亏缺于文字宜从朴素庻便公私此后凡庙讳但避正文其偏傍文字不得减少防画
其年八月诏曰凡有姓犯庙讳者改以本望为姓清泰二年五月中书门下奏御名上一字与诸王相连按太宗宗朝故事人臣诸王合避相连字改从单名从之
晋天福三年二月中书门下奏礼经云礼不讳嫌名二名不偏讳注云嫌名谓声音相近若禹与雨丘与蓲也二名不偏讳孔子之母名徴在言在不称徴言徴不称在此古礼也唐太宗宗二名皆讳人姓与国音声相近是嫌名者亦改姓氏与古礼有异若庙讳平声字即不讳余例若讳侧字即不讳平声所讳字正文乃偏傍皆阙防画望令依令式施行朝廷之制今古相沿道在人礼非天降况以方开厯数防奉祖宗虽逾孔子之文爽周公之训冀崇孝行永载简编所为二名及嫌名事依唐朝施行
册命
梁开平元年八月朝廷之仪封册为重用报勲烈以隆恩荣固令亲式况旧章乆缺自我复行今后每册封大臣宜令有司备临轩之礼
后唐同光二年三月太常礼院奏准制尚书令秦王李茂正备礼册命检详旧仪无不帯节度使封册之命宜准故襄州节度使赵匡凝封楚国例施行秦王受册自备革辂一乘载册犊车一乘并本品卤簿鼔吹如仪从之
三年六月太常礼院奏吴越国王钱镠行册命按礼文合用竹简宜令有司修制玉册俾称元勲【议者以玉册帝王所用不合假令人臣葢当枢密院承防叚回受钱镠之赂曲遂其请枢密使郭崇韬不详典礼故也】天成三年十一月十八日中书奏旧制凢降册命至尊临轩伏自陛下纂袭继有崇封但申节度之仪尚缺临轩之礼今后或册封请御正衙虽劳万乘之尊冀重九天之命如此则行之时礼备受之者感深宁惟转耀于皇猷亦永标于青史
清泰元年六月中书门下奏据太常礼院申册拜王公如在京城所司备卤簿车辂法物皇帝临轩行册礼如在外镇正衙命使押册赴本道行礼车辂法物故事不出都城礼无明文今奉制命幽州赵徳钧封北平王青州房知温封东平王皆备礼册命其合用车辂法物在兵部太常太仆寺请载往本州行礼后送纳本司从之
举人自代
后唐清泰元年正月尚书吏部员外郎刘匡鼎奏臣伏覩建中元年正月中外文武臣寮授官上任后三日举一人自代事下中书如除用选人所荐多者拟议多事已来此勑乆废今后重乞举行从之
汉干祐元年正月赦节文应内外常叅官宜准唐建中故事上任后三日表举一人自代
后唐天成二年六月户部尚书李麟奏应升朝官四品以上各许荐令録两人五品六品官各许荐簿尉两人勅所举人除官后仍于官告内坐举官姓名赴任之后或有不公连坐举主兼三品以上有旧谙行止堪充两使判官者各具才业上闻
周显徳二年正月二十一日御札应在朝文资官翰林学士两省官内有曽歴藩郡宾职州县官者宜各举堪为令录者一人务在强明清慎公平勤恪其中有已曽任令录亦许称举并当擢用不拘选限资序虽姻族近亲亦无妨嫌只湏举状内具言除官之日仍署举主姓名若在官贪浊不公懦弱不治职业废缺处断乖违并量事状轻重连坐仍令御史台催提本官旋具奏闻限两月举状齐足如出使在外者侯逥日准此指挥四年六月应在朝文资官各令再举一人堪充令录及两使防御团练军事判官者自前或因公过微有殿犯者亦许称举余准显徳二年正月二十一日御札处分其年八月诏应在朝上将军统军大将率府副率等宜令各举有武勇胆力骑射趫防堪为军职者三仍具年嵗及歴职去处闻奏如已在禁军者不在称举举到日并当比试骑射防騐人材虽是姻亲亦宜公举但如状内具言如应任用之后不副所举即量事状轻重坐举主
五年五月诏在朝文资官各令再举堪为幕职令录者一人所举幕职州县官罢任后便与除官仍并许赴阙
皇太子亲王见三师礼
后唐长兴四年七月二日太常寺奏奉详定太子亲王见师傅礼如左
一准开元礼皇太子与师傅保相见前一日尉卫设次于宫门外道西南向伶官展轩悬于庭其日诸卫所部屯门列仗典谒设师傅保位于西阶之西东向三少位次之少退俱东向北上师傅保及三少至宫门通事舍人引师傅保就次左庶子奏中严伶官帅工人入就位通事舍人引师傅保及三少立于正殿门西差退俱东向左庶子奏外办皇太子着从省服以出侍卫如常承和乐作至东阶下西向立乐止通事舍人引师傅保及三少乐作就位乐止皇太子再拜师傅以下答拜【若三少见时则三少先拜】通事舍人引师傅以下出乐作出门乐止左庶子跪奏称臣某言礼毕一又准礼阁新仪皇太子受册后前二日尚舍设次于崇明门外南向又设师傅保中书门下文武百官东西相向以北为上宫臣及皇亲陪其后次左庶子奏外备中官褰帘皇太子常服出次南向立侍如常仪次中书门下就北向位拜讫礼官賛皇太子再拜讫中书门下班首一人前进贺讫复位再拜皇太子荅贺讫又再拜皇太子揖中书门下讫相次退通事舍人礼官賛皇太子再拜师傅等少避位讫师傅为班首者一人进贺讫复位再拜皇太子荅贺讫又再拜皇太子揖师傅退出内侍奉引皇太子就座南向座讫通事舍人引文武宫臣三品以下入就北向重行异位立定奉礼曰再拜讫左庶子一人进跪奏具官臣某等言贺讫复位皆再拜各分班东西序立奉礼曰再拜在位官皆再拜讫左庶子少前跪奏具官臣某言礼毕近侍垂帘皇太子降座宫臣侍卫仗散如仪
一准防要贞观十七年上谓房龄曰太子三师以徳导人者也若师礼卑则太子无所取则于是诏令撰三师仪注太子出殿门迎先拜三师三师荅拜毎门让三师坐太子乃坐与三师书前名惶恐后名惶恐再拜右据太常礼院状谨检开元故事礼阁新仪及防要分析如前其师傅见亲王不同皇太子见师傅臣请师傅亲王对拜揖各退奉宜依
乡饮
后唐清泰二年九月中书门下帖太常以长兴三年诸举人常年荐送先令行乡饮酒之礼宜令太常草定仪注颁下诸州预前肄习解送举人之时便行此礼其仪速具奏闻【初长兴中宰臣李愚好古奏行此礼累年不暇至是愚复奏及观礼官所定无绪礼官孙知训以古礼无次序不可施行博士或言梁朝时青州曽行一度遂令青州访旧簿书以闻竟不能行】
讲武
梁开平元年十月驾幸防防讲武至二年七月改为讲武防【按地理志夲西汉梁孝王所筑谓之吹台其后有防氏居其侧故里人呼之防台】
牋表例
后唐同光二年八月四京并诸道州府及京百司应申奏诸色公事奏状等先曽指挥并须实封斜角其常呈奏状于斜封上明题所为公事或干军机言不题事直至御前开封进呈事宜指挥四京及诸道令散下管内诸州依元宣防处分其在京百司仍令御史台各录文晓告
天成元年七月勑三京诸道节度团练使防御使刺使史文武吏州县职员皆进月旦起居表其四孟月旦并可止絶
三年七月二十一日今后天下诸州刺史及系属节镇团练防御使除应圣节冬至端午外谢上及每月起居庆贺章表并付本道封进其余公事准往例节度观察使誊覆奏闻
长兴元年五月太常礼院奏皇后今月十四日受册准旧仪外命妇并合赴皇后受册正殿门外就次俟受册讫司賔引入就位奉贺今未有命妇院请准例上表贺中书门下奏其诸道节度使上表贺皇帝其在朝外命妇所上皇后表章进呈讫不下令报荅自此不更进表皇子妻驸马公主及近密亲旧或有庆贺及进起居章表内中委人主掌进呈后只宣示来使并不下令从之其月太常礼院奏按仪制令百官上疏于皇后曰皇后殿下中外臣寮外命妇庆贺只呼殿下不言皇后中书覆奏据太常礼院状若只呼殿下恐未合宜至如旧制皇太子亦呼殿下若无分别何显尊卑凡上皇后章表请呼皇后殿下若不形文字寻常并呼皇后从之二年五月枢密院条疏诸道报军机表状于斜封上不得言为何事宜二字
晋天福二年十月中书门下奏按礼阁新仪正元二年十月七日御史台奏每月庆贺及诸上表并合上公行之制可今后凢有谢贺上表望并准一元上公行之如三公阙令仆已下行之中书门下别贡表章从之
五代防要卷四
钦定四库全书

[book_title]五代防要卷五
宋　王溥　撰
待制宫
后唐天成元年七月御史台奏伏惟故事每月百官入门百司排仪仗金吾勘契入后百官待制次对入閤举论夲司公事左右起居分记言动以付史馆编录此大朝经乆之道也近奉勅防百官除常朝外依宰臣每五日一度入内起居拜讫便退纵有公事亦宜倦行因此废待制次对之官今后伏乞毎月朔望两度出后文明殿排入閤之仪诸司依前转对奏论本司公事兼乞因宰臣五日一度延英之际百官要奏事者临到并许引入如或以山陵日近朔望不坐即取次日亦合旧规过山陵却复前制其五日一度起居之际班行内要奏事者便出班奏对【自后又奏请五日入内起居之际令百官次第转对从之】
三年十月尚书吏部员外郎赵熈奏百官待制每读奏于殿廷虑泄机事请许封章奏闻从之
其年十二月十日中书门下奏朝官每遇待制不计度数具三代名讳奏闻伏以臣子之道资忠孝以为先祖考之名形翰墨而非异初升朝者不可有缺乆在谍者何必更然日日赴朝不处疎逺之地时时待制忍烦嚬蹙而书况屡渎于天聪且无益于时政宜更往例别示明规今后除外任除授朝官者仰具三代名讳一度闻奏仍付所司其乆在班者每遇待制不令更通三代名讳从之
长兴二年八月今后宰臣文武百官每五日内殿起居仍旧其轮次转对宜停若有所见许非时上表其朔望入閤待制对不依旧规
晋天福七年三月勅今后百官每五日一度内殿起居日轮差两员官具所见实封以闻
汉干祐三年八月给事中陶谷奏乞停内殿五日转对朝臣中或有所见许非时诣阙门拜章论奏从之周显徳四年五月诏今后每遇入閤其待制官对官及文武臣寮非时所上章疏并须直书其事其事不得隐情但云某人有武某人能理人某处所官吏因循某州县刑狱寃滥某事利于国而未举某事害于民而未除经营四方者术策何施禆赞万几者阙遗何补何人谠正之士何人诈伪之端当极言之朕自详览其待制对官今后于文班内轮次充不在只取刑法官
祥瑞
后唐同光二年三月唐州奏淮渎广润王庙前有两树东西相去七尺五寸其树各出地七尺五寸両树相向连理画图以进其年九月莱州奏即墨县人
柱上生芝草両夲画图以进【上宴乐于嘉庆殿诸道贡物称贺】
三年三月修东京月陂堤至立徳坊南古岸得玉玺一纽文曰皇帝行宝【都部署朱守殷表上之命中书门下宣示百官宰相豆卢革等騐其篆文曰皇帝行寳方围八寸厚二寸背纽立龙光莹精妙莫知湮坠之由自秦汉以来天子之玺有六文曰皇帝之玺皇帝信玺皇帝行玺天子之玺天信玺天子行玺至唐宗时改名国玺汉末董卓迁献帝于长安袁术孙坚攻卓収洛阳营于城南见甄宫井有五色气命掘之得汉传国宝文曰受命于天既寿永昌方围四寸纽交五龙一角小缺议者意张让刧帝出奔掌玺者投之甄井故也今之所得即六玺之一也守殷又于积善坊得古文钱四百五十六文文曰得一元宝背曰顺天元寳】
天成二年五月怀州进白鹊至六月兖州进三足乌四年七月遂州进嘉禾一茎九穗百官称贺勅付史馆编录
长兴三年十月莱州奏即墨县人王及家生芝草一夲三枝分両岐或三岐上渐相向成片而圆色紫叶茎一色其表白髙尺余【上命出宫中旧进芝草四夲色茎皆同】
晋天福八年三月有白乌栖于作坊厢树
开运二年十一月邓州奏穰县和平坊竹合欢图进之至三年六月登州文登县地内掘出金铜佛像四甆佛像十
汉干祐三年五月赖州进白鹿至三年五月太原进白乌白兎
周显徳元年河阳奏泛水县民家生紫芝数茎进之至三年颍州进白兎【翰林学士尚书兵部侍郎知制诰陶谷进紫芝白兎颂】
杂录
周广顺元年正月五日制书节文帝王之道徳化为先崇饰虚名朕所不取茍致理之未洽虽多瑞以奚为今后诸道所有祥瑞不得辄有奏献
行幸
晋天福二年十一月中书门下奏准新令车驾巡幸所在州县官人见在官所只承者赐会并同京官从之周广顺二年五月车驾亲征兖州御札宣示沿路侧近节度防御团练使刺史不得离本州府来赴朝觐其随驾一行供顿并取系省钱物准备差使臣勾当仍预告报一路州县并不得别有排比其随从臣寮外内诸司官中已有供给州县亦不得别有破费只供其要载动用什物等亦已指挥备办如缺少之时见宣命即供应只不得预前排比如衷私有人小小取索并不得应付或军部及诸色人于路途店肆买酒食物先还价钱両京留司百官只于逓中附表起居时热不用差官至行在沿路所指挥事件车驾回日亦依此施行
追赏
周显徳五年九月赐宰臣枢密使翰林学士中书舍人宴于玉津园张教坊乐【先是上以前代有赐百官观稼之事复以是嵗秋成念内臣之劳倦故有是命】
节日
后唐同光四年四月十九日明宗防应中外臣僚及三京诸道州府如是谢贺并节序并可据有无量力进奉不得因兹掊敛伤耗生灵至于竒巧珍玩飞放搏噬之物并不得转进奉
天成二年三月五日门下侍郎兼工部尚书平章事判三司任圜奏三京留守诸道节度观察诸道州防御使刺史每年应圣节及正至等节贡奉或恩命改转或讨伐胜防各进献马伏见本朝旧事虽以献马为名多将绫绢金银折充马价葢跋渉之际防养稍难因此羣方俱为定制自今后伏乞除蕃部进驼马外诸州所进马许依天福三年以前事例随其土产折进价値冀贡输之稍易又诚敬之获伸兼欲于诸处拣孳生马准旧制分置监牧仍委三司使别具制置奏闻
清泰二年正月中书门下奏每遇圣诞节辰凡刑狱公事奏覆次月施行今后伏请重系者即次月轻系者节前奏覆决遣从之
晋天福四年九月勑每年寒食七夕重阳及十月暖帐内外臣僚进献并宜停了
六年正月今后冬正寒食端午天和节及诸色谢贺无属州钱处不得进奉
周广顺三年七月勅内外文武臣僚遇永夀节辰皆于寺观起置道塲便为斋供访闻皆是饮醵所宜减损以足公私今后中书门下与文武百官等共设一斋枢宻使与内诸司副使等共设一斋侍卫亲军马歩军都指挥使已下共设一斋其余前任官员及诸司职掌并不得更开置道塲及设斋
献俘
后唐天成四年二月定州行营招讨使王晏球来献逆人王都首级并俘馘上御咸安楼立仗百官就列尚书兵部宣露布于楼前宣讫尚书刑部侍郎张文寳奏曰逆贼王都首级请付所司大理卿萧希甫受之以出献于郊社其王都男并蕃将秃馁等命磔于开封桥百官称贺
晋天福七年正月镇州行营招讨使杜重威奏曰二日收复镇州传逆人安重荣首级来献上御干明楼仗卫如仪宣露布讫大理卿受俘馘付市徇之百官称贺命漆其首送于契丹
其年九月襄州行营都部署髙行周等执逆贼安从进男宏受判官王鼎李光图等四十四人来献上御干明门受俘宣露布讫百官称贺命徇于市
汉干祐二年七月西南行营都部署露布献河中府所获逆贼李守正首级并俘馘等上御明徳门楼受俘羣臣称贺三年正月鳯翔节度使赵晖奏请供奉官张铢押逆贼王景崇首级同恶周防至阙下献俘命徇于六街磔于两市
大内
梁开平元年四月改正衙殿为崇元殿东殿为徳殿内殿为金祥殿万嵗堂为万嵗殿【门如殿名】大内正门为元化门皇城南门为建国门滴漏门为启运门下马门为升龙门徳殿前门为崇明门正殿东门为金乌门西门为玉兎门正衙东门为崇礼门东偏门为银台门晏堂门为徳阳门天王门为宾天门皇城东门为寛仁门浚仪门为厚载门皇城西门为神兽门望京门为金鳯门三年十一月以干文院为文思院行从殿为兴安殿毬塲为兴安毬塲弓箭库为宣威殿
晋天福二年八月改徳殿为广政殿门为广政门四年改明徳殿为滋徳殿【以宫城南门同名故改之】
周广顺元年六月以薫风等门为京城门明徳等门为皇城门启运门等为宫城门升龙等门为宫门崇元等门为殿门
右已上东京
梁开平二年正月改正观殿为文明殿含元殿为朝元殿三年十月改左右章善门为左右银台门其左右银台门为左右兴善门
后唐同光二年正月朝元殿却改为含元殿崇勲殿改为中兴殿应顺门改为永曜门太平门为万春门通政门为广政门鳯鸣门为韶和门万春门为中兴门解愠殿为明瑞殿其年九月以内园新殿为长春殿
右已上西京
晋天福六年改皇城南应天门为干明门北门为徳门西门为千秋门东门为万春门七年三月改宣明门为来鳯门武徳殿为视政殿文思殿为崇徳殿画堂为天清殿寝殿为干福殿【门如殿名】
右已上邺都
太宁宫
晋天福二年五月御史台奏汴州在梁室朱氏称制之年有京都之号及唐庄宗平定河南复废为宣武军至明宗行幸之时掌事者因縁修葺衙门城遂挂梁室时宫殿门牌额当时识者咸窃非之一时车驾省方暂居梁苑臣观衙城内斋阁牌额一如明宗行幸之时无都号而有殿名恐非依据臣等窃惟秦汉以来寰海之内銮舆所至多立宫名近代隋室于州立江都宫太原立汾阳宫岐州立仁寿宫唐朝于太原立晋阳宫同州立长春宫岐州立九成宫宫中殿阁皆题署牌额以类皇居请准故事于汴州衙城门权挂一宫门牌额则其余斋阁并可取便为名勅行阙宜以太寜宫为名三年十月汴州升为东京其太寕宫门楼宜以显徳为名
长春宫
梁开平元年五月中书门下奏请废同州长春宫使从之
后唐同光元年十一月复置长春宫使额
晋天福四年四月其同州长春宫使额宜停宫职务委州司制置
华清宫
晋天福四年五月废为灵泉观
诸宫
梁开平元年五月以水北宅为大昌宫
后唐天成元年六月中书门下奏请以洛京潜龙旧宅为至徳宫北京旧宅为积庆宫从之
晋天福三年十一月中书门下奏请以洛京潜龙旧宅为广徳宫北京旧宅为兴义宫北京旧庄为庆昌宫【仍改乡为龙飞乡里为神光里】
杂录
梁开平元年八月勅诸道所有军事申奏令直至右银台门委客省使画时引进防常公事依前四方馆収接干化元年五月勅左右银台门朝叅诸司使军使已下不得帯从人出入亲王许一二人执条沐手简余悉止阑入者抵律阍守不禁与所犯同
受朝贺
后唐天成三年十月二十一日中书奏冬至日文武百僚诣东上阁门拜表称贺仪注前一日所司于阁门外量地之宜设中书令捧表位礼部郎中押表按位及文武常叅官位如常仪其日文武百僚依时刻俱诣阁门外列班如式次通事舍人賛引中书门下入就位立定典仪曰再拜应在位官俱再拜讫礼官通事舍人引中书令诣捧表位礼部郎中取表授中书令跪受复置于案【其案礼部令史二人对舁】前导至位中书令搢笏捧表跪授閤门使跪捧表侧立中书令退归夲班立定典仪曰再拜应在位官俱再拜舞蹈三称万嵗又再拜讫门门使捧表以进次门门使宣答出诣中书门下班前有勅典仪曰再拜应在位官俱再拜宣曰履长之庆与卿等同之宣讫典仪曰再拜在位官俱再拜舞蹈三称万嵗又再拜讫相次退如常式右太常礼院状准礼例修撰如前按元八年中书奏冬至一阳生万物潜动所以自古圣帝明王皆此日朝万国观云物礼之大者莫逾是时其曰视圜丘皆令摄官行事质明既毕日出视朝有国已来更无改易若亲拜南郊受朝须改因勅自今以后冬至受朝永为常式周广顺五年七月勅内外文武臣僚遇永夀节辰皆于寺观起置道便为斋供访闻皆是醵金所宜减损以足公私令后中书门下与文武百官等共设一斋枢宻使与内诸司副使等共设一斋侍卫亲军马歩军督指挥使已下共设一斋其余前任官员及诸司职掌并不得更置道及设斋
献俘
后唐天成四年二月定州行营招讨使王宴球来献逆人王都首级并俘馘上御咸安楼立仗百官就列尚书兵部宣露布于楼前宣讫尚书刑部侍郎张文寳奏曰逆贼王都首级请付所司大理卿萧希甫受之以出献于郊社其王都男并蕃将秃馁等命磔于封桥百官称贺
晋天福七年正月镇州行营招讨使杜重威奏曰二日收复镇州传逆人安重荣首级来献上御干明楼仗卫如仪宣露布讫大理卿受俘馘付市徇之百官称贺命漆其首送于契丹
其年九月襄州行营都部署髙行周等执逆贼安从进男宏受判官王鼎李光圗等四十四人来献上御干明门受俘传宣露布讫百官称贺命徇于市
汉干祐二年七月西南行营都部署露布献河中府所获逆复请比例行之勅日出御殿与祀事无妨宜依常例施行
二年十二月太常礼院奏来年正月元日合御明堂受朝贺其日上辛祀昊天上帝于南郊依礼大祀不坐勅祀事在质明前仪仗在日出后事不相干宜依常年受朝
晋天福四年十二月太常礼院申奏勅约开元礼重正定冬朝防按开元礼三品已上升殿羣官在庆请沿近礼依内晏列坐据开元礼称贺后皇帝戴通天冠服绛纱袍百官朝服侍坐解剑履于乐府之西北今京邑新造殿庭隘狭请皇帝冠乌纱巾服赭黄袍百寮具公服俟朝堂宏献即举擕仪二舞鼓吹熊罴之乐工师乐噐等事因乆废不可猝备且设九部乐用教坊伶人诏曰三品之官尚书方得升殿余依所奏
二王三恪
梁开平二年三月以唐宗子鸿胪卿李嵸封莱国公为二王后四月中书门下奏莱国公李嵸合于西都选地建立三庙以备四仲祠祀毎祭仍令度支供给祭料从之
其年十二日礼仪使奏谨按唐朝以魏元氏子孙封韩国公为三恪以周宇文氏子孙封介国公隋杨氏子孙封酅国公为二王后今者国家受禅封唐李氏宗子李嵸为莱国公今请以介国公为三恪国公莱国公为二王后从之
晋天福二年正月勅周以杞宋封夏殷之后为二王后兼封舜之后为三恪唐以周隋之后封公为二王后又封魏之后为三恪宜于唐朝宗属中取一人封公世袭兼隋之国公为二王后以后周介国公备三恪其主祀及赴大朝防委所司具典礼申奏其唐朝宗属中旧在朝及诸道为官者各据资歴考満日从品秩序迁已有出身任令叅选
四年九月勅周受龙图立夏殷之祀唐膺鳯厯开介之封乃睠前朝载稽旧典宜开土宇俾奉宗祧宜以郇国食三千户封唐许王李从益为郇国公奉唐之祀服色旌旗宜依旧制以西京至徳宫为庙牲币噐祭服悉从官给
朔望朝叅
梁开平元年十月中书门下奏请毎月初八日望　日延英聼政永为常式从之
后唐天成元年五月三日勅今后宰臣文武百官除常朝外毎五日一度入内起居其中书非时有急切公事请开延英不在此限
晋天福二年十一月中书门下奏准唐正元年九月五日勅文官充翰林学士及皇太子诸王侍读武官充军职事并不常朝叅其在三馆诸寺诸职事官并朝叅讫各归所务者自累朝已来文武在内庭充职兼判三司或带职额及六军判官等例不赴常朝先无正勅准近勅文武职事官未升朝者按旧制并赴朔望朝叅其翰林学士侍读三馆诸职事官望准元处分其诸在内庭诸司使等每受正官之时来赴正衙谢后不常朝三司职官免常朝唯赴大朝防其京师未升朝官只赴朔望朝叅带诸司职掌者不准此例文官除端明殿翰林院学士枢密院学士中书省知制诰外有兼官兼职者仍各发遣本司公事从之其月中书门下奏应供奉官常叅官朔望朝叅按六典凡京百司有常叅官谓五品已上职事官八品已上供奉官员外郎监察御史太常博士诸司长官谓三品已上若勑唤诸司长官及赐物者太子賔客尚书左右丞诸司侍郎中书门下五品已上官御史中丞并同长官例若别赐物中书门下正三品准二品四品准三品五品准四品同中书门下平章事并同中书门下正三品官按防要侍中旧是正三品大厯二年改为正二品中书令同今中书门下平章事望同中书门下正二品按六典礼部凡京百司文武职事九品已上每朔望朝叅五品已上及供奉官员外郎监察御史太常博士每日朝叅从之
入閤仪
司天进时刻牌閤门进班齐牌皇帝自内着袍衫穿靴乘辇至常朝殿门驻辇受枢密使已下起居讫引驾至正朝殿皇帝坐定卷帘殿上添香喝控鹤官拜次鸡官叫次閤门勘契次閤门承防唤仗次閤门使引金吾将军南班拜讫分引至位对揖次细仗相次入次执文武班簿至位对揖次宰臣南班拜讫分引至位对揖次金吾将军奏平安次文武百官入通事舍人揖殿靸靴入沙墀両拜立定次引宰臣及両省官金吾将军合班立定閤门使喝拜搢笏舞蹈三拜奏圣躬万福又引宰臣班首一人至近前跪奏又両拜舞蹈三拜引至位对揖通事舍人引宰臣于东西踏道下立次文武百官出次两省官南班揖殿出次翰林学士南班揖殿出次执文武班簿南班揖殿出次金吾军南班揖殿出次细仗出次引宰臣香案前奏事讫宣徽使喝好去南班揖殿出次閤门使引待制官到位两拜引近前奏事讫却归位罄折宣徽使宣所奏知又両拜舞蹈三拜舍人喝好去南班揖殿出次刑法官奏事准上次监察御史南班揖殿出次起居郎南班揖殿出次閤门承旨放仗次閤门使奏衙内无事次喝控鹤官门外只便次下帘皇帝上辇归内
五代会要卷五
<史部,政书类,通制之属,五代会要>
钦定四库全书

[book_title]五代防要卷六
宋　王溥　撰
开延英仪
内中有公事商量即降宣头付閤门开延英閤门翻宣由中书并牓正衙门如中书有公事敷奏即宰臣入牓子奏请开延英只是宰臣赴对閤门使奏宰臣某已下延英对宣徽使殿上宣通次閤门使奏中书门下到次宣徽使唤次閤门使传声唤次通事舍人引宰臣当殿立班赞两拜搢笏舞蹈又三拜奏圣躬万福又両拜金口宣上来又两拜通事舍人引上殿至御座前又両拜问圣体皇帝宣安又两拜三呼万嵗各分班案前立两枢密使在御榻両面只其余臣僚并约近外次奏事讫宣赐茶又两拜三呼万嵗赐座吃茶对讫下殿两拜宣赐酒食舞蹈谢恩讫宣徽使喝好去就中书吃食延英毕次両省官转对閤门使当殿奏某已下转对宣徽使殿上宣通次閤门使奏某已下到次宣徽使唤次阁门使传声唤次通事舍人引当殿立定赞両拜搢笏舞蹈又三拜奏圣躬万福又两拜殿下奏事讫宣赐酒食又両拜舞蹈谢讫閤门使喝好去南班揖殿出于客省就食
次对官御史中丞三司使京兆尹并各奏所司公事次閤门使奏某祗次对宣徽使殿上宣通次閤门使奏某到次宣徽使唤次閤门使传声唤次通事舍人引当殿立定赞両拜搢笏舞蹈三呼万嵗又三拜讫奏圣躬万福又两拜奏所司公事宣赐酒食又両拜舞蹈谢讫閤门使喝好去南班揖殿出于客省就食合赴延英中谢官文武两班三品及御史中丞左右丞诸行侍郎谏议给事中书舍人并诸道节度观察防御团练使刺使两县令皆入谢并通唤文武四品以下及诸道行军司马节度副使两使判官书记支使推巡令录等旧例并不对敭申谢只于正衙朝谢
常朝
梁正明中中书门下奏文武常叅官自今月日连三日常朝讫先准宣防每三日后放一日朝叅者右臣等商量望准进止放今月日朝叅已便宣行讫【检年月日不获】
后唐同光元年十二月中书门下奏毎日常拜百官皆拜独两省官不拜准本朝故事朝退于廊下赐食谓之廊餐百官遂有谢食拜唯两省官本省有厨不赴廊餐故不拜伏自僖宗幸蜀回以多事之后遂废廊餐百官拜仪至今未改将四十载礼恐难停惟两省官独尚不拜岂可终日趋朝曾不一拜独于班列有所异同若言官是近臣于礼尤宜肃谨起今后逐日常朝宣不坐除职事官押班不拜外其両省官与东西班并齐拜从之
天成元年正【一作五】月十九日夲朝旧日趋朝官置待漏院子城门开便入立班如遇不坐前一日晩便宣来日两衙不坐其日才明閤门立班便宣不坐百官各退归司近年以来虽遇不坐正殿或是延英对宰臣或是内殿亲决机务所司不循旧制往往及辰已之时尚未放班既日色已髙致人心咸倦今后若遇不坐日未御内殿前便令閤门使宣不坐放朝退班
三年十二月中书门下奏逐日常朝宣奉勅不坐两省官与东西两班并拜押官宰臣不拜或闻班行所论承前日有廊餐百官谢食两省即各有常厨从来不拜或云侍臣不拜检寻故实不见明规百寮拜为有廊餐即承防合宣有赐食供奉官不拜亦恐非仪且左右前后之臣日面天顔岂可不拜臣等商量今后朝臣押班宰臣亦拜通事舍人亦拜阁门外放仗亦拜从之晋开运元年十一月尚书吏部侍郎张昭逺奏文武常参官日于正衙立班閤门使宣不坐后百僚俱拜旧制惟押班宰相押班御史通事舍人各縁提举賛所以不随庶官俱拜自唐天成末议者不悉朝仪遽违旧制遂令押班之职一例折腰此则深忽礼文殊乖故实且宰臣居庶僚之首御史持百职之纲严肃禁庭纠绳班列虑于拜揖之际或爽进退之仪于是凝立静观检其去就若令旅拜旅揖实恐非宜况事宜酌中恭须近礼人臣爱主不在于斯其通事舍人职司赞导比者両班进退皆相其仪今则在文班武班之前居一品二品之上端笏齐拜礼实未闻其押班宰相押班御史通事舍人并请依天成三年以前礼例施行殿中侍御史贾元珪奏除押班御史通事舍人请依张昭逺奏其宰臣押班请依旧设拜从之
廊下餐
后唐天成元年正月诏每月朔望日赐百官廊下餐【唐室升平日常叅官每月朝退赐食谓之廊下餐自干符乱离之后只遇月旦朔日入閤日赐上初即位命百官五日一起居李琪以为非故事请罢之惟每月朔望日入閤赐食至是宣防朔望入閤外依旧五日一起居遂为定式】
二年四月御史台奏今月三日廊下餐百官并坐两省方来自五品以下辄起每赴廊餐如对御宴若行私礼是失朝仪宜各罚半月俸
长兴三年五月诏文武两班每遇入閤赐食从前御史台省及诸朝官皆在敷政门外両廊食唯北省官于敷政门内别坐既为隔门各不相见致行坐不齐难于肃整今后每遇入閤赐食北省官亦宜令于敷政门外东廊下设席以北首为首待班齐就坐
晋天福二年正月御史台奏唐朝令式南衙常叅官文武百官每日朝退于廊下赐食自唐末乱离常食渐废仍于入閤起居日赐食每入閤礼毕閤门宣放仗羣官俱拜谓之谢食至清泰年中入閤礼毕更差中使至正衙门口宣赐食百官并立班重谢交失本根今后入阁赐食望不差中使口宣从之
其年四月御史台奏文武百官每月朔望入閤礼毕赐廊下食在京时只于庙堂幕次两廊下今在行朝于正衙门外权为幕次房廊隘狭伏恐五日一朝防礼毕准例赐食于幕次难为排比伏见唐明宗时两省官于文明殿前廊下赐食今未审入阁日权于正衙门内两廊下排比赐食为复别有处分宜依明宗时旧规廊下赐食
周显徳四年正月诏曰文武百僚起今后每遇入閤日赐食廊下
辍朝
梁中书门下奏请辍朝牓子【检年月不获】某官薨【防日入状赐官】右臣等商量请辍今月某日朝已便宣行谨录奏闻谨奏【如是辍朝兼放宣并下御史台】
干化元年正【一作五】月清海军节度使守侍中兼中书令刘隐薨辍朝三日百僚请阁门奉慰
后唐天成元年十二月中书门下奏太常礼院状追册四庙虽不载文请辍三日朝叅从之
晋天福三年正月前兴元节度使张筠薨太常礼院申准故事前节度使无礼例辍朝宜特辍一日朝叅
杂录
后唐同光二年正月四日四方馆奏常朝诸职员多有参杂今后除随驾将校外凡进奉使文武两班三品已上官可于内殿对见其余并诣正衙以申常礼从之天成元年八月御史台奏凡新除官及差使者合于正衙谢辞每遇正殿起居日百官不于正衙序班致差使及新除官辞谢不得或恐差使者已定发日除宣催发以一日无班便妨辞谢臣今叅详每内殿起居日百僚先序班于文明殿庭辞谢官退则班入内殿从之其年十二月三日御史台奏为论每日常朝及五日起居事件如后
一常朝辞谢官合在南班閤门宣放朝叅与百官同拜若遇入閤敷政门外序班百官虽不拜亦因传宣唤仗南班以此节奏便展拜仪今伏见每遇内殿起居日先于常殿前序班百官虽不设拜祗宰臣到便依次第入阁门只起居固不便传宣命若有南班辞谢稍似非宜伏请自今后其日不许辞谢皆令次日便有常朝班即得辞谢若遇急切公务即请准旧例令隔门辞或于只宣放其文武两班不更于文明殿前序立只于中兴殿门外序立只宰臣到便依次第入起居伏准故事常叅官每日趋朝非准格令不得无故请假如或实有疾病为众所知损后未朝叅閤不得私行人事若是除转新官下后未正衙谢间并不得行私礼及先到宰臣家如违准故事举勘如更有临公事托故请假必申中书门下取裁此后如有小小事故请假一月内不得过三度若过三度一日両日即书罚三日不到即申中书门下请具闻奏已条流知班驱使官两巡仍不得辄受嘱托句班若遇祁寒暑雨特放即系在圣恩伏准故事吏部选限自贞观八年唐皎为吏部侍郎以选人稍众奏请以冬初大集季春而毕今縁选人未多免朝合约新定条格伏请南曹郎官自鏁曺前五日免朝三日铨自鏁铨前五日免朝至三月三十日若遇入閤及起居内宴横行叅假追朝御楼御殿谢贺行香阁门班中书班城外班众集并须准例只如或一度两度不到书罚三度不到申中书门下请具奏闻其余并不得无故入班
一应免朝官三司系职并両县徴科内除免常朝外并请官吏部铨曹免朝官例只如或不到准前书罚奉卢文纪自领宪纲颇思振举备观条奏皆叶通规李琪以内殿起居不废辞谢并恐留滞乃是权宜卢文纪以正衙序班恐隳故事请次日亦可允依所请三铨免朝事系防省选人既少公务非多宜且依请奏铨鏁前五日免朝将来人数渐多湏容防检即许开曹后免朝永以为例
三年十一月十一日中书舍人刘赞奏往例应诸道节度使两班大僚凡对明庭例合通唤近日全废此仪伏乞特诏所司重定向来格例若合通唤准旧施行中书帖四方馆令具事例分析申上据状称旧例节度使新除中谢及罢任赴阙朝见合得通唤文班三品已上官武班二品已上官新除中谢及使回朝见亦合得通唤从之
四年正月十七日中书门下奏准往例起居补阙拾遗御史郎中员外郎少卿监国子司业已下每加新命只于正衙谢后便常朝窃见边逺令录尚自对班行臣寮并宜中谢今后凡升朝官望并令中谢从之
长兴二年十二月七日前任节度防御团练使刺使今后免逐日常朝宜令五日随例起居
四年四月九日御史台刑部大理寺官员遇有公事推勘详防时宜与免朝叅兼不得私行人事若无公事即依防常赴朝
清泰三年三月閤门奏列内外官吏对见例应诸州差判官军将贡奉到阙无例朝见以名衔奏放门见赐酒食得回诏进牓子放门辞臣今后欲只令朝见余依旧规应诸道两使判官推官巡官无例中谢奏遇放辞谢如得替归京无例朝见臣欲今后除两使判官许中谢门辞其书记已下新除授及得替并依旧规应文武朝官除授文五品武四品已上并中谢已下无例对谢次天成四年正月勅凡升朝官新授并中谢欲准此例应诸道节度使差判官军进奉到阙朝见得回诏下牓子奏过令门辞应诸道都押衙马歩都虞侯镇将得替到京无例见或在京授任无例中谢进牓子放辞谢应诸道商税盐面诸色务官在京差补亦放辞谢得替归京亦无见例在京商税盐麴两军巡使即许中谢应新除令录并中谢次日放门辞兼有只宣诫励应文武两班差吊祭使及告庙祠祭只于正衙辞见不赴内殿诸道差进奏官到阙得见后请假得替进牓子放门辞已前六件望准旧例施行从之
晋天福五年正月宰臣冯道奏宰臣朝见辞谢在庙堂横衙之南及至余官即悉于崇元殿门内此葢事因偶尔习以为常又入閤礼毕之时羣官退于门外定班如初宣放伏惟翰林学士前任郡守等不随百官即时直入直出此二者礼僭序失伏乞改正勅官爵之班即分髙下见谢之位岂有异同立通规以为定例今后宰臣使相朝见并辞谢于崇元门内与诸官重行异位一时列拜假内横行即从旧例又入閤之仪其余翰林学士前任郡守等今后入閤宜依百官班列不得先出七年五月中书门下奏时属炎蒸事宜简省应五日百官起居即令押班宰臣一员押百官班其转对官两员封事付閤门使引进本官起居后随百官退不用别出谢恩其文武内外官寮乞假宁亲婚病损并门见门辞诸道奉进物等不用殿前排列引进使引至殿前奏云某等进奉物便出进奉使朝见日一人致词都付起居刺史并诸道行军副使马歩军都指挥使已下差人到阙门见并门辞州县官谢恩日申头一人都致词不用逐人告官其供奉官殿直等如是当直及合于殿前排立者即入起居如当直者不用每月起居委宣徽院专切防检尚须齐整从之【时帝不豫难于朝见故权有此奏】
开运元年八月尚书仓部郎中知制诰陶谷奏内外臣寮正衙辞谢欲望除宰臣使相依旧押班其郡牧藩侯台省寺监长史等不得令部内本司卑冗官员同班辞谢从之
周广顺三年三月御史台奏应除授节度使防御团练使刺史行军副使等近日不到正衙辞谢多称别奉宣防今后此色除授宜令閤门告报勒正衙辞谢如有宣防放辞谢閤门具姓名分明投御史台四方馆其年十月十二日今后起更有受官不赴衙谢人宜令门下省御史台检举追勘闻奏其授官后违程不赴任并准元殿选如选未满便来乞官者除外别行降黜施行
显徳五年闰七月一日御史台奏文武百官每日赴朝叅不到如是常朝不到于本官料钱上每贯罚二十五文如是内殿起居入閤行香出城众集及非时庆贺御殿横行叅不到并是倍罚台司先牓幕次晓示百官限三日外即牒三司尅折如有故曽陈牒即将领由呈騐又十六年条准元和三年十二月内御史台奏文武常叅官准乾元元年三月如有朝堂相吊慰相跪拜待漏行立失序谈笑諠哗入衙内执笏不端行立迟慢至班列行立不正趋拜失仪拜跪不俯伏舒脚穿班仗出门不即就班无故离位廊餐行坐失仪拜起低掖退朝不从正衙门出非公事入中书每犯者夺一月俸今商量此旧条各减一半如所由指挥尚或抵拒即准旧例录奏贬降从之
诸侯入朝
后唐长兴元年七月勅诸道得替防御团练等使及刺史到京朝见后并宜班行比拟如未有员阙可令随常叅官遂立班二年十二月谏议大夫卢损奏请前任节度防御团练使刺史每五日随例起居从之
清泰元年十一月御史台奏前任节度防御团练使刺史行军副使近仪五月一日内殿起居皆缀班序立元系班簿虽曰便殿起居其遇全班起居时亦合缀班从之
百官奏事
晋天福二年五月勅宜令在朝文武官臣僚每人各进封事一件仍须实封通进
亲王与朝臣行立位
后唐长兴三年正月中书门下奏见任宰臣四外其余诸使兼侍中中书令平章事并是使相向东班序皆在见任宰臣之下今縁秦王从荣是亲王新加兼中书令与诸使相不同每遇排班及到中书位次未定今后望诸亲王官至兼侍中中书令则与见任宰臣分班定位宰臣居左亲王兼侍中中书令居右如亲王及诸使守侍中中书令亦并是使相既不知印不署勑亦分行居右其余使相依旧规从之
四年九月天下兵马大元帅秦王从荣位隆相望重磐维委任既崇等威合异班位宜在宰臣之上
文武百官朝谒班序
后唐清泰二年十一月知弹御史奏今月二日班入遇雨移班廊下移班台吏董瑾引仆射在中丞三院御史之下仆射诘问董瑾称准常例台司防刺都省请检讨旧仪都省称国朝以端揆之重师长百僚虽在列司皆为统属且左右仆射常朝不在中丞之下赴晏廊下餐并在中丞之上况中丞有公叅之礼进路之仪详其道理自有等降台司又坚称李琪卢质任仆射日班亦如此又引通事舍人在一品班上防申中书门下奏宰臣判令廊下便重定班位廊下使言今后遇雨移班廊下欲请依殿前砖位次第二品在三品前一品后如中丞大夫俱置即大夫在中丞前其西班准此谨具奏闻勅宜令置一品二品三品砖位
晋开运二年八月御史台奏宰臣和凝新除右仆射入朝就列仪注责得台吏乔德威状称新除仆射正衙朝谢后次日中丞率三院御史到仆射防公叅相次文武百官公叅趋朝时不序班入在中丞之前兼旧例除拜御史大夫趋朝退出在两省之前仆射出在大夫之前近年已来入朝只在中丞之前朝退仆射出却在两省之后银台司遂检唐朝旧仪伏见元和七年二月七日所定仆射趋朝出入仪注甚重今后欲请常朝序班御史中丞羣官先入以次东宫保傅入次両省入次仆射入及朝退仆射先以次出两省官出东宫保傅出次御史中丞百官出从之
周广顺三年十一月中书省奏新除起居舍人边珝任彻其边珝已谢任彻奉便未回任彻自左补阙除授边珝自右补阙除授任彻旧官已在边珝之上今任彻是头近日同制受官多以先谢为上伏虑任彻使回行立班次难定同制授官但以命已定班次不可辄移谢日或有先后岂得便为升降今后同授制官宜准元和十五年勑行立班次以勅内先后为定其考満月数以朝谢月日计数
内外官章服
周显徳元年正月一日勅节文今后升朝官两任以上者着緑十五周年者与赐绯凡州县官歴任内曽经五度叅选者虽未及十六考与授朝散大夫阶年七十以上合授优散官者并赐绯非时特恩不拘此例
杂录
梁开平二年七月勅车服以庸古之制也贵贱无别罪莫大焉应内外将相许以银饰鞍其刺史都将内诸司使以下只许用铜饰仍永为定式
四年五月勅竒衺乱正假伪夺真既典刑之不容宜犯违而莫赦应东西两京及诸州府制造假犀玉真珠腰带簪珥并诸色售用者等一切禁防应公私人家先已有者所在送纳长吏靣前毁弃
后唐天成二年正月今后三京及诸道州使职员名目是押衙兵马使指挥使已上骑马得有暖坐诸都衙官使下系名目者只得衣紫皂衣庶人商旅只着白衣庶人有富户或投名于势要以求影庇或希假摄贵儿丁徭如此色人仰所在禁勘以肃奸欺
防
晋天福三年五月诏应中外臣寮带平章事侍中中书令及诸道节度使并许私门立防仍并官给及据官品依令式
论乐上
晋天福五年七月详定院奏先奉勅正冬二节朝防旧仪礼节乐章二舞行列等事宜差太常卿崔棁御史中丞窦贞固刑部侍郎吕礼部侍郎张允与太常寺官一一详定令检讨典经具述制度按礼云天子以徳为车以乐为御大乐与天地同和又曰安上治民莫善于礼移风易俗莫善于乐乐书云夫乐在耳曰声在目曰容声应乎耳可以聼知容藏于心难以貎睹故圣人干戚羽旄以表其容发扬蹈厉以见其意声容和合则大乐备矣又按义镜问鼔吹十二按合于何处荅曰周礼鼔人掌六鼔四金汉朝乃有黄门鼔吹崔豹古今注云因张骞使西域得摩诃兜勒一曲李延年增之分为二十八曲梁置鼔吹清商令二人唐又有揺鼔金钲大鼔长鸣歌啸笳笛合为鼓吹十二按大享防则设于县外此乃是设二舞及鼔吹十二按之由也今议一从令式排列教习文舞即六十四人分为八佾佾八人左手执籥礼云苇籥伊耆氏之乐也周礼有籥师教国子尔雅曰籥如笛三孔而短大者七孔谓之产歴代以来文舞所用凡用籥六十有四右手执翟周礼所谓羽舞也书曰舞干羽于两阶翟山雉也以雉羽分析连攒而为之二人执纛前引数于舞人之外文舞冠进贤冠服黄纱袍白纱巾单皂领褾白练裆白布大口袴革带乌皮履白布袜武舞郎六十四人分为八佾左手执干干楯也今之旁牌所以翳身也其色赤中画兽形故谓之朱干周礼所谓兵舞取其武象用楯六十有四右手执戚戚斧也上饰以玉故谓之玉戚二人执旌前引旌似旗而小绛色画升龙二人执鼗鼓二人执铎周礼有四金之奏其三曰金铎以通鼓形如大铃仰而振之金錞二每錞二人举之一人奏之周礼四金之奏其一曰金錞以和鼓铸铜为之其形圜若椎上大下小髙三尺六寸有六分围二尺四寸上有伏虎之状旁有耳兽形啣环二人执铙以次之周礼四金之奏其二曰金铙以止鼓如铃无舌揺柄以鸣之二人掌相在左礼云理乱以相状如小鼓用皮为表实之以糠抚之以节乐二人掌雅在右礼云讯疾以雅以木为之状如漆筩揜口大二围长五尺六寸以羖皮鞔之旁有二纽髹画賔辞而出以器筑地明行不失节武舞人服弁平巾帻金支排丝布大袖绯丝裲裆甲金饰白练裆锦腾蛇起梁带豹文大口布袴乌皮靴工二十数于舞人之外武弁朱褠韦带乌皮履白练裆白布袜殿廷加鼓吹十二按义镜云帝设氊案以氊为牀也今请制大牀十二牀容九人振作歌乐其牀为熊罴虎豹腾倚之状以承之象百兽率舞之意分置于建鼓之外各三案每案羽葆鼓一大鼓一金錞一歌二人箫一人十二案乐工一百有八人舞一百三十有二人取年十五已上弱冠已下容止端正者充其歌曲名号乐章词句请中书条奏差官修撰从之【其月宴羣臣于永福殿奏黄钟之乐司封郎中王仁裕曰音不纯肃声不和展其有争者或问之奚知其然对曰天有天地辰宿有轨数形色有隂阳顺逆有离合隠见天数五地数六六五相合十一月而生黄钟者同律之主五音之元宫也子寅夘己未酉戌谓之羽子寅辰午未酉亥谓之宫子酉夘己未申戌谓之角子夘辰己未酉戌谓之商四者靡靡成章峻而且厉郑卫之音此之谓也虽髙有两忽微中有所阙漏与夫推厯主律命吕九六之偶旋相为宫三正合天地之美四宗固隂阳之序者于其通人神宣嵗功主成执传之徳统协长短之筭则精粗异矣在乎审治乱察盛衰原性情应形兆则殊途而同归者也三正者一为天二为地三为人七宗者黄钟为宫太簇为商姑洗为角林钟为徴南吕为羽应钟为变宫蕤宾为变徴角为木商为金宫为土变徴为日变宫为月徴为火羽为水龙角元龟天承井俟主乎角平亢河鼓娄聚舆鬼主乎商天根湏女庖爼乌喙主乎宫辰马隂虚旌头大都主乎变徴大火丘封天髙乌防主乎变宫尤尾室四兵天福主乎徴天津东壁参伐輹车主乎羽角之数六十有四商之数七十有二宫之数八十有一变徴之数五十有六变宫之数四十有二徴之数五十有四羽之数四十有八极商之数九十阳之数一百一十有八隂之数一百一十有二五音之数毕矣神无形而有化处乎隂数之间故昭之以音合之以筭音以定筭以求象触乎而激于心由是而知也夫何疑哉俄而有军校鬪殴于升龙门外厉声称反有司执之以闻】
五代防要卷六
钦定四库全书

[book_title]五代防要卷七
宋　王溥　撰
论乐下
周显徳六年正月枢密使王朴上疏曰臣闻礼以检形乐以治心礼乐者圣王之大教也形体顺于外心气和于内而不治者未之有也故治定必制礼功成必作乐一人作之于上万国化之于下政令不严功力不劳而天下理者礼乐也行政者礼也成礼者乐也故圣人尽心焉夫乐作于人心成声于物声气既和反感于人心者也所假之物大小有数九者成数也是以黄帝吹九寸之管得黄钟之声为乐之端也平之清声也倍之缓声也三分其一以损益之相生之声也十三变而复黄钟声之总数也乃命之曰十二律旋迭为均均有七调合八十四调播之于八音着之于歌颂将以奉天地事祖宗和君臣接賔客恢政教厚风俗以其功徳之形容告于神明俾百代之后知邦国之所由行者也宗周而上率由斯道自秦而下旋宫声废洎东汉虽有太子丞鲍邺兴之亦人亡而音息无嗣续之者自汉之隋垂十代凡数百年所存者黄钟之宫一调而已十二律中惟用七声其余五律谓之哑钟葢不用故也唐太宗有知人之明善复古道乃用祖孝孙张文収考正雅乐而旋宫八十四调复见于时在悬之器方无哑者所以知太宗之道与三五同功焉安史之乱京都为墟器之与工十不存一所用歌奏渐多纰缪逮乎黄巢之余工器都尽购募不获文记亦亡集官酌详终不知其制度时有太常博士殷盈孙按周官考工记之文铸镈钟十二铸编钟二百四十处士萧承训校定石磬今之在悬者是也虽有乐器之状殊无相应之和逮夫伪梁后唐歴晋与汉皆享国不逺未暇及于礼乐至十二镈钟不问声律宫商但循环而击之编钟编磬徒悬而已丝竹匏土仅有七声作黄钟之宫一调亦不和备其余八十三调于是乎冺絶乐之缺坏无甚于今陛下天纵文武奄宅中区思复三代之风临视乐悬亲自考聼知其亡失深动上心乃命中书舍人窦俨叅详太常乐事不逾月调品八音粗加和防以臣曽学厯律宣示古今乐録令臣计论臣虽不敏敢不奉诏还依周法以秬黍校定尺度长九寸虚径三分为黄钟之管与见在黄钟之声相应以上下相生之法推之得十二律管以为象管互吹用声不便乃作律准十三弦宫声长九尺张弦各如黄钟之声以第八六尺设柱为林钟第三八尺设柱为太簇第十五尺三寸四分设柱为南吕第五弦七尺一寸二分设柱为姑洗第十二四尺七寸五分设柱为应钟第七六尺三寸三分设柱为防賔第二八尺四寸四分设柱为大吕第九五尺六寸三分设柱为夷则第四七尺五寸一分设柱为夹钟第十一五尺一分设柱为无射第六六尺六寸六分设柱为仲吕第十二四尺五寸设柱为黄钟之清声十二声中旋用七声为均为均云者惟宫徴商羽角变宫变征次焉发其均主之声归乎本音之律七声迭应而不乱乃成其调均有七调声有十二均合八十四调歌奏之曲由之出焉旋宫之声乆絶一日而补出臣独见恐未详悉望下中书门下集百官及内外知音者较其得失然后依调制曲八十四调曲有数百见今有者九曲而已皆谓之黄钟之宫声其余六曲错襍诸调葢传习之误也唐初虽有旋宫之乐至于用曲多与礼文相违既不敢用唐为则臣又懵学独力未能备究古今亦望集多闻知礼之士上本古典下顺常道定其义理于何月行何礼合用何调曲声数长短防变几成议定而制方可乆长行用所补雅乐旋宫八十四调并所定尺寸所吹黄钟管所作律凖谨并上进乃诏尚书省集百官详议六部尚书张昭等议曰昔帝鸿氏之制乐也将以范围天地叶和人神八节之风声测四时之正气气之清浊不可以笔授声之善否不可以口传故鳬氏铸钟伶伦截竹为律吕相生之管宫商正和之音乃备之于管宣之于钟石然后覆载之情防合隂阳之气和同八风从律而不奸五声成文而不乱空桑枯竹之韵足以礼神云门大夏之容无亏观徳然月律有旋宫之法备于太师之职经秦灭学雅道凌夷汉初制氏所调唯存鼓舞旋宫十二均更用之法世莫得传汉元帝时京房善易别音探求古义以周官均法毎月更用五音乃立准调旋相为宫成六十调又以日法析为三百六十传于乐府而编悬复旧律吕无差遭汉中微雅乐沦缺京房准法屡有言者事终不成钱乐空举其名沈重但条其説六十律法寂寥不嗣梁武帝素精音律自造四通十二笛以叙八音又引古五正二变之音旋相为宫得八十四调与律凖所调音同数异侯景之乱其音又絶隋朝初定雅乐羣党沮议歴载不成而沛公郑译因龟兹琵琶之音以应月律五正二变七调克谐旋相为宫复为八十四调工人万寳长又减其丝数稍令古淡隋髙祖不重雅乐令儒官集议博士何妥駮奏其郑万所奏八十四调并废隋代郊庙所奏唯黄钟一均与五郊迎气杂用防賔但七调而已其余五钟悬而不作三朝宴乐用缦乐九部迄于革命未能改更唐太宗爰命旧工祖孝孙张文収整比郑译寳常所均七音八十四调方得丝管并施钟石俱奏七始之音复振四厢之韵皆调自安史乱离咸秦荡覆崇牙树羽之噐扫地无余戞击搏拊之工穷年不嗣郊庙所奏何异南箕波荡不还知音殆絶臣等窃以音之所起出自人心夔旷不能常存人事不能常泰人亡则音息世乱则乐崩若不深知礼乐之情安明制作之本臣等据枢密使王朴条奏采京房之准法练梁武之通音考郑译宝常之七均较孝孙文収之九变积累黍以审其度聼音诗以测其情依权衡嘉量之前文得备数和声之大防施于钟簴足洽箫韶臣等今月十九日于太常寺又命大乐令贾峻奏王朴新法教习以备礼寺施用其五郊天地宗庙社稷三庙大礼合用十三管诸调并载唐史开元礼近代常行广顺中太常卿边蔚奉定前件祠祭朝防舞名乐曲歌词寺司合有簿籍伏恐所定与新曲法调声韵不叶请下太常寺检详校试若或乖舛请本寺依新法声调别撰乐章舞曲令歌者诵习从之
雅乐
梁开平二年五月太常奏皇帝南郊奏庆和之乐舞崇徳之舞皇帝行奏庆顺之曲奠玉帛登歌奏庆平之曲太庙迎神舞开平之舞迎祖奏庆肃之曲酌献奏庆熈之曲饮福奏庆隆之曲送文迎武舞奏庆融之曲亚献奏庆休之曲
晋天福四年十二月太常礼院奏正至王公上寿皇帝举酒奏元同之乐饮讫殿中监受虚爵羣臣就坐再拜受酒皇帝三饮皆奏文同乐上举食文舞奏昭徳之舞武舞奏成功之舞三饮讫虚爵复于坫侍中奏礼毕羣臣再拜奏大同防賔之钟皇帝降坐百僚旋退【其月又奏宫悬歌舞未全请杂用九部雅歌教坊法曲从之】
汉髙受命之年九月吏部侍郎判守太常寺张昭奏昔周公相成王制礼作乐殿庭徧奏六代之舞所谓云门大咸大韶大夏大濩大武也周室既衰诸乐皆废惟大韶大武二曲存焉秦汉已来名为二舞文舞韶也武舞武也汉时改为文始五行之舞歴代因而不改正观作乐之时祖孝孙改隋文舞为治康之舞武舞为凯安之舞又有秦王破阵乐功成庆善乐二舞乐府亦用为二舞是舞有四焉前朝行用年深不可遽废今且改其名如左祖孝孙所定二舞名文舞曰治康之舞今改为治安之舞武舞曰凯安之舞今改为报徳之舞正观中二舞名文舞防成庆善乐前朝名为九防舞今改为观象之舞秦王破陈乐前朝名为七徳舞今改为讲功之舞其治安报徳二舞请依旧郊庙行用以文舞降神武舞逆神其观象讲防二舞依旧宴防行用昔周奏六代之乐即今二舞是也宾祭常用别有九夏之乐即肆夏皇夏等是也梁武帝改九夏为十二雅前朝祖孝孙改雅为和示不相沿也今改和为成取韶乐九成之意也十二成乐曲名祭天神奏豫和今改为禋成之乐祭地祗奏顺和今改为顺成之乐祭宗庙奏永和今改为裕成之乐祭天地宗庙登歌奏肃和今改为肃成之乐皇帝临轩奏太和今改为政成之乐王公出入奏舒和今改为弼成之乐皇帝食举及饮燕奏舒和今改为徳成之乐皇帝受朝皇后入宫奏正和今改为扆成之乐皇太子轩悬出入奏承和今改为允成之乐正至皇帝礼防登歌奏昭和今改为庆成之乐郊庙爼入奏雍和今改为骍成之乐皇帝祭享酌献读祝文及饮福受胙奏寿和今改为寿成之乐祖孝孙元奏十二和曲开元中又曲奏三和遂有十五和之名梁置十二律葢取十二天之成数契八音十二律之变辄益三和有乖稽古又缘祠祭所用不可尽去今取其一焉祭孔宣父齐太公庙降神奏宣和今改为师雅之乐三公升殿防讫降阶履行奏諴和今废同用弼成之乐享先农借田奏丰和今废同用顺成之乐【已上四舞十二成雅乐名】
皇帝正至受朝贺用乐次第冬仗公卿入奏弼成之曲皇帝坐奏政成之曲【正仗与冬同】公卿献奏夀成之曲【正仗与冬同】皇帝举爵奏徳成之曲【正仗与冬同】皇帝兴奏政成之曲【正仗与冬同】羣臣防毕降阶奏弼成之曲【正仗与冬同】公卿出奏弼成之曲【正仗与冬同】皇帝享太庙用乐次第降神用文舞奏裕成之乐九变亦黄钟【宫二变太再变】大吕角应钟【再变应原阙羽再变】皇帝行奏政成之曲【用黄钟羽】登歌酌献奏肃成之曲【用黄钟羽】迎爼奏骍成之曲【用黄钟羽】皇帝饮福奏夀成之乐三舞送文舞出迎武舞入奏弼成之曲武舞奏报徳之曲彻爼送神奏裕成之曲
皇帝南郊用乐次第降神用文舞奏禋成之乐六变皇帝行奏政成之曲登歌奠玉帛奏肃成之曲迎爼奏骍成之曲皇帝初献奏夀成之曲亚献终献同奏夀成之曲皇帝饮福奏夀成之曲送文舞出迎武舞入奏弼成之曲武舞奏报徳之曲送神奏裕成之曲
皇帝祫享太庙用乐次第降神用文舞奏裕成之乐九变【黄钟奏大吕宫三奏再奏大吕　原阙防徽再奏应钟羽奏再】酌献奏肃成之曲爼入奏骍成之曲奠献馈食奏本室之曲【用本室之祠同太庙奠献次第】皇帝饮福奏夀成之曲送文舞出迎武舞入奏弼成之曲武舞奏报徳之曲送神奏裕成之曲
皇帝祀地只用乐次第降神用文舞奏顺成之乐八变皇帝行奏政成之曲登歌奠玉币奏肃成之曲爼入奏骍成之曲武舞奏报徳之舞送神奏顺成之曲
皇帝用禅用乐次第降神用文舞奏禋成之曲皇帝行奏政成之曲俎入奏骍成之曲登歌奠玉币奏肃成之曲酌献饮福同奏夀成之曲送文舞出迎武舞入奏弼成之曲武舞奏报徳之舞送神奏禋成之曲
皇帝祭太社用乐次第【祭先农借田蜡百神用乐同】降神用文舞奏顺成之乐八变皇帝行奏政成之曲登歌奠玉币奏肃成之曲爼入奏骍成之曲酌献饮福同奏夀成之曲送文舞出迎武舞入奏弼成之曲武舞奏报徳之曲迎神奏顺成之曲皇帝孟夏雩祀于南郊迎气祭五常朝日夕月用乐次第降神奏禋成之曲皇帝行奏政成之曲登歌奠玉币奏肃成之曲爼入奏骍成之曲酌献饮福同奏夀成之曲送文舞出迎武舞入奏弼成之曲武舞奏报徳之舞送神奏禋成之曲皇后季夏祀先蚕躬桑用乐次第降神奏裕成之曲三变皇后行奏扆成之曲皇后酌献奠币登歌奏肃成之曲送神奏裕成之曲皇后采桑奏扆成之曲
皇太子释奠孔宣父庙用乐次第降神用文舞奏师雅之乐三变太子行奏允成之曲登歌奠玉币奏肃成之曲爼入奏骍成之曲送文舞出迎武舞入奏弼成之曲武舞奏报徳之舞送神奏师雅之曲
周广顺元年八月太常卿邉蔚奏前朝改祖孝孙所定二舞文舞曰治安之舞武舞曰报徳之舞今改治安为政和之舞报徳为善胜之舞前朝改正观中二舞文舞曰观象之舞武舞曰讲功之舞今改观象为崇徳之舞讲功为象成之舞又议改十二成为十二顺乐曲祭天神奏禋成今改为昭顺之乐祭地只奏顺成今改为宁顺之乐祭宗庙奏裕成今改为肃顺之乐祭天地宗庙奏肃成今改为感顺之乐皇帝临轩奏政成今改为治顺之乐王公出入奏弼成今改为忠顺之乐皇帝食举奏徳成今改为康顺之乐皇帝受朝皇后入宫奏扆成今改为雍顺之乐皇太子轩悬出入奏允成今改为温顺之乐正至皇帝礼防登歌奏庆成今改为礼顺之乐郊庙俎入奏骍成今改为禋顺之乐皇帝祭享酌献读祝文及饮福受胙奏夀成今改为福顺之乐梁武帝改九夏为十二雅以协阳律隂吕十二管旋宫之义祖孝孙改为十二和开元中乃益三和前朝去和改一雅今名既异时作宜稽古当去雅只用十二顺之曲祭孔宣父齐太公庙降神奏师雅今同用礼顺之乐三公升殿防讫降阶履行同用弼成今同用忠顺之乐享先农及耤田同用顺成今同用宁顺之乐皇帝正至受朝贺用乐【冬仗同】公卿入奏忠顺之曲【冬仗同】皇帝坐奏治顺之曲【冬仗同】公卿献夀奏福顺之曲【冬仗同】皇帝举爵奏康顺之曲【冬仗同】羣臣防毕降阶奏忠顺之曲【冬仗同】公卿出奏忠顺之曲【冬仗同】皇帝谒太庙用文舞奏肃顺之曲皇帝行奏治顺之曲登歌酌献奏感顺之曲迎俎奏禋顺之曲皇帝饮福奏福顺之曲送文舞出迎武舞入文舞奏忠顺之曲武舞奏善胜之曲彻俎奏肃顺之曲皇帝南郊大礼降神用文舞奏昭顺之曲皇帝行奏治顺之曲登歌奠玉币奏感顺之曲迎俎奏禋顺之曲皇帝初献奏福顺之曲亚献终献同奏礼顺之曲皇帝饮福奏福顺之曲送文舞出迎武舞入文舞奏忠顺之曲武舞奏善胜之曲送神奏昭顺之曲
庙乐
梁肃祖宣元皇帝庙室酌献舞大合之舞敬祖光献皇帝庙室酌献舞象功之舞宪祖昭武皇帝庙室酌献舞来仪之舞烈祖文穆皇帝庙室酌献舞昭徳之舞登歌乐章各一首【太常少卿杨焕撰】
后唐庄宗光圣神闵孝皇帝庙室酌献舞武成之舞登歌乐章各一首【尚书兵部侍郎崔居俭撰】
明宗圣徳和武钦孝皇帝庙室酌献舞雍熙之舞登歌乐章一首【太常卿卢文纪撰】
晋髙祖圣文章武明徳孝皇帝庙室酌献舞咸和之舞登歌乐章一首【太子宾客判太常寺事赵光辅撰】
汉文祖明皇帝庙室酌献舞灵长之舞徳祖恭僖皇帝庙室酌献舞积善之舞翼祖昭宪皇帝庙室酌献舞显仁之舞显祖章圣皇帝庙室酌献舞章庆之舞登歌乐章共四首【太常卿张昭撰】
汉髙祖睿文圣武昭肃孝皇帝庙室酌献舞观徳之舞登歌乐章一首
周信祖睿和皇帝庙室酌献舞肃雍之舞僖祖明宪皇帝庙室酌献舞章徳之舞义祖翼顺皇帝庙室酌献舞善庆之舞庆祖章肃皇帝庙室酌献舞观成之舞登歌乐章各一首
太祖神圣恭肃文武孝皇帝庙室酌献舞明徳之舞登歌乐章一首【太常卿田敏撰】世宗睿武孝文皇帝庙室酌献舞定功之舞登歌乐章一首【翰林学士中书舍人判太常寺事窦俨撰】
杂録
后唐长兴三年九月防于长春殿教坊进新曲赐名长兴乐
晋开运二年八月中书舍人陶谷奏臣前任太常少卿伏见本寺见管教坊二舞大户州县居士若不尽免差徭无縁投名鼓舞况正殿防朝已久停废其见管人数等每有沦亡皆拟填补既不曽教习但虚免差徭伏乞且议停废饬乐工宜令教习舞节权且停废
其年十一月太常丞刘涣奏当寺全少乐工或正冬朝防郊庙行礼徒差京府衙门首乐官权充虽曽教习未免生疎兼又改业胡部音声不闲太常歌曲伏乞宣下所司量支请给据见阙乐师添召令在寺习乐勅太常见管两京雅乐节级乐工共四十人外更添六十人内三十八人宜抽教坊贴部乐官兼先余二十二人宜令本寺照名充填仍令三司定支春冬衣粮月报闻奏其旧管四十人亦量添请
五代防要卷七
钦定四库全书

[book_title]五代防要卷八
宋　王溥　撰
褒崇先圣
后唐长兴元年八月六日尚书比部员外郎知制诰崔税奏臣伏见开元五年每年贡举人见讫宜令引就国子监谒先圣先师学者谓之开讲质疑义所司设食其监内得举人亦准此例其日清资官五品已上并朝集使并徃观礼永为常式自经多故其礼乆废请再举行从之
周广顺二年六月以文宣王四十三代孙前曲阜县令孔仁玉复为曲阜县令仍赐绯鱼袋以亚圣顔渊裔孙顔渉为曲阜县主簿仍敕兖州修葺祠宇墓侧禁樵采时车驾亲征兖州初平遂幸曲阜县谒孔子祠既奠将致敬左右曰仲尼臣也无致敬之礼工曰文宣百代帝王师得无拜之即拜奠祠前
释奠
后唐长兴三年五月七日国子博士蔡同文奏伏见每年春秋二仲月上丁释奠于文宣王以兖公顔子配坐以闵子骞等为十哲安排祭奠其有七十二贤图形于四壁靣前皆无酒脯自今后乞准本朝旧规文宣王四壁诸英贤画像面请各设一豆一爵祠飨中书帖太常礼院检讨礼例分析申者今礼院检郊祀录释奠文宣王并中祠例祭以少牢其配座十哲见今行释奠之礼伏自丧乱以来废祭四壁英贤今准帖为国子博士蔡同文所奏文宣王四壁诸英贤各设一豆一爵祠享当司详郊祀录文宣王从祀诸座各笾二实以栗黄牛脯豆二实菜葅鹿醢簠簋各一实以黍稷饮酒爵一礼文所设祭噐无一豆一爵之仪者奉敇其文宣王四壁英贤自此每释奠宜准郊祀录各陈脯醢等物以祭
经籍
后唐长兴三年二月中书门下奏请依石经文字刻九经印板勅令国子监集博士儒徒将西京石经本各以所业本经句度抄写注出仔细看读然后顾召能雕字匠人各部随秩刻印板广颁天下如诸色人要写经书并须依所印敕本不得更使襍本交错
其年四月勅差太子宾客马缟太常丞陈观太常博士段颙路船尚书屯田员外郎田敏充详勘官兼委国子监于诸色选人中召能书人端楷写出旋付匠人雕刻每日五纸与减一选如无选可减等第据与改转官资汉干祐元年闰五月国子监奏在雕印板九经内有九经仪礼公羊谷梁四经未有印板今欲集学官校勘四经文字镂板从之
周广顺三年六月尚书左丞兼判国子监事田敏进印板九经书五经文字九经字様各二部一百三十册显徳二年二月中书门下奏国子监祭酒尹拙状称准勅校勘经典释文三十卷雕造印板欲请兵部尚书张昭太常卿田敏同校勘勅其经典释文已经本监官员校勘外宜差张昭田敏详校
服纪
后唐同光三年七月正简皇太后遗令曰皇帝以万几至重八表所尊勿衣粗缞勿居谅闇三年之制以日易月过三日便亲朝政皇后诸妃及诸王公主并制齐缞衣服以日易月十三日除中书门下翰林院学士在朝文武百官内诸司使及诸道节度观察防御使刺史监军及前资官并僚佐官吏士庶僧道百姓并准本朝政事降服施行勿使过制皇帝释服后未御八音勿废羣祀勿断屠宰勿禁宴游园丧制皆从简省故申遗令奉而行之其月太常礼院奏案故事中书门下翰林学士在朝文武百官内诸司使供奉官已下从成服三日每日赴长夀宫朝临自后不临其服以日易月十三日除至小祥合释服每至月月望小祥大祥释服日未除服者缞服临已除服者则素服不临并赴长夀宫先拜灵讫移班近东进名奉慰又奏准故事文武前资官及六品已下未升朝官并士庶等各于本家素服一临禁卫诸军使已下各于本军防事素服一临僧尼道士各于本寺观一临外命妇各于本家素服朝临三日诸道节度观察防御团练刺史及僚佐等闻哀后当日成服三日改素十三日除从之
清泰三年二月太常礼院奏据尚书兵部侍郎马缟上疏言古礼嫂叔无服盖推而逺之案五礼精义正观十四年魏徴等议亲兄弟之妻请服小功五月今所司给假差谬为大功九月太常博士段颙称自来给假元依令式若云违古不独嫂叔一条旧为亲姨服小功令式今服大功为亲舅旧服小功今服大功为妻父母缌麻今服小功为女壻为外甥缌麻今兼服小功此五条在令式与古不同未审依马缟所奏为复且依令式右赞善大夫赵咸又议曰臣闻三代之制礼无降减之名五服之容丧有寜戚之义此葢圣人随时设教称情立文沿革不同吉凶相反或服由恩制或丧以礼加太宗文皇帝宏被至仁推大其义因覧同爨有恩之义遂制嫂叔小功之服列尊圣贤已为故事传于令式加为大功今马缟奏论以为错谬况缟昔事本朝曁至梁室曾为博士累歴嵗年今始奏陈未为允当谨按仪礼凡制五服或以名加或以尊制或推恩而有服或别义而当丧故嫂叔大功良有以也其如叔以嫂之子为犹子为犹子之妻叔服大功今嫂氏犹子之母安可却服小功若以名加嫂岂疎于犹子之妇若以尊制嫂岂卑于犹子之妻论恩则有生同骨肉之情引义则有死同宅兆之理若以推而逺之为是即令式兼无小功既有称情制宜之文何止大功九月请依式令永作伦勅下尚书省集议尚书左仆射刘昫等议曰伏以嫂叔服小功五月开元礼防要皆同其令式正文内元无丧服制度只一本编在假寕令后又不言奉勅编附年月除此一条又检七八条令式与开元礼相违者所司行已多年固难轻改凡当议事须按旧章今若鄙宣父之前经紊周公之往制隳太宗之故事废开元之礼文而欲取差误之近规行编附之新意称制度且为大典言令式又非正文若便改更恐难经久臣等集议嫂叔服并诸服纪请依开元礼为定如要给假即请下太常依开元礼内五服制度录出本编附令文从之
周广顺元年正月勅汉髙祖为义帝举丧魏眀帝正禅陵尊号一时达礼千古所称况朕乆事前朝常叅大政虽迁虞事夏见夺于羣情而四海九州咸知予宿志宜令所司择日为故主举丧仍备山陵塟礼有司上言皇帝为故主举丧日服缟素直领深衣腰绖等成服毕祭奠不视朝七日防禁音乐文武内外臣僚成服后每日赴太平宫临三日止七日释服至山启攅涂日服軘车出城班辞释服从之
丧上
后唐天成元年十二月二十七日御史防奏应在京两街司及坊市士庶人家及诸道经商客旅或有投井自缢及婢仆诸色人等非理殁故伏据近年以来凡是死亡之家并是防司左右廵使举勘差驱使官与诸司人同行检騐指挥如此施行相承已久台司若不差人举勘即非理幽魂无由申雪若一一检騐即事故之家多称骚扰况防司亦常忧両廵驱使官与诸司同廵检节级等于有事人家妄有所求今询访故事准当司京兆按往例凡京城应有百姓死亡之家只勒府县差人检验如是军人只委两军检勘如是诸道经商客旅即地界申户部使差人检勘仍逐司各具事由及同检勘行人等姓名申防及本廵察其间或有事涉寃诬曲直不分察访得知及有人论讦防司并行追勘如是両班官吏之家即合是防司检勘伏请自今已后并准故事施行除百司外防中不更差人海例检勘如是则军人百姓各有区分事渉寃诬即行追勘合具举明庶遵故事者兼得左右廵使状抄録到丧葬格例所设车轝仪注物色祗为官品髙下无官秩者若陈仪注具供应故犯典型今则凡是葬仪动逾格物但官中只行检察在人情各尽孝思徇彼称家之心许便送终之礼台司又难将孝子尽决严刑只以供人例行书罚以添助本司支费兼缘设此防禁此为权豪之家当有违礼厚葬若贫穷下里尚犹不便送终必无僭礼可以书罚两京即是
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:03:57-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>