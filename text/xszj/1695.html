<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="非烟香法序,非烟香法,非烟香法全文在线阅读,非烟香法全文在线下载,大玄古籍书库">
<meta name="description" content="香学典籍，一卷，董说撰。继明周嘉胃《香乘》之后，对香道最有贡献的就是董若雨了，著《非烟香法》阐述香道。非烟就是不采用焚香，而使用蒸香的方式闻香，不使有烟，故称非烟。《非烟香法》开宗明义就说：“屹然立非烟之法于天下，可以翼圣学。东西至日月所出，入其间动物，有灵无非圣人者也，人人皆为神圣，而后尽人之性。百草木皆为异香，而后尽草木之性。证圣之学，六经是也，六经非能使人圣也。证香之方，非烟是也。非烟非能使草木香也，故曰：可以翼圣学。”《非烟香法》共有六篇:非烟香记、博山炉变、众香评、香医、众香变、非烟铢两、博山变">
<title>非烟香法_董说_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">非烟香法</span> <br/>
          作者： <span class="inputVal" id="bkauthor">董说</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,香学,完结</span> <br/>
          字数： <span class="inputVal" id="bknum">[book_length]4181</span> <br/>
          说明： <span class="inputVal" id="bkdec">香学典籍，一卷，董说撰。继明周嘉胃《香乘》之后，对香道最有贡献的就是董若雨了，著《非烟香法》阐述香道。非烟就是不采用焚香，而使用蒸香的方式闻香，不使有烟，故称非烟。《非烟香法》开宗明义就说：“屹然立非烟之法于天下，可以翼圣学。东西至日月所出，入其间动物，有灵无非圣人者也，人人皆为神圣，而后尽人之性。百草木皆为异香，而后尽草木之性。证圣之学，六经是也，六经非能使人圣也。证香之方，非烟是也。非烟非能使草木香也，故曰：可以翼圣学。”《非烟香法》共有六篇:非烟香记、博山炉变、众香评、香医、众香变、非烟铢两、博山变。《非烟香记》中云“焚香不蒸香，俗太躁，不可不革。”</span> <br/>
          封面： <span class="inputVal" id="bkimg">Z_13459.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]非烟香法
[book_author]董说
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,香学,完结
[book_length]4181
[book_dec]香学典籍，一卷，董说撰。继明周嘉胃《香乘》之后，对香道最有贡献的就是董若雨了，著《非烟香法》阐述香道。非烟就是不采用焚香，而使用蒸香的方式闻香，不使有烟，故称非烟。《非烟香法》开宗明义就说：“屹然立非烟之法于天下，可以翼圣学。东西至日月所出，入其间动物，有灵无非圣人者也，人人皆为神圣，而后尽人之性。百草木皆为异香，而后尽草木之性。证圣之学，六经是也，六经非能使人圣也。证香之方，非烟是也。非烟非能使草木香也，故曰：可以翼圣学。”《非烟香法》共有六篇:非烟香记、博山炉变、众香评、香医、众香变、非烟铢两、博山变。《非烟香记》中云“焚香不蒸香，俗太躁，不可不革。”
[book_img]Z_13459.jpg


[book_title]非煙香法序
馬程董說若雨著
屹然立非煙之法於天下，可以翼聖學。東西至日月所出入，其間動物有靈，無非聖人者也。人人皆為神聖，而後盡人之性。百草木皆為異香，而後盡草木之性。證聖之學，六經是也，六經非能使人聖也。證香之方，非煙是也，非煙非能使草木香也。故曰：可以翼聖學。黃鍾蔽，六律荒，余作律呂發，考喉舌濁清之候，定六十自然之音，而人或未悟。易學自秦漢無統矣，余數年前，幸稍窺見，出震門戶，卦律周輪，乃作易發。古聖幽微，澄若九秋之天，而人或未悟。律之不易悟者，絲竹因人也。易之不易悟者，河洛不言也。今非煙香法，證百草木之無非香者，風莖露葉指摘可徵。繁非若絲竹，奧非若河洛也，學者撥灰立悟矣。故曰可以翼聖學。鷓鴣生題。

[book_title]非煙香法
非煙香記
六經無焚香之文，三代無焚香之器，古者焚蕭以達神明。《爾雅》蕭，荻。似白蒿，莖麤，科生有香氣，祭祀以脂爇之。《詩》曰：「取蕭祭脂。」，〈郊特牲〉云：「既奠，然後焫蕭合羶薌。」是也。凡祭，灌鬯求諸陰，焫蕭求諸陽。見以蕭光以報氣也，加以鬱鬯以報魄也。故古制字者，香取諸黍稷馨香。《說文》𪏽，芳也，從黍從甘，會意。魏氏以為，從黍從鼻。以香從黍，故古之香非旃檀、水沉。人間寶鼎皆商周宗廟祭器，而世以之焚香。然余以為焚蕭不焚香，古，太質不可復。焚香不蒸香，俗，太燥不可不革。蒸香之鬲，高一寸二分，六分其鬲之高，以其一為之足，倍其足之高以為耳，三足雙耳。銀薄如紙，使鬲坐烈火，滴水平盈，其聲如洪波急濤，或如笙簧。以香屑投之，遊氣清冷，絪縕太元，沉默簡遠，歷落自然，藏神納用，銷煤減煙。故名其香曰：非煙之香，其鼎曰：非煙之鼎。然所以遣恒香也。若遇奇香異等，必有蒸香之格，格以銅絲交錯為牕爻狀，裁足冪鬲，水泛鬲中，引氣轉靜。若香材曠絕上上，又撤格而用簟，蒸香簟式，密織銅絲如簟，方二寸許，約束熱性，湯不沸揚，香尤杳冥清微矣。余非獨焚香之器異于人也，余囊中有振靈香屑，是能薰蒸草木，發揚芬芳。振靈香者，其藥不越馥草、甘松、白檀、龍腦，然調試輕重，不可有一銖之失。振靈之香，成則四海內外，百草木之有香氣者皆可以入蒸香之鬲矣。振草木之靈，化而為香，故曰振靈，亦曰空青之香，亦曰千和香，亦曰客香。名客香者，不為物主，退而為客，抱靜守一，以盡萬物之變。亦曰無位香，歴眾香而不留。亦曰寒翠，翠言其色，寒言其格也。亦曰未曾有香，百草木之有香氣者，皆可以入蒸香之鬲，此上古以來未曾有也。亦曰易香，以一香變千萬香，以千萬香攝一香，如卦爻，可變而為六十四卦，三百八十四爻，此天下之至變易也。自名其居曰眾香宇，名其圃曰香林。天下無非香者，而我為之略例者也。頃偃蹇南村，熏罏自隨，摘玉蘭之閟蘂，收寒梅之墜瓣，花蒸水格，香透藤牆。悲夫，世之君子，放遯山林，與草木為伍，而不知其為香也，故記非煙香法以為獻。
博山罏變
焚香之器始於漢博山罏。考劉向〈熏罏銘〉：嘉此正器，嶄巖若山，上貫太華，承以銅盤，中有蘭綺，朱火青煙。而古博山香罏詩曰：四座且莫喧，願聽歌一言，請說銅香罏，崔嵬象南山，上枝似松柏，下根據銅盤，雕文各異類，離婁自相連，誰能為此器，公輸與魯班，朱火然其中，青煙颺其間，順風入君懷，四座莫不歡，香風難久居，空令蕙草殘。至呂大臨〈考古圖〉謂：罏象海中博山，下有盤貯湯，使潤氣蒸香，象海之回環。蓋博山承之以盤，環之以湯，按銘尋圖，制度可見。然余謂博山罏，長于用火，短于用水，尤未盡香之靈奇，極變也。火性騰躍，奔走空虛，千巖萬壑，繹絡煙霧，此長于用火。銅盤仰承，火上水下，湯不緣香，離而未合，此短於用水。余以意造博山罏變，選奇石，高五寸許，廣七八寸，玲瓏鬱結，峰巒秀集，鑿山頂為神泉，細剔石脈為百折澗，道水簾懸瀑，下注隱穴，洞穿穴底而置銀釜焉，謂之湯池。湯池下垂如石乳，近當罏火，每蒸香時，水灌神泉中，屈曲轉輸，奔落銀釜，是為蒸香之淵，一曰香海，可以加格，可以置簟，其下有承山之罏，盛灰而裝碳，其外又有磁盤承罏，環之以湯，如古博山。既補水用之短，亦避鎔金之俗，怪石清崚，澄泉寂歴，曰博山罏變。 夫香以靜默為德，以簡遠為品，以飄揚為用，以沉著為體，回環而不欲其滯，緩適而不欲其漫，清癯而不欲其枯，飛動而不欲其躁，故焚香之器，不可以不講也。
眾香評
蒸松鬣，則清風時來拂人，如坐瀑布聲中，可以銷夏，如高人執玉柄麈尾，永日忘倦。蒸柏子，如崑崙元圃，飛天仙人境界也。蒸梅花，如讀酈道元《水經注》，筆墨去人都遠。蒸蘭花，如展荊蠻民畫軸，落落穆穆，自然高絕。蒸菊，如踏落葉入古寺，蕭索霜嚴。蒸臘梅，如商彝周鼎，古質奧文。蒸芍藥，香味嬾靜，昔見周昉〈倦繡圖〉宛轉近似。蒸荔子殼，如辟寒犀，使人神煖。蒸橄欖，如遇雷氏古琴，不能評其價。蒸玉蘭，如珊瑚木難，非常物也，善震耀人。蒸薔薇，如讀秦少游小詞，艷而柔。蒸橘葉，如登秋山望遠。蒸木樨，如褚河南書〈兒寬贊〉，挾篆隸古法，自露文采。蒸菖蒲，如煮石子為糧，清瘠而有至味。蒸甘蔗，如高車寶馬，行通都大邑，不復記行路難矣。蒸薄荷，如孤舟秋渡，瀟瀟聞雁南飛，清絕而悽愴。蒸茗葉，如詠唐人，曲終人不見，江上數峰青。蒸藕花，如紙窓聽雨，閒適有餘，又如鼓琴得緩調。蒸藿香，如坐鶴背上，視齊州九點煙耳，殊廓人意。蒸梨，如春風得意，不知天壤間有中酒氣味，別人情懷。蒸艾葉，如七十二峰深處，寒翠有餘，然風塵中人不好也。蒸紫蘇，如老人曝背南檐時。蒸杉，如太羹元酒，惟好古者尚之。蒸梔子，如海中蜃氣成樓臺，世間無物髣髴。蒸水仙，如宋四靈詩，冷絕矣。蒸玫瑰，如古樓閣，樗蒲諸錦，極文章鉅麗。蒸茉莉，如話鹿山時，立書堂橋望雨後，雲煙出沒，無一日可忘于懷也。
香醫
肺氣通於天，鼻為司香之官，而肺之門戶也。故神僊服氣，呼吸為先，清濁疾徐，咸有制度。而黃帝、岐伯之緒言遺論，亦謂心肺有病，鼻為不利，分營析衛，示理明察。夫人具形骸，儼然虛器，在氣交之中，象郵傳之舍，寒暑燥濕，五六互換，腥膻焦腐，觸物不同。氣有宛曲，則血為之留連。氣有驟激，則血為之騰躍。氣有不足，則血為之槁絕。氣有過量，則血為之濫溢。故極北風沙之人，不晏於嶺海。山棲澗飲之客，不展於都會。內外異同，脈絡倒置，皆繇呼吸出納，感氣乖和，未可謂馨香鼻受，杳冥恍惚也。故養生不可無香，香之為用，調其外氣，適其緩急，補闕而拾遺，截長而佐短。《漢武故事》稱武帝燒兠末香，香聞百里，關中方疫，死者相枕，聞香而疫止。《拾遺記》有石葉香，香疊疊，狀如雲母，其氣辟厲，魏時題腹國獻。《洞冥記》記載薰肌香，用薰人肌骨，至老不病。《三洞珠囊》稱：峨嵋山孫真人然千和之香。而《本草》亦有治瘵香，其方合元參、甘松，起疾神驗。閉門管窺，遇古書丹記，詭絕神奇之蹟，壹謂之不經，私計文人弄筆墨事，等之煙雲變幻，此猶曹子桓不信火浣之布也。香近於甘者，皆扶肝而走脾。香近於⾟者，皆扶心而走肺。香近於鹹者，皆扶脾而走腎。香近於酸者，皆扶肺而走肝。香近於苦者，皆扶腎而走心。扶者，香之同氣以相助也。走者，香之遇敵以相伐也。不助無賞，不伐無刑。無賞則善屈，無刑則惡蔓。故銷暑宜蒸松葉。凉鬲宜蒸薄荷。辟寒宜蒸桂屑，又宜荔殼。解吞酸宜蒸零陵，酸者，肺之本味也，金來乘木，肝德不達，故肺味過盛而形酸。以甘補肝，以⾟治肝，故又宜蒸木香。益中氣宜蒸棗膏。眼翳宜蒸藕花、竹葉，又宜茶。解表宜蒸菊花、宜薄荷。治腹痛宜蒸松子、菖蒲。開滯宜蒸檉柳花。疏解鬱結宜蒸橘葉。除煩宜蒸梅花、橄欖。治氣閉宜蒸玉蘭、蘇葉。治咽痛宜蒸薔薇、藕葉。治頭痛宜蒸茶。治滯下宜茶、宜松葉。治滯下，氣不可以酷烈，傷胃。治嘔宜蒸丁香，又宜梅花，神清氣寂而嘔止矣。治不欲食宜蒸松瓣。治不睡宜蒸零陵。治濕宜蒸柏子。治神躁宜蒸杉。治神懶宜蒸檀。治神濁宜蒸蘭。治神昏宜蒸臘梅。董子卽大有功於香苑，其友謀所以頌董子者，一以為香祖，一以為香神，一以為香醫。董子曰：余願為香醫。
眾香變
洞明香性，可以極香之變。柏葉者，麝所以釀香者也，故余以甘松、元參、細辛、檀香主之，以柏葉導之以麝，其香如麝，而名之曰亞麝，亦曰壓麝。梅花，冷射而清澁，故余以辛夷司清，茴香司澁，白檀司寒冷，零陵司激射，發之以甘松，和之以蜜，其香如梅，而名之曰梅影。以桂枝、荔殼、元參、零陵、白檀、丁香、棗膏、蜜汁互而為辟寒之香，名曰煖玉。以松鬣、薄荷、茶葉、甘松、白檀、龍腦為銷夏之香，名曰清涼珠，亦曰翠瀑，亦曰飛寒。以元參、甘松、降真、柏子、辛夷、檀香為齋室，名曰黃鶴香，亦曰玉麈，亦曰絳雪。以蘇合、水沉、龍腦、甘松、香附、白檀為花瓣形，名曰逍遙遊，亦曰無塵。然精微皆關銖兩，未可以筆授。
非煙銖兩
甘松
元參 〈十分甘松之五。〉
白檀 〈倍元參。〉
丁香 〈五分元參之三。〉
香附 〈如甘松。〉
零陵 〈十分甘松之六。〉
龍腦 〈三十分丁香之一。〉
藕葉 〈如丁香。〉
非煙頌
檉花細細松針柔，杉子青，磊落之蘋洲，香之來，輕風流，是耶非耶，研山寂寞不敢收，渺然坐我秋江舟，白石青楓盡意遊。
博山變
非煙香鍊杉風涼，自有天地無此香，却疑銀釜是丹鼎，園中露葉皆飛翔， 祇今芳草怨遲暮，冷落千秋空野塘。

        </div>
      </div>
    </div>
  </div>
</div>
<!--update:2025-08-30 10:08:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>