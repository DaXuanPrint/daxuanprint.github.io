<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●皇清书史敘例,●皇清书史卷首,●皇清书史卷一,●皇清书史卷二,●皇清书史卷三,●皇清书史卷四,●皇清书史卷五,●皇清书史卷六,●皇清书史卷七,●皇清书史卷八,●皇清书史卷九,●皇清书史卷十,●皇清书史卷十一,●皇清书史卷十二,●皇清书史卷十三,●皇清书史卷十四,●皇清书史卷十五,●皇清书史卷十六,●皇清书史卷十七,●皇清书史卷十八,●皇清书史卷十九,●皇清书史卷二十,●皇清书史卷二十一,●皇清书史卷二十二,●皇清书史卷二十三,●皇清书史卷二十四,●皇清书史卷二十五,●皇清书史卷二十六,●皇清书史卷二十七">
<meta name="description" content="《皇清书史》35卷。近人李放纂录。为有清一代书法史料汇编。该书注重对爱新觉罗家族及满洲书法家的存录，对世祖章皇帝、圣祖仁皇帝、世宗宪皇帝、高宗纯皇帝、仁宗睿皇帝、宣宗成皇帝、文宗显皇帝、德宗景皇帝等八朝皇帝的御笔亲书皆有叙述。同时对王公宗室以及游民优伶的书法成就也给予了充分的肯定。共收入书法家近6000人。是研究清朝及爱新觉罗家族书法史的重要资料。有《辽海丛书》本。_皇清书史_全文在线阅读_皇清书史_全文在线下载_大玄古籍书库">
<title>皇清书史_李放_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">皇清书史</span> <br/>
          作者： <span class="inputVal" id="bkauthor">李放</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,书法,完结</span> <br/>
          字数： <span class="inputVal" id="bknum">[book_length]347836</span> <br/>
          说明： <span class="inputVal" id="bkdec">《皇清书史》35卷。近人李放纂录。为有清一代书法史料汇编。该书注重对爱新觉罗家族及满洲书法家的存录，对世祖章皇帝、圣祖仁皇帝、世宗宪皇帝、高宗纯皇帝、仁宗睿皇帝、宣宗成皇帝、文宗显皇帝、德宗景皇帝等八朝皇帝的御笔亲书皆有叙述。同时对王公宗室以及游民优伶的书法成就也给予了充分的肯定。共收入书法家近6000人。是研究清朝及爱新觉罗家族书法史的重要资料。有《辽海丛书》本。</span> <br/>
          封面： <span class="inputVal" id="bkimg">Z_12931.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]皇清书史
[book_author]李放
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,书法,完结
[book_length]347836
[book_dec]《皇清书史》35卷。近人李放纂录。为有清一代书法史料汇编。该书注重对爱新觉罗家族及满洲书法家的存录，对世祖章皇帝、圣祖仁皇帝、世宗宪皇帝、高宗纯皇帝、仁宗睿皇帝、宣宗成皇帝、文宗显皇帝、德宗景皇帝等八朝皇帝的御笔亲书皆有叙述。同时对王公宗室以及游民优伶的书法成就也给予了充分的肯定。共收入书法家近6000人。是研究清朝及爱新觉罗家族书法史的重要资料。有《辽海丛书》本。
[book_img]Z_12931.jpg


[book_title]●皇清書史敘例
倉曹肉譜世推絕業亞相書品人號雅宗李氏多賢唐代為盛猗歟休哉蔑以加矣不佞幼治國聞喜稽氏族長研字學嗜記師承緬懷舊德思繼前修爰輯書人藉存文獻博徵典墳近參知見每遘一姓如獲兼金時垂兩紀書盡萬籤鉛槧既勤篇帙斯富猶慮緘縢不廣耳目未周致有遺材故無定本逮遭丁巳水厄羣書悉沒此稿獨存亟取繙夗?巾畧無亡失私幸前哲英靈不致終閟後賢模楷有所取資於是排比題平校核名狀彙登眾說備著一編庶幾一代風雅緣此足憑十朝品流因之可攷蒙叟集詩埜公錄畫體雖各異志則無殊凡所漏載仍冀續收敢質高明勿嫌局狹其例如左
一宋陳思有書小史
【 米芾書史體例不同】 明陶宗儀有書史會要皆紀錄前古不及當世此編雖沿用書史之名而專詳昭代一朝與兩家體例迥別故仿皇明書畫史之例冠以皇清二字
一宋董史嘗輯兩宋書人為皇宋書錄三卷凡諸書所有平論書法者悉加采摭彙次每傳之後為四庫全書提要所稱欽定佩文齋歷代書家傳即用其例此編從之
一唐李嗣真撰書後品於高祖太宗兩帝謂身所伏事不敢寓言而竇臮撰述書賦紀四帝暨諸王書學甚備此編從之
一彭蘊璨歷代畫史彙傳於列聖御製別錄弁首不入卷數此編從之
一明代書人有為佩文齋書家傳所遺者仿張庚畫徵錄紀黎遂球等之例另為附錄亦不入卷數
一國書不宜與書人同列另寘卷末之首內臣一人附焉
一書人有不在搢紳韋布之列者另寘卷末外夷及姓字不具者附焉
一唐張彥遠法書要錄紀其高祖東河公以下甚備他如蔡希綜法書論竇臮述書賦亦各詳及親族今此編雖亦襲用其例惟必引證他人成說以示非私放不敢僭妄加評
一書人姓氏仿明畫韻編之例按韻編次以便尋檢
一汪輝祖三史同姓名錄於蒙古色目諸人均以其姓之首一字分韻兩浙輶軒續錄杭郡詩三輯兩書亦然此編從之
一釋道一門家數無多統為一卷不復分韻
一婦女一門室人徐舊輯有續玉臺書史四卷所收略備茲不重出以省卷帙
一每一姓中均略次時代但家數過多恐不免有後先倒置者閱者正之
一每傳末標舉之詞或標書目或舉人名昉諸董氏非我作古
一凡標舉之詞提行另書者其傳皆放所綴緝必較原文加詳
一書家署款多有只書別號不記姓名者故此編於別號一類蒐錄加詳但仍有闕略不備者知者補之
【 近見新修清史傳稿仍沿官書體例不書字號恐數十百年以後將無人能知滌生詠芝季高少荃即為曾胡左李者矣然則私家之記述誠不可緩也　已另輯得皇清書人別號錄一卷以資檢閱本傳未詳者附見錄中】
一善畫者多善書皇清一代畫人最盛畫史之行於世者蓋不下廿餘種今若仿前人之例不加別擇一致著錄則此編卷帙將增其泰半而紀畫諸書亦盡可廢矣書史之謂何茲遇有書勝於畫
【 如傅山王鐸諸人】 及素有書名而畫傳未詳者
【 如王學浩惲秉怡諸人】 始著於編其餘槩不濫采
【 釋子中如八大山人大滌子諸人皆不入錄正欲力矯諸書濫抄充數之弊閱者諒之】
一善篆刻者亦多善書觀周亮工汪啟淑兩印人傳及馮承輝歷朝印識阮充雲莊印話所載者大致可見顧亦有鐵筆甚工而書法不稱者杭人某有廣印人傳十六卷放又輯有補印人傳八卷蒐輯較備此編從略
一唐之官手楷書貽譏於酉陽雜俎宋之三館楷書見詬於夢溪筆談而本朝之館閣體書亦騰笑於北江詩話故此編於未諳八法徒工干祿者流縱有成說甄錄從嚴
一蓋棺論定不志見存史傳之例所以慎冒濫杜標榜也此編亦然惟所采用之書頗有時人著作恐不免有一二誤登者知者削之
一本朝紀錄畫家之書幾於指不勝屈至品錄書家者則僅有金元鈺之國朝法書攷
【 見李賡芸嘉定竹人錄序】 梁章鉅之國朝書錄
【 見張之萬梁中丞事實】 沈復粲之熙朝書家姓氏纂
【 廿一卷見李慈銘越縵堂日記】 及某氏之名人法書攷
【 見李玉棻書畫過目攷序】 四書而已第傳本並希無從購覓海內藏書家如有副本惠抄見寄以證異同何啻百朋之錫
【 或謂名人法書攷即孔氏玉虹樓刻國朝名人法書十二卷內所附小傳】
一近日坊間所出之甄鉢羅室書畫過目攷國朝書人徵略清朝書畫家筆錄廣印人傳諸書於近代書人紀錄頗詳均酌采一二以補未備其原文有譌舛者悉加刊正不敢盲從
一放舊嘗仿李兆洛敬梓錄之例輯有八旗書錄畿輔書錄各三卷又仿寶真齋法書贊藝苑卮言兩書之例撰有木葉厱法書記四卷鬱栖書話二卷今俱散附此編不復單行
【 此編自光緒甲辰著手至丙午得人三百有奇詳先公跋文祝合璧卷中今廿一年矣始斷手焉】
一此編成於一手雖意在求備而挂漏政多續有所得當為補遺
甲子元旦鬱樓居士李放浪翁氏自識於津寓之木葉厱時年四十有一

[book_title]●皇清書史卷首
花翎三品銜度支部庫藏司員外郎臣李充國恭錄
聖製
○聖製
世祖章皇帝
康熙十五年聖祖恭跋世祖章皇帝御書正大光明四大字云結構蒼秀超越古今仰見聖神文武精一執中發於揮毫之間敬摹 勒石垂諸永久
順治中世祖善歐陽詢書而壬辰狀元鄒忠倚戊戌狀元孫承恩皆法歐書者也
【 王士禎分甘餘話】
善果寺壁上有世祖御書唐岑參詩洞房昨夜春風起一首自署臆菴道人
【 前人漁洋精華錄】
世祖從武康玉林通琇禪師言禪因以慧橐為名山臆為字幼庵為號刻玉章凡書畫則用之
【 董含蓴鄉偶筆】
書擅鍾王
【 藍瑛圖繪寶鑑續纂】
唐太宗書功備三說宋太祖書妙盡八法我世祖宸翰英氣奇采不啻過之
【 臣充國不
【 不：木】 葉厱法書記】
聖祖仁皇帝
精嫻細楷妙擅擘窠
【 東華錄】
康熙十九年六月甲申上以御書六軸賜大學士索額圖勒德洪明珠李霨杜立德馮溥諭曰朕萬幾餘暇留心經史時取古人墨跡臨模雖好慕不衰未窺其堂奧歲月既深偶成卷軸卿等佐理勤勞朝夕問對因思古之君臣美惡相勸故以平日所書者賜卿方將勉所未逮非謂書法已工也卿等其知朕意又以御書卷軸賜學士庫勒納葉方藹詹事格爾古德沈全侍讀學士牛鈕常書崔蔚林蔣宏道侍講學士張玉書嚴我斯侍講董訥王鴻緒各一諭曰爾等日侍講筵夙夜匪懈啟沃之暇每以朕書為請朕萬幾餘閒研精典籍閒取古人墨跡臨摹爾既為文學侍從之臣即有成就德業之責故所請輒以頒賜朕意其悉之
【 同上】
康熙四十一年十月召翰林院侍讀學士陳元龍侍講學士揆敘侍讀宋大業諭德查昇編修汪士鋐陳壯履庶吉士勵廷議等入行宮令各書綾字一幅進呈上諭曰學書須臨古人法帖其用筆時輕重疏密或疾或徐各有體勢宮中古法帖甚多朕皆臨閱有李北海華山寺碑字極大臨摹雖難朕不憚勞必臨摹而後已諸臣請瞻仰御書上親書大字聯對以示之諸臣奏曰御書洵如龍飛鳳舞岳峙淵渟贊颺難罄又令內侍引諸臣至行宮左廂恭視皇四子皇十三子書聯諸臣環立諦視無不歡躍欽服
【 同上】
康熙年間有林太監者逮見董文敏作書後侍從玉几每蒙垂詢故萬幾清暇留意董書睿藻貞珉敻逴邃古而一時翰苑珥筆諸臣大率以董書為程準卓然成家媲美勝朝者十餘人
【 成王詒晉齋集】
張玉書恭跋御書卷後云精研書法自晉唐以迄近代凡屬能書之家悉皆虛懷臨仿而經緯在手變化從心揮毫獨運包舉眾美所臨舊跡視原本嘗百倍過之非天縱生知兼以遜志時敏之學　安能臻此
又云自晉唐以來諸臣遺跡無不刻意規橅其蘇軾米芾趙孟頫董其昌書臨者尤多
孫岳頒恭跋御臨米芾千文卷云皇上萬幾餘暇寄興臨池或大書題額或直揮長幅無不元氣渾涵八法具備
宋駿業恭跋御臨米芾千文卷云臣忝列禁廷十餘年每捧天章日輝星燦擘窠大字行楷箋幅或仿古臨摹或機軸獨運富有日新盡善盡美即如今年春夏一兩月間所書宸翰約逾十三萬字之多而所賜扁額不與焉臣思古今書家日得五百字者遂以善書名世聖功遜敏數倍於斯此亙古未聞之神異也
康熙間取內府所藏舊拓與名人墨跡編次摹刻題曰懋勤殿法帖凡二十八卷內恭判
【 判：刊】 世祖聖祖御書諸皇子之書跡
【 脫亦字】 附焉
【 吳振
【 脫棫字】 養吉齋棫
【 棫：衍文】 叢錄】
康熙四十一年十一月初八日聖祖御乾清宮發御書一千四百二十七幅命大學士張玉書吏部尚書陳廷敬工部尚書王鴻緒副都御史勵杜訥右諭德查昇展閱以備頒賜蓋自魏晉六朝以逮唐宋元明諸名跡無不手摹心賞凡紙尾必署云臨某某書
【 同上】
曾國藩先正事畧序云聖祖嘗自言年十七八時讀書過勞至於咯血而不肯少休老耄而手不釋卷臨摹名家手卷多至萬餘寫寺廟扁牓多至千餘雖寒畯不能方其專
世宗憲皇帝
高宗恭跋世宗御書五言律詩軸云皇考每當明窗淨几輒弄翰作書凡晉唐宋元諸名家跡罔不心摹手追實集古今書法之大成較之漢帝唐宗徑庭過之
【 石渠寶笈三篇】
書法遒雅妙兼眾體
【 東華錄】
雍正中刻御書法帖四卷聖祖最愛世宗宸翰每歲命書扇百餘柄進呈不令書名並用閒字圖章
【 養吉齋餘錄】
謹按世宗宸翰規撫晉唐奄有眾美其用破塵居士小璽者則在潛邸時書也
【 木葉厱法書記】
高宗純皇帝
蔣溥汪由敦嵇璜欽定三希堂法帖跋畧云皇上性契羲爻學貫倉史每於萬幾之暇深探八法之微寶翰所垂雲章霞采鳳翥鸞騰綜百氏而集其成追二王而得其粹　于敏中跋畧云皇上宵旰幾餘時親翰墨於古今諸大家臨仿殆徧
謹按高宗宸翰專橅右軍他體罕見
【 木葉厱法書記】
仁宗睿皇帝
嘉慶己未御筆楷書豳風七月篇一冊引首題稼穡艱難四字後有朱文正珪跋
【 養吉齋叢錄】
謹按仁宗宸翰筆踪腴潤源出永興
【 木葉厱法書記】
宣宗成皇帝
秦承業直上書房最久受知遇最深嘗論書法宣宗曰予喜柳師傳
【 傳：傅】 工小歐皆未得書家正格因以趙孟頫書淨土頌賜之
【 陳作霖金陵通傳】
謹按宣宗正書學柳公權勁直端凝至有法度當時翰宛諸臣爭學柳書人因戲呼清祕堂為深柳讀書堂云
【 木葉厱法書記】
文宗顯皇帝
謹按文宗妙於翰墨體兼歐柳八法具備竇洎述書賦所謂書法正體不尚浮華者也
【 木葉厱法書記】
德宗景皇帝
御書昉歐陽詢峻整端勁
【 況周儀蕙風簃雜記】
御書結體甚長秀削有致
【 慈禧傳信錄】
王公宗室附
理密親王允礽聖祖次子立為皇太子後以疾廢
永璥敬跋先王祖臨董字卷云王祖每愛臨池染翰瓣香一以思翁為式此臨其書唐氏六家書後凡六百八十餘字筆力清勁剛健端莊直欲與思翁媲美矣
【 益齋集】
湯斌家書云皇太子自六歲學書至今八載未嘗一日間斷字畫端楷在歐虞之間
【 湯子遺書】
青宮睿學孰
【 孰：敦】 敏即法書一端亦超越前古而冠弁百王臣英蒙恩禮眷注為書日涉蘭軒叢二額睿筆揮灑落墨天成結構精嚴神采飛動
【 張英篤素堂集】
王石谷客京師寫巡方圖青宮召見顧問移時特作山水清暉四大字賜之筆勢飛騫允稱墨寶
【 同上】
王□曰書法絕倫超今越古
【 清暉閣贈言】
誠隱郡王允祉聖祖第三子
王士禎曰上以御製廣濟寺碑文賜觀字方徑寸遒美研
【 研：妍】
妙絕似虞永興末署皇三子多羅誠郡王允祉奉敕書上好書學宸翰集帝王之大成乃東宮及諸皇子皆工書如此蓋唐宋明以來僅見之盛事也
【 池北偶談】
怡賢親王允祥聖祖第十三子
康熙四十一年十月令內侍引諸臣至行宮左廂恭視皇四子皇十三子書聯諸臣環立諦視無不歡躍欽服
【 東華錄】
莊恪親王允祿聖祖第十六子別號愛月主人楷法晉人尤擅行草縱橫肆恣有渴驥怒猊氣象
【 木葉厱法書記】
杭世駿題莊恪親王手書清凈經石刻詩云妙墨媲黃庭
【 道古堂集】
果恭郡王弘瞻世宗第六子別號經畬道人工真書所作七言楹帖厚重端凝不失矩矱但不免宋人厚皮饅頭之嘲耳
【 木葉厱法書記】
榮純親王永琪高宗第五子別號筠亭主人工楷法虛和妍妙類唐經生
【 同上】
履端親王永珹高宗第六子書法亦佳
【 同上】
儀慎親王永璇高宗第八子真行書筆致遒麗幾入漚波之壘周旋質成二王間殆無媿色
【 同上】
按質莊親王書法徐季海然不逮其畫故不錄紫瓊瑤華皆仿此
成哲親王永瑆高宗第十一子初號鏡泉一號幼庵別號詒晉齋主人嘉慶九年八月初八日內閣奉上諭朕兄成親王自幼精專書法深得古人用筆之意博涉諸家兼工各體數十年臨池無間近日朝臣之工書者罕出其右早應摹勒貞珉俾廣流傳而王撝謙自矢不肯遽付鉤鐫昨特令軍機大臣傳旨諭令將平日所書各種自行選擇刻石始據王具摺陳謝遵旨於回京後覓工摹刻著照所請以詒晉齋名顏其卷帙王即繕朕此旨勒冠簡端以當製序本日王所奏之摺亦著另書一通附刻於後以志一時翰墨欣賞之盛欽此
成親王為今上之兄端醇儒雅書法擅長論者謂國朝自王若霖以下一人而已
【 嘯亭雜錄】
王善書法幼時握筆即波磔成文少年工趙文敏體又嘗見康熙中某內監言其師少時猶及見董文敏握筆惟以前三指握管懸腕書之故王推廣其語作撥鐙法談論書法俱備名重一時士大夫得片紙隻字重若珍寶上特命判
【 判：刊】 其帖序行海內以為榮云
【 同上】
定敏親王詒晉齋集序略云書法晉唐名播海內
麟魁序略云臨池不倦書法尤高每於扈從之餘退居之暇俊民滿席吮墨擘牋一時名公巨卿莫不退避三舍
詒晉齋書素未究心但知其從趙承旨上溯歐陽率更雖偶涉諸家終不離兩家宗旨篆隸亦有法度
【 楊翰息柯雜著】
成邸早師趙董晚學大歐
【 嘉慶壬戌王年五十一始改學歐書見英和恩福堂詩鈔】 醴泉化度二碑尤所得力間作篆分及刻畫印章亦駸駸入古
【 木葉厱法書記】
成王因藏有陸機平復帖故以詒晉名其齋詒晉齋帖有大小兩種大者係歷代名人墨妙小者乃王自書摹者金匱錢泳刻者吳人湯錫榮故其精妙勝於他帖云
【 拙著鬱棲書話】
惠端親王綿愉仁宗第五子工詩文尤精鑑別金石碑帖所藏名跡至富其自作書亦甚工蓋宋人所謂好集古刻因得筆意者也
【 木葉厱法書記】
阮元春海程公墓志云在上書房行走課惠親王學為詩古文書法皆日有進
【 揅經室集】
恭忠親王奕訢宣宗第六子書法率更
【 近代名人小傳】
恭邸自負其書以不能得翰林為恨
【 鬱栖書話】
鍾端郡王奕詥宣宗第八子能書
【 近代名人小傳】
親王銜孚敬王
【 王：郡】 郡
【 郡：王】 奕譓宣宗第九子能書法董其昌尤綿麗
【 同上】
康修親王崇安別號友竹主人
先祖修親王自幼秉母妃教習二王書法臨池精妙余嘗覩所書心經用聖教筆法體勢遒勁又其所書友竹說會心齋言志記皆用率更體蓋效王若霖筆意尊時尚也
【 嘯亭雜錄】
禮恭親王永恩字惠周別號蘭亭主人康修親王崇安子
韓是升曰書法精妙
追封禮親王鎮國將軍永■〈奎上心下〉字嵩山別號延芬居士康修親王崇安子字摹榮祿
【 嘯亭雜錄】
鄭慎親王烏爾恭額別號石琴道人書法趙榮祿兼精鑑別遇有法書名帖親加平跋得者珍之
【 木葉厱法書記】
鄭邸石琴道人工詩善書
【 袁潔蠡莊詩話】
斌良謝鄭邸雛鳳樓主人書扇詩云容臺二妙那足數置身北海平原間
【 抱沖齋集】
按鄭邸有惠園園有雛鳳樓見履園叢話
簡親王德沛字濟齋任兩江總督
德沛書石渠寶笈著錄
肅忠親王善耆字艾堂別號如當舍主人晚號偶遂亭主人善真行書規橅晉唐法韻兩勝
【 木葉
【 脫厱字】 厱法書記】
寧良郡王弘晈怡賢親王允祥子
查禮寧郡王過訪詩云四字崢嶸輝土壤千秋鄭重寶銀鉤注王曾書七政爭光賜額懸先七烈祠
【 銅鼓書堂遺集】
榮恪郡王綿億榮純親王永琪子精八法姿媚遒勁綽有晉人風度嘗自製松烟墨遠勝藝粟齋函璞齋諸家
【 木葉厱法書記】
善書法
【 嘯亭雜錄】
榮王書法亞於成王極為所推重
【 梁章鉅退庵書畫跋】
包世臣跋榮郡王臨快雪內景二帖云今觀榮邸書雖橅戲鴻木本而筆勢逆入平出江左風流僾然若接不受氈墨之愚可謂諸城而後再逢通識者已
【 藝舟雙楫】
瑞愍
【 一作敏】 郡王奕誌別號西園主人書兼歐趙喜晉接名流所藏金石書畫往往招人吟賞
【 木葉厱法書記】
灑翰極工
【 釋達受寶素室金石書畫編年錄】
貝勒奕繪字子章號幻園別號妙蓮居士一稱觀古齋主人榮純親王永琪孫任正白旗都統風雅好事詩及書法皆有聲其妾西林
清亦工詞翰嘗合刻詩集名西山樵唱東海漁歌云
【 木葉厱法書記】
潘曾綬贈詩云詩宗韓吏部篆學蔡中郎
貝子銜鎮國公奕謨號心泉惠端親王孫任右宗令
李鴻章丁亥春日醇邸召游適園詩云同游得汝陽
【 原注心泉貝子】 久擅羣公譽捷句爭歐梅妙墨兼褚虞凌雲標巨榜一一皆染濡
【 原注園中題額大半皆貝子筆】
追贈貝子鎮國公吞
【 一作屯】 珠字拙齋晚號髯翁溫良貝子子任禮部尚書諡恪敏
以書法為聖主賞識沈磵房詩所謂傳得前人磔與波臣書第一在鑾坡者也
【 楊鍾羲雪橋詩話】
輔國公弘曣理密親王第六子別號思敬主人任宗人府丞諡恪僖工書曾於友人處見其楷書八屏字大如掌師法歐虞而深入閫域
【 木葉厱法書記】
思敬上公工飛白有萬古流清篆張文敏為作贊
【 張燕昌飛白錄】
輔國公永璥字文玉號益齋別號素菊道人又號欽
【 熙朝雅頌集小傳作清誤】 訓堂主人理密親王孫精賞鑑書法亦佳嘗見其篆分真草諸體並秀逸可喜所著詩文名益齋集僅上下兩冊而刊刻極精熙朝雅頌集諸書作清訓堂集者並誤
【 木葉厱法書記】
輔國將軍永忠字良輔號癯
【 一作渠】 仙恭貝勒弘明子
書法遒勁頗有晉人風味
【 嘯亭雜錄】
宗室文昭字子晉號紫幢別號香嬰居士自署北柴山人鎮國公百綬子辭爵讀書酷嗜吟詠為新城王文簡公高足晚年嘗合文簡所選唐選諸種為廣唐賢三昧集手寫成帙雖書法未為當行而姿致雅逸轉勝於館閣甜俗一派亦足尚也
【 拙著清樂堂隨筆】
宗室永■〈王恭 〉字崑亭別號松月主人淳度親王□□孫
永璥索松月主人詩云君書超絕杳難攀退筆多年積似山北海心神原啟趙南宮腕力本宗顏清吟雅與將軍竝妙墨應追宗伯班
【 謂問亭與拙齋】 自愧臨池空學步塗鴉竊比換鵝頑
【 益齋集】
宗室果齊斯歡字益庭一字友三滿洲廂藍旗人嘉慶七年進士官工部侍郎黑龍江將軍諡文僖
工書
【 湯用中翼駉稗編】
宗室載齡字鶴峯滿洲廂藍旗人道光二十一年進士官至文淵閣大學士諡文端
喜顏魯公書每日必臨顏家廟碑數紙閱數十年不輟
【 繼昌行素齋雜記】
宗室耆英字介春滿洲廂藍旗人官文淵閣大學士坐法賜自盡喜法書督粵時曾翻刻宋拓澄清堂殘帖又好為徑丈壽字宗越峴躬恥齋集中有贊
【 鬱栖書話】
宗室盛昱字伯羲
【 一作熙又作兮】 號意園一號韻蒔滿洲廂白旗人光緒三年進士官國子監祭酒工書體勢方峻源出歐蘇
【 拙著永懷堂先友記】
宗室岐元字子惠滿洲正紅旗人官成都將軍工書摹鍾王
【 近代名人小傳】
皇清書史卷首

[book_title]●皇清書史卷一
抱竹居叢輯第二
義州李放无放纂錄
上平（一）
一東
二冬
○【 上平】 一東
【 童　崇　弓　宮　熊　馮　洪　叢　翁　隆】
童
崇
弓
宮
熊
馮
洪
叢
翁
隆
·童
童均字平子號絳巖上元人雍正十年舉人官武岡知縣工隸書有隸辨一卷
【 金陵詩徵】
童應復字來占號石村龍游貢生書法遒勁逼真顏柳
【 兩浙輶軒錄】
童心言順天人善書小字曾見一團扇畫招鶴圖逼視須麋羽翼以及衣紋皆小楷寫兩都賦共萬餘字極染翰之能事
【 孫橒餘墨偶談】
童順祺字壽臣江寧諸生工古篆
【 念陵通傳】
童志鈜字敦甫順祺子諸生仰承家學參以完白山人筆意人爭寶之
【 同上】
·崇
崇恩覺羅氏字仰之有雨舲敔鈴澹園澗村諸號別號香南居士亦稱語鈴道人滿洲正紅
【 一作藍】 旗人由廩貢生官至山東巡撫何紹基贈詩云香南居士詩字格於眉陽叟最服膺
【 東洲草堂詩鈔】 書法坡公
【 甌鉢羅室書畫過目攷】
精鑑碑帖香南精舍藏宋元佳拓極富其自作書初學晉人中年於顏書致力頗深晚年始法東坡故能不盡染欹側習氣
【 木葉厱法書記】
崇實完顏氏字樸山內務府廂黃旗滿洲人道光三十年進士官刑部尚書諡文勤工書
【 近代名人小傳】
·弓
弓巽字惠夫安平人能篆書
【 深州風土記】
·宮
宮爾鐸號農山懷遠人官延安知府陞道員書法甚工
【 清樂堂日記】
·熊
熊文登字于岸新建人明季官學博
寧庶人婁妃精書翰有人得其手寫黃庭經失其下函熊于岸學博以隸書續成之施於佐清寺中
【 南昌縣志】
熊文舉字辨序略云伯兄自十歲好為雕刻古文之學宦斯土者求畫求書戶限幾折遭世疊變兄亦百罹俱困而日事篆刻古文所癖躭者如此何處躬之不休乎
【 雪堂集】
朱子莊精心八法作各體書蓋師事于岸熊學博而得其微
【 李元鼎石園集】
熊文舉字公遠號雪堂文登弟明崇禎四年進士本朝官兵部左侍郎惟嗜書必手自鈔寫小楷如毫髮一日多或十餘紙終其身不作一草書
【 施閏章學餘堂文集】
熊鼎華字梅卿小字乞兒文舉子
作書右手微弱不類楷頹然自放亦微有致一日見文太青贈予詩卷大笑曰此書法何乃大肖兒蓋予典試關中時太青先生病中贈予詩卷書法擺風捩雨最豪於不羈云
【 熊文舉亡兒鼎華殉義志】
熊賜履字素九一字敬存號青岳一號愚齋孝感人順治十五年進士官至東閣大學士諡文端
官國史院學士時上召入命作大字先生書敬天法祖知人安民八字上顧侍臣曰書法亦如其人顧不自炫耳
【 孔繼涵撰年譜】
熊元文字姬添新建籍諸生工書法揮毫疾書神妙獨絕
【 南昌縣志】
熊方瓚字錫功諸生尤工書法裘文達謂熊先生得鍾王神髓行楷俱為西江後來第一
【 同上】
熊昌夢字磻漁工書法
【 同上】
熊有道字允中宜黃貢生
精研書法自謂得撥鐙訣
【 藍千秋藍戶部集】
熊集賢善米書
【 六合縣志】
熊方受字介茲號定峯一號夢庵廣西永康人乾隆五十五年進士官兗沂兵備道
書法在董笪之間喜用濃墨直透紙背裝潢後則精神愈出矣
【 謝堃書畫所見錄】
熊之勳字桂卿號晴欄一號清來江寧人
善書
【 李斗揚州畫舫錄】
熊可象字簡庭號江皋庠生善書法
【 六安州志】
·馮
馮銓字伯衡一字振鷺號鹿菴涿州人明萬曆四十一年進士官武英殿大學士本朝官中和殿大學士加少師兼太子太師諡文敏
文敏人不足道而書法精好翁閣學極口稱服家芝堦太守藏有所臨樂毅論筆致古秀不減趙漚波所刻快雪堂帖稱墨林瑰寶
【 木葉庵法書記】
馮鼎如字孝杓婁縣諸生工二王小楷為董文敏入室弟子
【 松江府志】
馮班字定遠號鈍吟常熟人書法四體皆能尤工小楷有晉唐風致
【 蘇州府志】
按一號二癡
善書有日記及誡字帖論書法入微
【 陶貞一虞邑先民傳】
鈍吟老人論書大概祖陳繹曾翰林要訣十二章本以執筆為第一是以鈍吟訓於家庭有筆法結法二說
【 大瓢偶筆】
馮雲驤號訥生代州人順治十二年進士官四川提學僉事康熙十八年舉鴻博
善書法有與曾大父小箋寫高麗紙上筆性類坡翁
【 鶴微錄】
馮行賢字補之
【 一作圃芝幼名无咎】 班子康熙十八年舉鴻博工書法尤精篆刻匹文三橋
【 蘇州府志】
工書
【 王士禎居易錄】
尤工篆隸
【 虞邑先民傳】
今虞山馮氏一派莫不以圭峰碑為師是以圭峰碑拓一時紙貴
【 大瓢偶筆】
補之清秀無俗氣但不知筆法一以分間布白為主未免貽誤後學又曰亡友馮補之昔者館於吳門嘗過予論書每多不合蓋予所主者筆法而補之所講者間架間架之說起於歐陽信本而補之之間架又與信本不同此其所以不能服予之心也
【 同上】
何焯馮補之丈所書彌陀經跋云此馮丈三十一歲時所書用筆圓潤穩秀蓋不減唐經生微恨失之太拘乏映帶飛動之勢此由見元以前人真跡少耳
【 義門題跋】
善書得魯公筋力而徐南徐
【 州】 善鐫刻刀法亦彷彿伏靈芝補之嘗書金剛經全部而南徐鐫諸石一時稱為二絕
【 王應奎柳南隨筆】
善書
【 海虞詩苑】
馮武字竇山號簡緣班從子善書著書法正傳二卷
【 蘇州府志】
翁為鈍吟之姪善書工詩又為毛氏館甥吾邑自鈍吟後以詩字訓迪後進者有陸敕先陳在之然皆原本馮氏刻覈不少貸迨兩公沒後進推公為碩果爭以詩字相質翁循循善誘見輒道佳有司馬德操之風
【 海虞詩苑】
馮樾字个臣鼎如從子諸生善書
【 松江府志】
馮燧
【 江蘇詩徵作鐩】 字天垂
【 詩徵作字閎覽】 樾弟諸生工書行楷學褚河南草宗懷素遒媚有致宮詹沈荃雅重其人
【 同上】
書法承家學技愈工名愈高游日廣乃年未五十而卒
【 松江詩鈔】
以書法名世張昊東王農山沈繹堂諸名紳交重之
【 葉魚閒魚閒閒錄】
馮守禮字惕存鼎如孫官無極知縣書承家學精研八法
【 松江府志】
馮守貞
【 閒漁閒閒錄作守真】 字寶初守禮弟諸生工書聖祖嘗問王文靖曰詹事沈荃後誰為善書者文靖以守貞對促入都已前沒矣
【 同上】
馮淇字穎明婁縣人善書
【 同上】
馮廷櫆字大木德州人康熙二十一年進士官中書舍人善書法其題山谷書有句云少時苦愛趙吳興中歲纔師李北□瀉宗法之正可知
【 木葉厱法書記】
王士禎曰善摹趙承旨書又曰詩名書法擅一時
馮泳字敏公淄川人善書
【 山左詩抄】
馮光裕字叔益代州人康熙五十年舉人官湖南巡撫精六書篆籀之學
【 彭啟豐芝庭集】
馮崧字維申長洲人書學吳興
【 何義門先生集】
馮士翹字懷遠號秬山長子諸生善書法嘗摹右軍字集為千字文刻石行世其擘窠書遒勁有力至今臨摹者甚眾
【 潞安詩抄】
馮植字心田號筠村繆篆與徐寅馬行素齊名
【 嘉興縣志】
精篆籀
【 續梅里詩輯】
馮霦大字麟書號蓼村興化人每酒酣搦管作大書有龍蛇飛舞之勢識者爭購之
【 廣陵詩事】
馮學浩字養吾號孟亭桐鄉人乾隆二十五年進士官監察御史工分隸
【 木葉厱法書記】
馮華字位三號秋船烏程人乾隆二十五年舉人官仙居教諭書法得唐賢矩度
【 兩浙輶軒錄】
戴璐曰秋船在京傭書自給酒後揮毫落紙興會尤高
馮斯衡字崇基號崇山南海人乾隆四十二年舉人官南安同知工書法人咸珍之
【 嶺梅詩抄】
馮克鞏號松恬一號七研又號小魯嘉興監生由四庫館議敘歷官麗江知府工書逼似趙文敏
【 續梅里詩輯】
工書法
【 戴延年摶沙錄】
馮溥字容大一字積囦平湖諸生書法率更
【 兩浙輶軒錄】
馮志字繡虎皋蘭人善作擘窠大字
【 孫雲桂撰傳】
馮學淳字璞齋大興國子生善行楷書得董思翁筆意嘗為伍堯祭酒法式善代筆
【 木葉厱法書記】
馮元曦字天衢號花橋晚號陸舟植從子嘉慶三年舉人候選教諭書法得趙董神髓
【 梅里詩續輯】
馮光曦字禮堂號春泉元曦弟監生工楷書
【 同上】
馮璟字小宋一字玉章號藥生慈溪人嘉慶六年進士官安東知縣
善書
【 宋咸熙耐冷談】
馮高椿字春木嘉慶十八年拔貢書法秀挺
【 嘉興縣志】
馮鼎祚字新齋嘉慶二十三年副貢官八達州同知降鹽經歷工書法
【 同上】
馮源植字引泉歲貢生工書有晉人法度
【 同上】
馮僑字翰青後遭回祿改字劫仙武諸生善書宗米南宮
【 同上】
馮瑜字鳴和江寧人
張雲璈跋馮瑜所刻名人尺牘云君於書法極深故摹刻及毡椎之妙迥出時手
馮雲鵬字宴海南通州增貢生工篆隸
【 崇川詩抄彙存】
辛從益金石索序略云沇州試院見壁間字幅科斗龍鳥諸體悉備喜其奧博審為晏海先生所作
【 寄思齋藏稿】
又題馮晏海紅雪詞自注云善古篆工橅拓
按晏海所著之金石索訛謬滿紙而摹拓甚精句勒亦肖
馮爾藹武諸生年九十猶能作小楷
【 柏鄉縣志】
馮志沂述仲一字魯川代州人道光十六年進士官皖南道
善書
【 吳昆田漱六山房稿】
朱琦酬馮魯川比部詩云聞君近寫陰符經毫端倔強蛟龍形乘興一揮數紙盡牀頭醉倒雙玉瓶
【 來鶴山房集】
馮桂芬字林一號獧甫一號景亭晚號懁叟吳縣人道光二十年以第二人及第官中允
李鴻章撰墓志云書宗率更兼工篆隸四方求書者踵至
【 顯志堂集附錄】
馮譽驥字仲良一字展雲號崧湖晚號鈍翁高要人道光二十四年進士官陝西巡撫善書法精鑑賞收藏名跡最富
【 木葉厱法書記】
中丞八法精絕嶺南人士翕然宗之自李仲約侍郎以書雄一時而馮派稍稍不競其實馮優於李一則氣韻自疏雋一則標格太矜持也
【 續昭代名人尺牘小傳】
馮達昌字巨凌號介厓順德諸生工書法仿王大令
【 嶺梅詩抄】
·洪
洪承畯別號紫農山人南安人明諸生國朝定鼎時授以官辭不赴康熙初又欲官之仍固辭有兩朝隱士印善臨池行草蜿蜒遒勁時人目為龍虵字
【 梁章鉅退菴書畫跋】
放按山人兄文襄公承疇亦工行草書
洪玕字琅友歙人由進士授吏部主事
善書法
【 陳廷敬午亭山人集】
洪文炳字觀六仁和人乾隆三十二年舉人官鄞縣教諭書法由香光上追晉唐
【 兩浙輶軒錄】
洪亮吉字君直號稚存一號又蛣幼名蓮字華峯號藕莊又名禮吉字夢殊號對巖別號北江居士陽湖人原籍歙縣乾隆五十五年第三人及第官編修以言事遣戍伊犂釋歸自號更生居士卒年六十四太史與孫伯淵兵備皆因研討小學之故而習篆籀雖氣力少傷婉弱而筆畫停勻自不失為正宗咸同以來學此體者競趨於狂怪怒張一派遂斥太史及兵備所作者為說文篆書過矣
【 木葉厱法書記】
工篆書
【 吳修昭代名人尺牘小傳】
錢泳曰本朝篆書獻之淵如後若洪稚存編修萬廉山司馬嚴鐵橋孝廉及鄧石如吳山子俱稱善手
洪梧字桐山
【 一作叔】 號東湖歙人乾隆五十五年進士官沂州知府工詞翰
【 歙縣志】
洪梧小真書佳品上
【 包世臣國朝書品】
洪瑩字賓華號鈴菴梧從子嘉慶十四年第一人及第授修撰改官知府楷法遒潤
【 木葉厱法書記】
洪上庠字序也歙人官兩淮鹽運判工書於篆隸尤深嗜自少至壯日為之不輟
【 梅曾亮柏梘山房集】
按號芹野
洪福字海如歙人本茶店學徒酷好學書朝夕不倦卒以成家
【 近人筆記】
·叢
叢大為字祥子文登人順治十二年進士官句容知縣工臨池草書得右軍遺意
【 山東通志】
·翁
翁歷字紀長號逸倫自稱蟄園叟華亭人論詩尊唐闢宋其稿甚多手錄精楷
【 檇李詩繫】
翁栻字猶
【 按一作又】 張震澤人酷嗜藏書玉峯徐司寇蘇城顧維岳陸其清兩家鈔本皆乞借鈔字畫端楷
【 吳定璋七十二峯足徵集】
翁純華字南金號霞亭震澤人尤工書法於晉唐至今數十家深窺其所以然落筆蹊徑迥不猶人遠近稱善者如出一口
【 王允文北溪文集】
翁振翼字樹復號迂伯常熟人康熙三十五年舉人官內閣中書孫原湘題朱秋坪洗硯圖詩云吾鄉書法溯二馮
【 補之簡緣】 翁
【 樹復】 張
【 庭仙】 汪
【 杜林】 邵
【 味閑】 誰雌雄
【 天真閣集】
吳鴻綸曰外高祖邵味閑贈公為世大書家隆賢禮士歲以千金聘義門先生來虞同寓破山古寺竹香泉精廬讀書染翰處也偕者汪退谷汪杜林翁迂伯皆書家英俊
【 古緣萃錄】
翁同龢曰公書與汪退谷何義門為吳門三大家
翁鼒字紹梅號實齋先世休寧人以明經教授江淮間行楷篆籕俱入室
【 六安州志】
翁照字朗夫號霽堂原名玉行字子靜江陰人乾隆元年舉鴻博又荐經學
工書法
【 楊鍾羲雪橋詩話】
翁方綱字正三一字忠敘號彝齋一號覃谿又號蘇齋大興人乾隆十七年進士官內閣學士左遷鴻臚寺卿重宴瓊林加二品銜卒年八十六書法初學顏平原繼學歐陽率更隸法史晨韓勑諸碑生平雙鉤摹勒舊帖數十本是以北方求書碑版者畢歸之
【 湖海詩傳】 書法虞永興歐陽率更化度一碑尤所得力行書得蘭亭神韻晚年以蘇米之法行之八十餘猶日作蠅頭書以自課
【 畿輔詩傳】
法式善跋覃谿先生臨文待詔書云先生書不名一家楷法以橅虞永興為最行書出於元章山谷之間八分得古鐘鼎款識暨漢碑不傳之祕以質勁稱之猶其淺也先生短視一切皆需眼鏡惟作書則去之且能作蠅頭細楷書嘗為人書蘭亭序紙不盈寸而筆畫鋒鋩備極其致真絕藝也予親見先生為桂未谷題明人扇面字極小移几案於窗下就日光書之人方以為苦先生恢恢然弗以為難數年前予譚藝蘇齋有客持方正學草稿墨蹟來觀尚未展視先生曰余亦藏一卷請以娛客客展視愕然與所持來卷絲毫不爽其間鉤抹塗乙無一不肖蓋三年前先生曾借此卷重摹一過也其規摹古人遺跡神似皆類此先生今年六十有八朝夕課程一如髫齡時予於並世士大夫中所見讀書好古無片時自暇者先生一人而已
【 存素堂文集】
先生精蠅頭小楷為書家絕技每年於元旦日於四粒胡麻寫天下太平字以試目力今七十餘矣尚能書之
【 趙慎畛榆巢雜識】
先生中年嘗仿文待詔故事每歲元旦用瓜子仁書坡公金殿當頭紫閣重絕句一首六旬後又以胡麻十粒粘於紅紙上每粒作天下太平四字至戊寅元旦書至第七粒目倦不能成字歎曰吾其衰矣果於是年正月二十七日歸道山云
【 梁章鉅歸田瑣記】
翁方綱小真書佳品上行書能品下
【 國朝書品】
先生能於一粒脂麻上寫天下太平四字每逢元旦輒書以為吉慶自少至老歲歲皆然
【 方濬頤夢園叢說】
相傳翁覃谿學士垂老康強目力尤勝六七十時猶能燈下作細書閱蠅頭字不假靉靆每歲元旦必用瓜子仁書四楷字五十後曰聖壽無疆六十後曰天子萬年七十後猶能寫天下太平云可謂異稟按翁氏家事略記載英和案語云先生每於一粒胡麻上作一片冰心在玉壺七字則尤為神技矣
【 陳康祺郎潛紀聞】
響榻之法久絕蘇齋閣學獨擅其技吾家有所摹落水蘭亭敘長卷凡古今題識印記悉行鉤摹紙墨之色亦皆曲肖先生自題數萬言有蜹腳書四彜齋記及桂未谷刻及見落水蘭亭印記此外有朱笥河書又一彝齋四字引首宋芝山細筆落水蘭亭圖及張瘦同諸家題跋都長五丈許誠劇跡也
【 木葉厱法書記】
翁樹培號石峯性嗜古泉幣自號宜泉方綱子幼育於秀水錢氏名申錫字申之乾隆五十二年進士官刑部郎中
翁方綱撰小傳云篤好摹寫篆隸
【 復初齋集】
又哭兒詩云分書效史晨
【 同上】
翁春字曙鳩一字澹生號石瓠又號辨堂華亭人
王苞孫撰傳云作字好孫過庭
【 王惕夫未定稿】
翁大年字叔均號陶齋震澤人
工書法精篆刻
【 釋達受寶素室金石書畫編年錄】
翁同爵號玉圃振翼裔孫由廕生累官湖北巡撫工小篆
【 拙輯鬱栖書話】
翁同龢字叔平一字聲甫號瓶生一號瓶廬又號均齋晚號松禪老人同爵弟咸豐六年第一人及第官至戶部尚書協辨大學士補諡文恭
松禪相國懸臂學書其得意之作神采飛動直逼蘇黃
【 邵□古緣萃錄】
端方曰工書以趙董意而參以平原氣魄足繼劉墉
善書法幼年專習歐褚中年用力於平原雖蠅頭小楷皆能懸臂書之五十後更出入蘇米沈浸北朝碑像漢隸禮器乙瑛張遷諸碑晚年益趨平淡幾與劉文清抗衡
【 近人書畫家筆錄】
·隆
隆科多氏佟漢軍正藍旗人襲一等公爵任吏部尚書兼步軍統領總理事務加太保雍正五年坐法死
書法秀整近晉唐人
【 吳振棫養吉齋叢錄】
○二冬
【 宗　佟　鍾　松　容　龍　龔】
宗
佟
鍾
松
容
龍
龔
·宗
宗其儀字斗樞號北山嘉定人能書
【 國朝練音初集】
宗蔚生字石華一字思堂工書有大令風
【 興化縣志】
宗慶餘字積山號癖石工篆書
【 同上】
宗聖垣號芥颿會稽人乾隆三十九年舉人官雷州知府書宗裴柳而別成一體在米董間
【 宗稷辰躬恥齋集】
按本字价藩
宗維垣字秀庭嘉慶十四年進士歷蓬溪雅安知縣弟維翰字樹百舉人少時並以才雋稱書法皆工
【 南昌縣志】
宗稷辰字迪甫號滌樓聖垣孫道光元年舉人官山東運河道查冬榮泲上同宗迪甫話舊詩云學邃品高書入聖自注工書
【 詩禪室詩集】
·佟
佟世南
【 一作男】 號梅岑遼陽人隸正藍旗漢軍著有篆字彙
【 抱竹居檢書記】
佟介福字受茲號景葊漢軍正藍旗人雍正十一年進士官吏部侍郎
錢載輓詩云真書趙董論
【 □石齋集】
佟玉綬字守齋漢軍旗人工書能詩大興龍鐸舒位諸名流皆與交善
【 鬱栖書話】
舒位與佟五論書詩云守齋公子銳於書
【 瓶水齋集】
佟強謙字謙六一字毅齋號文璽滿洲人杭州駐防府學生
工篆籀
【 杭州駐防八旗志略】
工大篆
【 杭郡詩三輯】
佟徽年漢軍旗人著有草字彙
【 抱竹居檢書記】
·鍾
鍾文明字朗菴婁縣人書法得鍾王遺意
【 松江府志】
鍾秉用字上詮瑞金人雍正元年舉人年十八聰明如壯時燈下作細小楷字剛健清整不苟
【 羅有高念臺集】
鍾曙字孟陽號溪堂先世自浙遷京師為宛平人官宿遷知縣書法尺牘佳絕
【 雪橋詩話】
鍾晼字勵暇號蔗經
【 按一號集虛】
曙弟雍正六年進士官禮部員外郎書亦有晉人法
【 同上】
鍾鳳翔字千仞號梧村海寧人乾隆七年進士官任邱知縣
錢泰吉書譜跋云朱書釋文為鍾梧村先生筆秀勁絕倫
【 甘泉鄉人稿】
鍾德澄舒城人候選布政司理問善書法
【 廬州府志】
鍾光華舒城諸生工書客維揚碑版大書多出其手
【 同上】
鍾華字實園蕪湖諸生工行楷書
【 黃鉞臺齋集】
鍾崇基字莘田廬江人道光二十四年舉人官四川同知善隸
【 廬州府志】
鍾士奇字震來錢塘諸生粵匪陷城罵賊被害書法獨造朋輩中鮮有其匹鐘鼎碑版鑑別尤精
【 杭郡詩三輯】
高望曾曰工書近人中難得者
【 茶夢盦稿】
·松
松筠瑪拉特氏字湘浦蒙古正藍旗人由筆帖式官至武英殿大學士諡文清
喜為擘窼書尤好作大虎字每覓大幅紙盡幅為之自謂可驅邪鎮鬼
【 梁章鉅歸田瑣記】
陸長春曰能以一筆書大虎字懸之可辟邪魅得者珍逾球璧平陽濮栩生者都門之賞鑑家也間於小巿中得敝聯一幅句云竹聲爽到天筆致飛舞為倪文正公元璐手書印章款字真跡無疑然雙幅不完以廉直得之時故輔松相國養疴西城濮以素縑求其補書出句松許大書酒浪醲於雨五字并識其收拾之因緣約五十餘字飛灑奇古與文正真相伯仲在琉璃廠裝裱觀者如堵高麗貢使鄭元容願以二百千購之濮吝勿許也
【 倪鴻桐陰清話】
·容
容有度字量禹正字庠生工楷書
【 正定府志】
容安字瀾止文毅公那彥成子官副都統充伊犂參贊大臣能書自謂其書法由騎射入嗣出征西域歸而所學益進
【 雪橋詩話】
·龍
龍為霖字雨蒼號鶴坪巴縣人康熙四十五年進士官湖州知府工書法草學二王真行學魯公時游弋於虞歐顛素之間而指書尤為絕詣
【 張邦伸錦里新編】
龍式熙字寅谷高郵增廣生鯤子以善書世其家
【 高郵耆舊詩存】
龍鐸字振升號雨樵大興人乾隆二十四年舉人官吳縣知縣落職
書法米襄陽
【 瓶水齋集】
龍汝言字子嘉號錦珊桐城人嘉慶十九年第一人及第授修撰官終內閣中書工八分予藏其集漢碑文六言楹帖氣息古秀在其鄉五不居士之上
【 木葉厱法書記】
龍啟瑞字輯五號翰臣別號妙香居士臨桂人道光二十一年第一人及第官江西布政使書法平原予藏其真書楹帖云真儒讀書萬卷神仙飯酒百斛字大如斗類顏家廟碑所著澣月山房集有與蘇虛谷論書詩云僕也十年來於此躭研窮知其致力者深矣子繼棟號松琴官戶部主事能為小篆
【 同上】
楷書最優
【 池上草堂筆記】
·龔
龔鼎孳字孝升號芝麓合肥人明崇禎二年進士國朝官至刑部尚書諡端毅書法縱逸有涪翁漫士兩家筆意雖不必工而氣息自古
【 木葉厱法書記】
龔壂懋字克廉福清人與郭鼎京同時以書法擅名
【 福建通志】
龔佳憲仁和人官威縣典史工書
【 廣平府志】
龔克庸字叔度常熟人由貢生官竹溪知縣工詩善書華亭王司農同里蔣相國悉愛重之
【 海虞詩苑】
龔炳字虎臣由新建籍中康熙五十七年武進士官浙江游擊暇則飲酒賦詩臨池羣目之為儒將杭州鎮海樓額炳書也
【 南昌縣志】
龔秀章字友仙工書法
【 同上】
龔正字慎修號松文拔貢生薦鴻博工歐王書
【 同上】
龔渭字望濱號竹溪西安人乾隆三十七年進士官萍鄉知縣精書法
【 兩浙輶軒錄】
龔玲號蘅皋西安人工真草書得鍾王筆意
【 同上】
龔元忠字進思號退菴江寧諸生書法秀逸
【 江寧府志續纂】
龔琛號鹿樵元忠從弟諸生工書
【 同上】
龔寅號小舲江寧諸生工書
【 金陵詩徵】
龔乃琦字亦韓江寧諸生字學二王
【 陳作霖金陵通傳】
龔顯祖字孝申號曉升武進諸生工書初法率更晚入宋四家之室偶橅古跡可以亂真
【 趙懷玉亦有生齋集】
龔諴字羽階常熟人僑居江陰工詩及書法得之醉後者尤佳
【 書畫家筆錄】
龔大夏字聲和號小槎無錫廩貢書法端莊流麗
【 同上】
工書法
【 無錫縣志】
龔鳴夏字聲颺號少琴無錫歲貢生工書
【 書畫家筆錄】
龔麓正字暘谷號闇齋仁和人嘉慶元年進士官蘇松太道
軍機章京除繕寫諭旨外一切筆墨皆不同楷書闇齋一以精楷行之絕不作一行草字
【 梁章鉅南省公餘錄】
龔烈字仲揚號楚香武進人嘉慶元年舉制科賜六品頂帶工書精鑑別
【 亦有生齋集】
龔鏜字聲甫陽湖人嘉慶十四年進士官內閣學士善小楷筆意似趙文敏
【 書畫家筆錄】
按號屏侯一作官鴻臚寺卿
龔公襄初名袗改名橙字孝拱號昌匏又有小定孟夌半倫刷刺太息諸號麗正孫廩生
書法直追晉魏
【 王韜瀛壖雜志】
趙烈文跋公讓篆書一甌滄海橫流外環堵樓臺蜃氣間楹聯云叟幼從宦京師以小楷著名中年通許氏學作真隸皆以六書篆分文之奇宕可喜按壬戌冬客有以此聯求售者放因惡其為人卻之然其書亦實不佳也
【 鬱栖書話】
龔顯曾號茞孫一號詠樵晉江人同治二年進士官贊善
陳慶鏞曰生而慧未齔能提腕作大字
【 籀經堂集】
皇清書史卷一

[book_title]●皇清書史卷二
義州李放浪公纂錄
上平（二）
三江
四支
五微
六魚上
○【 上平】 三江
【 江　龐】
江
龐
·江
江楷字雲憑號雪菴嘉定諸生初有聲庠序後棄去學詩學隸篆
【 練音初集】
江宏文字書城嘉定人九齡即能書擘窠大字未弱冠以詩受知九重命入武英殿纂修將得官矣緣放浪被劾歸
【 國朝詩別裁集】
顧嗣立紀恩詩自注云康熙三十八年聖祖南巡至蘇州老人褚篆年九十童子江宏文年九齡皆以能書召見賜金
【 閭邱詩集】
書成九歲時於雲翔寺書白鶴來飛四大字今其額尚存非具千百斤腕力不能作也
【 垣赤道人吹隱編】
江湑字佩水號蒿坪江都人江寧籍諸生乾隆元年舉鴻博工小楷
【 淮海英靈集】
江菼字景韓號補堂江都人乾隆六年舉人官侍讀學士善書能於馬上草奏
【 同上】
江起權字起權甘泉人王虛舟門生揚州府學七十二賢神主為其所書
【 李斗揚州畫舫錄】
江燾號石蘭徽州人書法米顛
【 同上】
江嘉理字文密徽州人工書
【 同上】
江昱字賓谷號松泉江都諸生
鄭燮詩云揚州江七無書名余獨愛其神骨清歐陽體質褚性情藐姑冰雪光瑩瑩
【 板橋詩抄】
江嗣珏字兼如號荔田一作麗田徽州人住黃山數十年自號天都山人善鼓琴能擘窠書精於刻石嘗於山中懸崖令采炭人縋己下臨萬丈於崖壁上刻方丈大字或曰荔田讀書處或曰荔田彈琴處
【 徐璈撰傳】
能隸書
【 潘弈雋三松堂集】
放按揚州畫舫錄誤作江士珏稍後歙縣有江珏字兼甫工篆隸書以善畫故不錄
江振箕字元韜號星疇歙縣人江都籍候選州同知工書
【 阮元揅經室集】
江振鷺字起堂號玉華振箕兄弟行鹽運同知銜
善楷法
【 揅經室集】
江慶瀾甘泉人占籍儀徵為諸生以書法名世
【 甘泉縣志】
江虎文歙人工指頭書
【 程瑤田通藝錄】
江厚字豫堂松江諸生工書
【 楊氏雜錄】
江式之松江府學增廣生工書
【 汪啟淑飛鴻堂印人傳】
江聲字淑澐一字■〈魚畺 〉濤號艮庭吳縣
【 一作元和】
人嘉慶元年舉制科賜六品頂帶
君竺信說文作字參用篆體
【 三松堂集】
不為行楷者數十年凡尺牘率皆依說文書之不肯用俗字
【 孫星衍五松園集】
精六書以世所行隸楷多俗作字必本許叔重
【 吳翌鳳懷舊集】
精於小學以許叔重說文解字為宗說文所無者必求叚借之字以代之生平不作楷書即與人往來筆札亦作古篆見者訝以為天書符籙嘗著六書說一首自書勒石喜為北宋人小詞亦以篆書書之
【 江藩漢學師承記】
生平不為楷書雖日用記帳皆小篆故所刻書皆篆書焉
【 楊州畫舫錄】
予嘗雪中過訪見先生著破羊裘戴風巾正錄尚書集注音疏筆筆皆用篆書雖尋常筆札登記亦無不以篆書之讀者輒口噤不能卒也嘗言許氏說文為千古第一部書除九千三百五十三字之外無字除說文之外無學問也其精信如此畢秋颿尚書聞其名延至家校劉熙釋名亦用篆體書之
【 錢泳履園叢話】
彭蘊章尚書集注音疏書後云先生工篆書手書是書刊板行世凡有大篆之字必書大篆大篆不足繼以小篆不獨疏解精核兼可識大篆其有功於世不淺也
【 歸樸龕文稿】
方朔周宰辟父第三敦名跋云近日江艮庭所書釋名疏曾經經訓堂傳刻其篆法大有此銘意度以此更服艮庭篆籀之學深也
【 枕經堂題跋】
江艮庭先生生平不作楷書雖草草涉筆非篆即隸也一日書片紙付奴子至藥肆購藥物字皆小篆巿人不識更以隸書往仍不識先生慍曰隸本以便徒隸若輩并徒隸不如耶予生平亦有先生之風尋常書札率以隸體書之湘鄉公述此事戲予因錄之以自嘲焉
【 俞樾春在堂隨筆】
其自書已集者尤以江聲自書篆字尚書集注音疏十二卷經師系表一卷釋名疏證八卷補遺一卷為刻版中別樹一幟
【 近人書林清話】
江鳳彝字秬香晚號盥道老人錢塘人嘉慶三年舉人官景寧教諭工篆隸嗜金石搜羅考撰既富且精
【 杭郡詩三輯】
工漢人隸法楷書亦深於唐人碑版
【 陳文述頤道堂文抄】
隸書至今日浙江有黃小松司馬江秬香孝廉皆能以漢法自命者
【 履園叢話】
江青原名步青字雲堦
【 一作雲甫】
號聽香錢塘諸生精楷法得力甎塔銘佳者不亞高塏
【 木葉厱法書記】
善小楷
【 王衍梅綠雪堂遺稿】
工書尤擅細楷
【 兩浙輶軒續錄】
江培字浣秋臨海諸生候選訓導善臨池工書札雖求者環集援筆立應無不稱心而去
【 同上】
江德地字井叔號墨君江都諸生侍御德量從弟篆隸並精兼擅鐵筆嘗為侍御仿漢碑式製印侍御曾作文記之
【 木葉厱法書記】
江元文吳縣人小真書筆致工秀類唐經生嘗手寫王苞孫碑版廣例刊板
【 裏竹居檢書記】
江錦城字雲村建陽廩生精書法得力尤在東坡
【 福建通志】
江名世全椒諸生工書年八十餘猶日臨聖教序得者珍之壽九十四
【 安徽通志】
江鏐字貢廷號補僧聲子諸生精小學書法頗肖其文
【 文：父】
【 木葉厱法書記】 作字苟不合六書者不下筆
【 揅經室集】
江烺字丹畦涇縣諸生工書
【 朱珔小萬卷齋稿】
江湄字伊人嘉定人工分隸篆刻
【 齊學裘見聞隨筆】
江忠源字岷樵新寧人道光十七年舉人由大挑教職從軍累官安徽巡撫殉廬州之難諡忠烈
書法蒼秀
【 葉廷琯鷗陂魚話】
江文熙字緝菴江寧人原籍桐城道光二十年舉人詩文書法冠絕當時
【 江寧續志】
江清驥字小雲號頤園錢塘人道光二十年舉人官常鎮道工篆隸行草
【 書畫過目考】
江沅字伯蘭號鐵君一號韜庵鏐子廩貢生工小篆筆力頗健非其祖父粗能描畫者所可比倫
【 木葉厱法書記】
能為大小篆
【 歸樸龕稿】
篆書自名一家
【 蘇州府志】
江有蘭字貽之號待園諸生官黟縣教諭工楷隸
【 近人桐城耆舊傳】
尤工書法能明古人用筆之妙而變化之氣清神逸意思閒遠與其詩相近
【 方宗誠柏堂集】
江文煒字彤甫沅孫金匱籍貢生咸豐九年殉難
治說文工小篆
【 許溎祥狷叟詩錄】
江湜字弢叔長洲附生官浙江候補縣丞工詩亦能書自以為不染趙董習氣不肯輕應人索
【 清樂堂隨筆】
湜所作索書七律云索書未是知書者強試為渠數十行見役此心方作惡既書得意又全忘秀難掩弱憐元宰熟始呈能陋子昂此手何當殺賊用漫同筆墨鬥毫芒
【 伏敔堂詩錄】
江澍畇字韻濤弋陽人光緒三年進士官濟南知府工書學顏平原
【 鬱栖書話】
·龐
龐景芳字飲文號介軒吳江歲貢生官池州訓導工行草書
【 松陵詩徵】
龐敘典字慎五景芳子亦能書
【 同上】
龐漣字靜涵號鉢湖錢塘人工書精篆籀分隸尤善指書瘦硬圓秀人爭購之
【 杬郡詩續輯】
龐綬章字紱菴仁和諸生工小楷
【 杭郡詩三輯】
書法甚工
【 龐祖文乾惕厲齋詩稿】
龐際咸字濬卿咸豐元年舉人官戶部員外郎書法冠時求者日不暇給
【 寧津縣志】
○四支
【 支　儀　施　池　危　時　祁　郗　伊　司徒　司馬】
支
儀
施
池
危
時
祁
郗
伊
司徒
司馬
·支
支鳳岐字梧村崑山人府庠生工書
【 崑新合志】
支南薰崑山人工書能作擘窼大字
【 同上】
·儀
儀堉字則厚山西人僑居邗上書學十七帖
【 揚州畫舫錄】
·施
施武字魯孫號百靈長洲人善草書
【 蘇州府志】
善草書鄭孝廉士敬謂曰君書直逼二王不雜唐宋以下筆法魯孫大喜於同人廣坐中大題箋扇呼士敬曰君頗知書吾書究誰似士敬謬曰今日書不見佳魯孫瞠目左右視擲筆而去
【 朱彝尊靜志居詩話】
施天驊字河采蕪湖諸生善書法
【 吳德旋初月樓聞見錄】
施萬字大千號汗漫子錢塘人善篆隸摹印尤在何震陳士衡上
【 杭群詩輯】
施閏章字尚白號愚山一號屺雲宣城人順治六年進士官湖西道參議康熙十八年舉鴻博官至侍讀學士
書法二王
【 鶴徵錄】
施閏毓字氾郎一字每餘號北檐閏章弟諸生工書
【 宛雅】
施端教字匪莪泗州人以貢為宣城訓導升范縣知縣遷東城兵馬司指揮精六書工草隸
【 安徽通志】
施士愷字澄如婁縣國學生善擘窼書
【 松江府志】
施彥恪字孝虔一字少慕號遜巖閏章子恩貢生
時藝書法俱工
【 宛雅】
善書
【 翟大程桃花潭文徵】
施世綸字文賢號南堂一號潯江晉江人由廕知泰州累官漕運總督曾見公四言楹帖體勢遒峻可喜
【 鬱栖書話】
施敬宗拔貢生善書法
【 唐山縣志】
施安字竹田號石友一號靜巖別號南湖老漁仁和監生
善隸書
【 揚州畫舫錄】
施克建字道敏號虛齋山陰諸生書法樸茂
【 兩浙輶軒錄】
施文渠字蓼懷號春壑錢塘人官清江閘官善書
【 同上】
施萬玉字溫卿號咸瑜晉江人由拔貢考取咸安宮教習用知縣楷法在大令率更間碑版縑素索者無虛日
【 張九鉞陶園文集】
施鳳起字朗亭號客臺一號迂圃仁和人乾隆二十四年舉人官江山教諭工書
【 兩浙輶軒錄】
施韡字佩蘅一字棣莊陽湖人乾隆三十六年舉人官虞城知縣能楷書
【 孫星衍問字堂集】
施炌字涵若號澹珍錢塘人乾隆三十九年舉人書宗晉賢山舟學士至稱為今之廣陵散
【 兩浙輶軒錄】
施炘字慕白號羅陽炌弟諸生工書
【 同上】
王嗣勳曰善書法
【 繼芸軒遺稿】
施玉章字御頒號拙安孝豐人善書得米元章真蹟書益進其擘窼題額屏?巾穴登?多稱於時
【 兩浙輶軒錄】
王以銜研露齋書評跋略云拙安家萬山中終日居所謂研露齋者揮毫拂素脣齒皆墨無倦容早歲工楷書於崔瓊八法深入微至好搜剔金石碑版過目即能鑑別家故藏唐宋時名流手幀吉光片羽往往而有臨池之暇輒集諸家為之推評審定積卷若干大旨祧晉以前諸公而宗王氏於古人師承臨摹之旨頗具堂奧視姜白石之續書譜廬陵曾氏石刻鋪敘更能度人以金鍼者匪獨嗜古之篤也
放曾見一白壽山大方印陰文研露齋三字刻手甚佳當是拙安遺物
施遇時字輔清號芝麓孝豐諸生書法絕似米海岳見珍於時
【 兩浙輶軒錄】
施遇鑾字金門號筠莊孝豐諸生書法古勁尤工篆刻
【 同上】
施城號稻香長洲人工真行書得唐人矩矱
【 木葉厱法書記】
城少與毛懷聞詩錢泳同學書於林蕃鍾年不永故名不著
【 蘇州府志】
施蘭字芝泉國子生工書值萬壽節巡撫陳桂生以其所書無量壽佛經進呈得旨有神似趙孟頫之褒
【 無錫縣志】
施霞川烏程人工書
【 方熊飛厓詩刪】
施建烈字叔愚金匱人道光二十九年優貢官華亭教諭七歲能書
楹帖比長書法益進
【 書畫家筆錄】
施南金字獻琛號少谷城子諸生亦工書有種紙圖題者甚眾
【 木葉厱法書記】
亦以書名吳中不及乃翁矣
【 蘇州府志】
施焞字孟餘會稽人宛平籍官東河候補通判作字好習顏平原
【 躬恥齋集】
·池
池生春字籥庭號劍芝楚雄州人道光三年進士官國子監司業廣西學政書宗柳誠懸方嚴峭勁
【 呂璜月滄文集】
·危
危衡字載余南昌人
江西能書者以危載余衡為最其草書本之張伯英王大令
【 大瓢隨筆】
·時
時亮工號佛山趙州人康熙三十八年舉人字學聖教序
【 師範滇繫】
·祁
祁駿佳字季超別號淨超居士一號西遯道人山陰人
小楷精整絕倫
【 朱彝尊明詩綜】
祁寯藻字淳甫避諱改實甫一字叔穎號春圃晚得翁方綱舊藏宋拓大觀殘帖自號觀齋壽陽人嘉慶十九年進士官至體仁閣大學士諡文端善書初工晉唐小楷筆致秀娬出入黃庭靈飛兩經中年取徑涪翁而直摩誠懸之壘瘦硬通神尤精小篆可與雲芬侍郎頡頏惜不多作
【 木葉厱法書記】
莫友芝乞壽陽相國篆郘亭牓詩云維公引筆契蒼雅倔僵蛟龍起東絹榜書乞取付犍山他日抵披南閣卷
【 郘亭遺稿】
祁文藻字浩泉元和廩貢官清浦訓導精篆隸著有篆學舉隅
【 廣印人傳】
祁廷璐字國寶增生工書
【 永年縣志】
·郗
郗寶字楚玉號迂村屯留人乾隆間歲貢生善書
【 潞安詩抄】
·伊
伊闢字盧源號翕菴山東新城人順治十二年進士官雲南巡撫喜摹晉人帖合處入能品
【 蠶尾山房文抄】
伊都立字學庭伊爾根覺羅氏滿洲正黃旗人康熙十四年舉人官雲貴總督書學李北海
【 八旗文經作者攷】
伊為皋字景陵寧化人撰著文字精楷黍粟積成卷冊者尺餘
【 姚鼐惜抱軒文集】
伊永國字纘侯滿洲人官內閣侍讀學士陞侍郎西征陣亡工書法
【 高斌固哉草堂集】
伊朝棟初名恆纘字用侯號雲林為皋孫乾隆三十四年進士官光祿寺卿晚病右臂以左手作書有左手寫經圖同時名流咸有題詠
【 木葉厱法書記】
伊秉綬字組似一字墨卿號默菴亦號秋水又號南泉朝棟子乾隆五十四年進士官揚州知府
善分隸書逼真秦漢與同時桂馥齊名
【 福建通志】
趙懷玉撰墓表云尤善隸法乾隆十九年正月十一日生嘉慶二十年九月十一日卒年六十二
阮元曰善古書嗜金石
焦循曰時濡墨作隸書如漢魏人舊跡
徐鑅慶送墨卿典試還朝序云工篆隸
書似李西涯尤精古隸獨不喜趙文敏蓋不以其書也
【 名人尺牘小傳】
梁章鉅張遷碑跋云墨卿太守以善漢隸名一時而全得力於此碑
【 退庵書畫跋】
伊墨卿桂未谷出始遙接漢隸真傳伊能拓漢碑而大之愈大愈壯桂能縮漢而小之愈小愈精
【 退菴隨筆】
伊秉綬行書逸品下
【 國朝書品】
篆隸名當代勁秀古媚獨剙一家楷書亦入平原之室
【 蔣寶齡墨林今話】 墨卿每朝起舉筆懸畫數十百圈自小累大以極勻圓為度蓋謂能是則作書腕自健其隸法驂漢走唐無一俗筆
【 謝章鋌賭棊山莊詞話】
善分隸而精於鐵筆其所用印皆手製
【 徐康前塵夢影錄】
予有太守臨孔彪碑穆穆我君十二字長幀字徑七八寸方峻茂密可稱神品其早年真行書純法晉人曾見其縮臨蘭亭序極精
【 木葉厱法書記】
伊興額原名英升額宣廟命改今名號松坪和特弩特氏蒙古正白旗人後隸滿洲官正紅旗副都統與捻匪戰死東平好為擘窠大字
【 躬恥齋集】
·司徒
司徒棠字際周號補山溧水歲貢精書法
【 江寧續志】
按金陵通傳作司空棠
·司馬
司馬庠字坦溪上元人官青縣知縣
司馬高字頫菴庠弟以諸生官虞城縣丞皆工書
【 江寧續志】
司馬必售字鶴巖上元人生而右臂不舉以左腕書
【 金陵通傳】
司馬騊字溶川號雲皋必售子官東河總督善書
【 同上】
○五微
【 韋　歸】
韋
歸
·韋
韋尚賓字于王巢縣人尤工草書
【 廬州府志】
韋新謨號具山蕪湖歲貢生年八十猶能作蠅頭字
【 韋謙恆傳經堂詩選】
韋謙恆字慎旃號約軒一作藥仙又號藥齋晚號木翁蕪湖人乾隆二十二年召試賜內閣中書二十八年殿試第三人及第官貴州布政使書師晉唐筆致清婉
【 木葉厱法書記】
謙恆許生乞書走筆示之五古云六書藝之一禮樂同其精真行體遞變皆自篆籕生俗筆恆苦驕罔知關性情心正則筆正斯言良可銘鍾王固圭臬褚顏亦典型始必宗專家久乃幾大成臨摹法雖異兼之斯通靈僕本不學久謬竊能書名學古詎神似譬論畫以形感爾請業意醉墨隨縱橫書罷復長嘯仰看霜月明
【 傳經堂詩選】
韋震蒙字崑泉謙恆弟官訓導
工大小篆兼擅鐵筆
【 同上】
韋帶湘謙恆從子諸生
嗜臨池
【 同上】
韋光黻字君繡號漣懷別號洞虛子長洲諸生
少從顧耕石侍講游書法酷類於師
【 墨林今話】
·歸
歸莊字元恭一作元功又作元公更名祚明號恆軒崑山人明諸生甲申後野服終身或稱歸藏或歸妹或歸乎來或園公或懸弓嘗僧裝號普明頭陀或普頭陀又號鏖鏊鉅山人與同邑顧炎武友善有歸奇顧怪之目
工草隸
【 顧炎武亭林先生集】
工草書
【 同上】
工書
【 吳偉業梅村詩集】
善行草書
【 靜志居詩話】
詩文行草無不遒麗卓絕
【 王士禎倚聲集】
元公以諸生高隱不出好酒能詩文工書醉輒罵人人呼為狂生予謂君有三狂詩狂酒狂草狂也元公笑曰其狂不可及
【 尤侗艮齋雜說】
偶同家弟石公過一裝潢匠家見歸元公草書一幅虛和圓熟不忍舍去
【 大瓢偶筆】
兼工行草諸體
【 全祖望鮚崎亭集】
行草甚工乞書者每作極不羈語應之以是寶其墨妙多藏庋於家不敢輕易示人
【 吳翔鳳人史】
善擘窼大字及狂草
【 吳郡名賢圖傳贊】
予藏元恭行草書所作西洞庭山題詠長卷詩皆寫景常語書法在裴徐之間亦略無險怪之態
【 木葉厱法書記】
歸允肅字孝儀號惺厓熟人康熙十八年第一人及第官少詹事
書法黃庭經樂毅論
【 王士禎分甘餘話】
善楷法
【 王士禎居易錄】
歸梁字孟游號嵩霄一號南岑嘉定人康熙二十六年舉人官宜興教諭工書法
【 練音初集】
歸鴻字既垣允肅從子上海籍康熙四十二年進士官南華知縣詩文書法俱工
【 蘇州府志】
歸熙字緝之允肅曾孫官山東鹽經歷能書
【 同上】
○六魚上
【 初　居　余　疏　如　諸　儲　茹】
初
居
余
疏
如
諸
儲
茹
·初
初彭齡字紹祖號頤園萊陽人乾隆四十五年進士官工部尚書
法式善贈詩云工書從不筆墨使
【 存素堂集】
又題頤園尺牘後詩云生平絕少行草書箋問往往煩抄胥大廷對策字嚴整小樓寫經字森挺寄我小札親手裁豔比梅花開未開霜雪稜稜滿巖壑天地清氣時往來
·居
居壽山字印石海寧諸生楷法尤工
【 杭郡詩三輯】
居葆椿字次仙海寧諸生工篆隸非漢唐弗摹也真楷亦瘦硬通神尺幅寸縑為時寶貴
【 同上】
·余
余紹祉字子疇別號疑庵居士婺源人工行草
【 安徽通志】
余思復字不遠將樂人僑寓廬州善書法
【 廬州府志】
善書
【 安徽通志】
王遵扆曰先君子性好書畫閩人黃處安晉良余不遠思復兩公之書皆先人所賞
【 陸心源穰梨館書畫錄】
余懷字無懷號淡心一號廣霞又號雲壑別號鬘持老人人稱鬘翁莆田人僑居江寧
工書
【 書畫過目攷】
余惟樞婺源人由貢生官永年知縣善書
【 永年縣志】
余子錦字陶石辰溪貢生善草書
【 沅湘耆舊集】
余甸字田生初名祖訓字仲敏福清人康熙四十五年進士官順天府丞
好銘硯文章書法並冠一時
【 福建通志】
丁父艱既免喪猶廬墓側不歸集古今法書作篆隸行草
【 先正事略】
放藏田生府丞五雲硯
【 銘係小篆】
一方又有所刻結翰墨緣四字陽文方印詳拙著補印人傳
余讜字漢班
【 按江蘇詩徵一字扆箴】
崑山人官鞏昌同知工行草書
【 蘇州府志】
余熙字次修揚州人善書
【 揚州畫舫錄】
余大觀號松屏仁和人乾隆二十一年副貢私淑周徵君穆門而字與詩為尤肖
【 兩浙輶軒錄】
余珩字珍南岷州拔貢生
善臨池
【 孫擴圖一松齋文集】
余尚德字武南休寧人書學北海李思訓碑清挺拔俗
【 吳翌鳳懷舊集】
余畝松婺源人工篆隸
【 安徽通志】
余其本字熏圖字工歐柳
【 霍山縣志】
余明陞字治生號雲菴建寧人手錄華嚴諸經蠅頭細字端楷可法
【 徐時作撰墓志】
余夢星字酉巖崑山歲貢生行草書圓勁古樸
【 書畫家筆錄】
余鴻春字卉山監生善書法
【 霍山縣志】
·疏
疏昌會字騰霄號雲亭桐城人善書後生以為楷則
【 桐城耆舊傳】
·如
如格字榘庵納剌氏滿洲人官御史善小楷
【 鬱栖書話】
·諸
諸錦字襄七號草廬秀水人雍正二年進士由庶常改金華教授乾隆元年舉鴻博授編修歷贊善書法腴潤得虞祕監筆意
【 木葉厱法書記】
先生官金華八年士論翕然歸之至今猶有傳其遺著墨跡者
【 金華詩錄】
諸克紹字文漪仁和人雍正十三年舉人乾隆十九年中明通榜任武義長興兩縣教諭工於楷法
【 錢泰吉甘泉鄉人稿】
諸自穀號固堂青浦人工書
【 明齋小識】
諸祖均號琴溪青浦人工書
【 同上】
諸可權字肖鞠號謹齋一號澹翁錢塘人官湖北知縣
黃雲鵠東湖墨刻跋略云四體書豪岩雄奇並臻妙境
翁同龢跋略云書亦奇古雄傑奄有眾長
諸旅可權兄子早卒
精小楷
【 諸可寶璞齋集】
·儲
儲廷椿字秀千荊溪人工書得歐陽詢筆意與吳孝恪埒
【 荊宜續志】
以能為率更書擅名
【 初月樓聞見錄】
儲人瓏字仲一荊溪人能書與季千上下而稍近顏平原
【 同上】
儲桂榮字向之宜興廩膳生工楷法嘗為趙味辛司馬書大悲呪上石
【 木葉厱法書記】
儲家亨字賡獻宜興人精分隸學使胡高望屬其從子以百金求書家亨書而還其金高望贈額曰廉潔可風
【 荊宜續志】
儲杏元字宮垣宜興諸生工各體書
【 同上】
儲瑗字淦泉宜興諸生工書初學松雪繼參顏歐晚年喜作草書
【 同上】
·茹
茹棻字稚葵號古香會稽人乾隆四十九年一甲第一人及第官兵部尚書真行書雅而有致予藏其手札一冊
【 木葉厱法書記】
茹蘂字韻香號也園別號玉笥山農棻弟乾隆五十一年副貢官松陽訓導
善細書一花箋書唐人絕句百首一便面書蕭選詞賦數篇或於胡麻上書黿鼉蛟龍四字八法精勁行白井然極目力始可辨同時翁覃溪雅擅斯技無以過之
【 玉樹廬咫聞】
杜煦曰善脂麻小楷其自述詩云美人紈扇中楷隸飛蟣蝨
茹贊元初名芸字襄廷諸生能書尤善擘窠大字
【 嵊縣志】
皇清書史卷二

[book_title]●皇清書史卷三
義州李放狷厓纂錄
上平（三）
六魚下
○【 上平】 六魚下
【 徐　涂　舒　閭邱】
徐
涂
舒
閭邱
·徐
徐世溥字巨源新建人明諸生國初徵辟不起旋死於盜
工書法
【 江西通志】
有書名
【 袁枚新齊諧】
徐夜字長冥號嵇菴初名元善字長公號東癡山東新城人明諸
生康熙十八年舉鴻博以老辭
書法逼虞永興
【 蠶尾山房文】
徐樹丕字武子號石農晚號埋菴別號牆東居士一號活埋庵道人
長洲人明諸生
善楷書兼工八分
【 蘇州府志】
八分書高古近駕文彭遠師梁鵠
【 靜志居詩話】
徐作肅字恭士商邱人順治八年舉人工書
【 鄭濂寒村文集】
以善書名
【 宋犖西陂類稿】
徐元粲先世姓林字道力號韋菴海寧人明崇禎十二年舉人順治
十二年進士官編修
【 一作庶吉士】
吾里湯鄰初前輩善八法與董文敏齊名為先生外祖先生因得
其指授廷試日上見其起草奇之
【 紫硤文獻錄】
徐喈鳳字鳴岐號竹逸宜興人順治十五年進士官永昌府推官真行書出入華亭而加娬媚為詞所掩故名不甚著
【 木葉厱法書記】
徐元文榜姓陸字公肅號立齋崑山人順治十六年進士第一人及第官文華殿大學士
韓菼撰墓碑云書法瘦硬通神見者藏弆
【 有懷堂集】
相國神貌莊重作書尤極端楷即便紙小札從無一筆潦草
【 人史】
徐隣唐字邇黃號我菴商邱諸生好寫經傳古文鍼鋩細楷無一筆苟
【 蔡覺春撰墓志】
老猶能蠅頭書
【 劉榛虛直堂集】
徐淑字善生號東田宣城人善書法
【 宛雅】
施閏章序略云善書法大或丈餘小或豆許皆得古人筆意尤精六書能篆刻
徐冕字表聖婁人善隸書
【 松江府志】
徐啟晃字震初婁人分書學王西廬
【 同上】
徐佶平湖人以善書名
【 陸洽原話山詩稿】
徐咸清字仲山上虞諸生康熙十八年舉鴻博
劉正誼過傳是齋憶徐徵君咸清詩自注云先生授予漢隸書法
【 宛委山人詩集】
徐林鴻字大文號寶名海寧人其先莆田林氏贅徐襲其姓由諸生舉鴻博工詞翰
【 海昌備志】
徐大文曰吾遇鴻都惜子安已沒無可與言詩者客或乞吾書正恐麻姑碑版羞見吾耳其簡傲如此
【 玉晫今世說】
徐旃字石林吳人能書學萬年少
【 周亮工印人傳】
徐真
【 本作貞】 木字士白號白榆秀水人小楷法黃庭可稱具體至於篆刻海內宗仰實出程邃許容之上
【 嘉興府志】
書法宗鍾王工篆籀每書一幅人爭購之
【 浙江通志】
李鏡撰傳云有姊以廢疾工書聞於時白榆效之積精會神腕病不覺者數歲竟以此成其功又習篆偰其手鐫者每擬之文壽承何雪漁
【 願學齋小品】
書詩並妙所鐫圖章綜文何而集其成
【 繆元英梅花溪踏春詞注】
篆刻書法詩歌世稱三絕
【 梅里詩輯】
孫瀜曰書法登善後宗右軍以篆刻名海內
【 兩浙輶軒錄】
錢仁榮曰書法通魏晉篆刻直溯秦漢嘗見其與包長明尺牘論書法云書至唐人而法備而書之意遂以微矣蓋其於書非晉人不取也
【 同上】
徐煌字芾斯工書法手臨黃庭道德二經石經刻石行世
【 南昌縣志】
徐州字南徐常熟人工於晉唐小楷凡六書篆籀之學無不通習又以古人碑碣多自鐫刻每摹勒法書刻石印皆極工
【 蘇州府志】
徐允哲號西厓上海諸生工書法以晉人為宗
【 松江府志】
徐樹本字道積號忍齋元文仲子康熙三十六年進士官編修
寓京邸每日膳罷跪几前習寫御試策一通其書端勻遒媚小誤則重寫如是者一月而後廷對心以象賢為期一甲第二入翰苑非其志也
【 屠元淳昭代舊聞】
徐昂發榜姓管字大臨號畏壘長洲人康熙三十九年進士官編修精書翰
【 蘇州府志】
書法工秀
【 常熟縣志】
徐鵬字鳴九號藥川一號逸休江寧人康熙四十二年武進士善書
【 金陵通傳】
能書法
【 金陵詩徵】
徐用錫字畫堂初名杏字壇長一字魯南宿遷人康熙四十八年進士官侍講
書法頗工集中字學劄記二卷皆自道其心得
【 四庫全書總目提要】
同人中書學大進者莫如徐壇長丁亥夏五偶過維揚哈氏見座中一聯乃壇長書蒼勁飄逸兼有之對坐半日至不忍歸予與壇長別四五年而其書遽至於此所謂三日不見當刮目相看者也
【 大瓢偶筆】
太史與張文敏同登館選文敏早以書雄太史朝夕薰染自能合虞戈柳腳為一手大江南北操管者翕然宗之予友伊墨卿論康熙年間書家嘗以太史與汪退谷何義門並舉
【 退菴書畫跋】
有書名
【 名人尺牘小傳】
壇長從金壇高齊東生游倩顧瑟如作京江負笈圖宋射陵為題三山在望於卷端跋謂壇長書三年必成大楷宜法廟堂碑小楷宜潁上褚本真書成行草隨之蓋嘗與宋討論書法也
【 雪橋詩話】
放曾見陳文恭鄂文端諸公壽壇長詩文冊壇長生於順治丁酉除夕乾隆元年政八十
【 鬱栖書話】
徐葆光榜姓潘字亮直號澄齋長洲人康熙五十一年第三人及第官編修工書法
【 蘇州府志】
徐大本字泉長益陽人康熙五十三年舉人精書法
【 湖南通志】
徐陶璋字端揆一字達夫號蘅圃長洲人崑山籍康熙五十四年一甲第一名及第官修撰書法工秀類汪杜林【 木葉厱法書記】
徐寅字虎侯號秋田貞木子工書精篆刻有名於時
【 檇李詩繫】
徐維禎字廣安學書於徐貞木端雅較勝有小楷金經石本
【 嘉興縣志】
徐珏美以書名
【 宜興縣志】
徐應樨字桂林工書法
【 衢州府志】
徐文衡字綺平號鹿幢別號葭菴居士上元諸生工書嘗言吾之於書猶魚之於水
【 金陵通傳】
徐熙■〈日上永下 〉字唐運上海人善書長於繆篆嘗背臨逸少誓墓帖自謂奪真其子里刻之於石
【 松江府志】
徐時夏字丙文號常于吳江人工書
【 松陵詩徵】
徐元肅初名徵肅字夢符一字括菴上元人雍正二年舉人官玉環同知署台州知府書法峻整
【 金陵詩徵】
陳兆崙懷徐括蒼詩云詩成便作大小書龍蛇攫拏走風雨又寄徐括蒼詩云書入米家顛
【 紫竹山房集】
徐良字隣哉初名觀光字乘萬晚號又次居士婁縣人雍正十年
【 尺牘小傳作乾隆十七年殊誤】
舉人官夔州知府
精八法致仕後客都門法源寺四方求書者塞門限雲間董張兩文敏後殆鮮其匹
【 松江府志】
錢載撰墓志云工於書小楷鍾王行董文敏
陳兆崙送徐夔州隣哉之任詩題下自注云名良工書臨晉唐帖無不佳妙
工書
【 查禮銅鼓書堂集】
工書似董文敏
【 名人尺牘小傳】
徐梁棟字宗海雍正十一年進士官辰州府同知工書法
【 無錫縣志】
徐紹洵字二泉雍正十三年舉人官汝寧知府書由顏米追踪二王
【 贛縣志】
徐掄元字不夜號南畺貞木孫歲貢生官寧海訓導隸書法漢魏
【 梅里志】
徐洪鈞字雙南宜興諸生喜抄書年六十右手病攣左手書勿輟
【 別裁詩集】
徐鈞字均亭婁縣人九齡工署書早夭
【 松江府志】
徐柱臣字題客號雅宜元文從孫貢生
書法得晉人風骨
【 蘇州府志】
書法蘇米
【 揚州畫舫錄】
徐流芳字玉川號杉泉常從蔣衡王澍學書
【 無錫縣志】
徐朝棟字澗松號柯亭工四體書尤長於篆
【 興化縣志】
徐朝獻字幹之工草書
【 同上】
徐慶升字孟安小楷行書在待詔華亭之間
【 同上】
徐潤蒼字雲儂行書仿董思白
【 同上】
徐鎔章字白齋號海翁書法超逸
【 同上】
徐念祖桐鄉人官蒙陰知縣詩文書法力追古人
【 陳康祺郎潛紀聞】
徐筠字雲耕崑山人善真行二體
【 張氏卮言】
徐宏音字次徽龍溪諸生居鷺門工小楷
【 廈門志】
徐奕蘭婁人父僖工篆刻奕蘭能世其學兼擅分書
【 松江府志】
徐本仙字曲辰蘄水人官雲南鹽道善書
【 滇繫】
徐桂馨字依雲婁縣諸生工書
【 松江府志】
徐虎臣字炳文號燕超崑山人書學鍾繇不輕作
【 徐鑅慶撰家傳】
徐履安歙人工篆籀
【 揚州畫舫錄】
徐步雲字蒸遠號禮華乾隆二十七年召試舉人官中書書尤精妙楷似樂毅論行似聖教序
【 興化縣志】
徐滂字小白鎔章子亦能書
【 同上】
徐長發字玉崖婁人乾隆三十六年進士官建昌道工小楷
【 木葉厱法書記】
徐大榕字向之號惕庵武進人乾隆三十七年進士官濟南知府改部員字學虞褚
【 孫星衍問字堂集】
工書
【 卷葹閣集】
喜作草書
【 陸繼輅崇百藥齋集】
善書
【 蠡莊詩話】
徐恩堂字秋檀上海人乾隆五十四年舉人工書
【 松江府志】
徐慶超字星溪粵人乾隆五十九年武進士官建寧鎮總兵
喜為朱書大壽字
【 朱珔小萬卷齋稿】
端木國瑚題慶超春波洗硯圖云能書大壽字闊尋丈
書學顏平原
【 初月樓聞見錄】
工擘窠書所到名山輒有摩崖大字
【 池上草堂筆記】
徐準宜字仲平號泉初武進人乾隆六十年舉人官順天糧馬通判工書涉歷魏晉唐宋而於趙松雪書尤精研有得刻寶雪齋帖
【 武陽合志】
徐準宜真書佳品上
【 國朝書品】
徐堂字紀南號秋竹一號南徐仁和人從杭太史學詩從丁隱君學篆隸治印均稱入室康熙初虞山徐州字南徐亦以鐵筆著名兩人姓字技藝皆同亦奇
【 清樂堂隨筆】
徐宗鎬吳縣人工書
【 彭希鄭酌雅齋文集】
徐如洙字樂源銅仁人乾隆中國子生善書
【 黔詩紀略】
徐裕基字肇周嘉定諸生善行楷
【 金元鈺竹人錄】
徐起字仙客歙人精六書工摹印
【 安徽通志】
徐來字子復精米體書及擘窠大字
【 和州志】
徐復初冊名伯鍇字鐵卿庠生好臨池摹黃庭終日不倦
【 六安州志】
徐表字升州上元人以書名
【 金陵詩徵】
徐國鎬字翼子建寧諸生家藏名跡甚多精心臨摹遂兼眾長
【 福建通志】
徐銳國鎬弟亦善書工小楷
【 同上】
徐之裒宇恭益貴溪諸生工書求者輒應
【 江西通志】
徐鳴珂字竹鄉步雲子八歲即工擘窠書比長詞賦詩文楷法皆有父風
【 興化縣志】
徐日簪號柳塘大榕弟與兄先後守濟南尤工書法
【 蠡莊詩話】
徐容字可大石門諸生精書法
【 兩浙輶軒續錄】
徐壽名字介堂號眉洲一號笠農蓬萊人嘉慶六年舉人官曹縣教諭著書法集腋
【 山東通志】
徐元禮號淞橋桐廬人嘉慶六年拔貢官河南知縣
淞橋深於中令書其靈俊處實出天賦
【 郭尚先芳堅館題跋】
書法直追晉唐與郭蘭石大理齊名小楷或勝之
【 韓泰華無事為福齋隨筆】
尤長於書嘗有高麗人踵門求筆法
【 查人渶知畏齋存稿】
姚椿贈詩云徐侯作書風雨快平澹從容出奇怪
徐松字孟品號星伯大興人
【 原籍上虞】 嘉慶十年進士官潼商道書法遒美源出歐虞予藏一幀字大如小兒拳墨色絕佳又有朱筆平
點蘇詩小字尤精
【 木葉厱法書記】
工書
【 書畫過目攷】
徐鑑字鏡人號藕船順天人嘉慶十年進士官榮澤知縣陞直隸州知州
徐車?宏號裴園工書法
【 鹽城縣志】
徐景沅字湘舲工書法
【 同上】
徐殿文號畫溪監生工書法
【 六安州志】
徐宗鄭字叔瞻號瀧槎武進舉人官山西知縣工小楷
【 木葉厱法書記】
徐嘉楷字履之江寧諸生工書
【 金陵通傳】
徐廷錫字貢南號秋雪仁和諸生從奚鐵生學隸書
【 墨林今話】
徐奕韓字豫堂婁人以拔貢官歙縣教諭工書
【 馮承輝印識】
徐錫可字可叔一字叔獻號子申一號隣哉又號藎臣嘉興貢生精分隸鐵筆
【 嘉興縣志】
工篆刻晚年行楷八分益遒古得金石氣
【 吳仰賢小匏庵詩話】
徐榮宸號雅泉諸生擅分隸
【 嘉興縣志】
徐夢熊字渭堂號漢雲諸生書法出入米蔡間
【 平湖縣志】
徐淳健字師藺善書
【 宜興縣志】
徐寶誠字實善諸生善擘窠大字
【 崑山縣志】
徐中運字澄清德慶人官晉州知州善書
【 梁九圖十二石山齋詩話】
徐青字又白嘉應州人工書
【 湯貽汾琴隱園集】
徐星煌自謂性魯質野因號魯野專意臨池徧學晉唐諸大家積五十年不懈尤得王右軍顏太師神髓
【 宜興縣志】
工書法
【 初月樓文抄】
徐錕號秋潭漢軍正藍旗人官福州將軍
善書
【 蠡莊詩話】
徐晝堂字少韓嘉慶十二年舉人官安鄉訓導工書
【 湘潭縣志】
徐楚瑛晝堂弟舉人亦工書
【 同上】
徐鏞字詠之嘉慶十四年進士官太僕寺卿善草隸能左手書
【 桐城耆舊傳】
徐望璋號芸亭麗水人嘉慶二十一年舉人工行楷
【 張作楠梅簃隨筆】
徐培深字松泉石阡人嘉慶二十二年進士官御史乞病客揚州主梅花書院有年號梅花主人工書得晉唐人筆法老益遒勁
【 甘泉縣志】
徐暐字雲倬號少薇錢塘人嘉慶二十四年舉人年十六即工篆隸鐵筆二十四而沒
【 杭郡詩三輯】
徐紹曾字慎初號壽魚海寧廩生
周春曰壽魚詩古文為宗師阮公所賞識而字學之兼通鐘鼎古文漢唐分法尤為深許一時書名飛噪如近人作飛白者張芑堂飛而不白陳仲魚白而不飛壽魚斟酌合度殆與宜山主人競爽矣
徐光燦字鳳輝號絅齋晚號頹然居士平湖諸生書法遒媚得晉人遺意年逾九十燈下猶作蠅頭字
【 徐熊飛撰墓志】
徐鼐譜名祖錫字聖植號松嚴一號杉泉仁和人官南匯知縣工篆隸性喜製墨得二李法著墨源墨辨
【 杭郡詩三輯】
徐伯舄諸城人著書法一得
【 山東通志】
徐昀字培元號又次杭郡庠生
黃模曰工書
善書
【 李聯琇好山樓集】
徐漢蒼字荔庵合肥諸生道光元年舉制科書法顏平原
【 廬州府志】
徐思莊字孟舒號柳臣龍南人道光二年進士官山東布政使善行楷書為何道州所稱
【 木葉厱法書記】
古人論書以為最難工者小楷柳臣先生此冊如蚊睫之螟棘端之猴而筆筆法度字字具尋丈之勢具斯神勇古人所難
【 蔣琦齡空青水碧齋文集】
徐承恩順天人道光二年舉人書法端莊又善古篆
【 于克襄鐵槎山房聞見錄】
徐夔典原名鏞字石林仁和人道光十五年進士官戶部主事以楷法受知於林文忠
【 杭郡詩三輯】
徐鎬號石樵仁和人道光十五年舉人官盧氏知縣善擘窠書神似東坡
【 同上】
徐壽彝原名兆順一名思元字漢卿一作翰青別號遲悔道人天津人道光二十三年優貢官河南知縣
孫葆田始存草序略云書法出入歐褚與永興魯公四家
【 校經室文集】
放嘗見大令楷書程子四箴娉婷綿密近褚中令同時擅書名者如郭廷尉林文忠諸公皆不能及之以限於名位故知者甚尠云
【 鬱棲書話】
徐鑾號蘭儒道光二十四年北榜舉人書學歐柳
【 荊溪縣志】
徐同柏原名大椿字壽臧號籀莊歲貢生精篆籀
【 嘉興縣志】
徐楙字仲?號問蘧別號問年道人錢塘諸生
工篆書
【 印識】
精於隸古
【 丁丙善本書室藏書志】
徐元號蘭舟會稽歲貢生書法松雪
【 兩浙輶軒續錄】
徐喬林字值菴震澤人官嘉定教諭
周誦芬曰筆法自唐碑中來不染宋元後習氣
徐錫琛號恬存震澤人
錫琛朱指山臨池心解序略云余弱冠即喜學書今四十餘年古人筆意不得毫末觀此編使余慚且感焉
徐祖圻字安之宜興人工書
【 沈銘石子璠文抄】
徐邦彥字孟花大興副貢生官高淳典史殉粵逆之難喜臨橅古帖書法秀勁
【 江寧續志】
徐瑛原名玉瑛字國瑞諸生工篆隸粵匪破城罵賊被害
【 崑山縣志】
徐慎獨字迂伯死粵匪之難善篆隸
【 宜興縣志】
能篆隸及鐘鼎嘗以碎布紮綿絮書尋丈龍鳳字人莫能及
【 齊學裘見聞隨筆】
徐賡臣初字良卿改字乃皋號韻初所居名東沙河村人稱東沙先生復州人咸豐三年進士由庶常散館授肥鄉知縣以辦理彰德鹽綱有年加四品銜晉二品工詩賦楷法人得其遺墨咸珍弆之
【 張振綱撰事略】
放按是為放之外王父未館選時曾主復州橫山書院一時秀異咸出其門張君其一也有遺集四卷先大父為之序今藏放家尚無力梓行
徐用儀字吉甫號小雲海鹽人咸豐九年舉人官戶部右侍郎總理各國事務大臣庚子死於巿追諡忠愍
工小楷
【 近代名人小傳】
徐友膺字少雲原名石麟字子黻一名汝金字麗川義寧州人咸豐十一年拔貢官戶部雲南司主事善書法大楷學歐陽信本小楷摹靈飛經幾於莫辨性簡傲恭忠親王及閻文介公皆以絹素乞書並不報子佐清字仲怡官廣東巡檢書法趙文敏
【 清樂堂隨筆】
徐邦光字紫穀友膺兄由諸生官慈利知縣入國史循吏傳亦工楷法
【 同上】
徐漢章字伯昭巴陵人工書翰
【 吳敏樹柈湖文集】
徐照號瘦生桐鄉諸生工書
【 泠廬雜識】
徐鍷號松巖仁和諸生工書
【 杭郡詩三輯】
徐鴻度字小杉號祐菴鼐子副貢生官崑山典史精篆隸
【 同上】
徐必名字聲仲仁和監生善章草
【 同上】
徐允森字艮生仁和諸生工篆隸
【 同上】
徐家佑字譜唐號來清海寧諸生工八法
【 同上】
徐本義字申之號薌圃仁和諸生書得顏魯公法
【 同上】
徐禮堂字定生號馨甫海寧諸生少從管庭芬游遇金石文字輒氊蠟而題識之間作隸籀擺脫塵俗
【 兩浙輶軒續錄】
徐葆齡字仲眉侯官人官副將工小篆
【 石遺室詩話】
徐鳴時號鏡湖工篆隸
【 荊溪縣志】
徐應鐘字桐村諸生工篆行楷
【 崑山縣志】
徐士燕字穀孫同柏子廩生擅分書
【 嘉興縣志】
徐三庚字辛穀號袖海一號井罍又號金罍道人上虞人
精寫篆隸刻畫金石
【 王韜瀛壖雜志】
工篆隸刻印摹鐫金石文字有似魚室印譜
【 廣印人傳】
徐惟琨號鍔青平湖諸生工篆隸治印子拜昌字善問有父風
【 同上】
徐琦字紹韓金匱諸生書名噪一時臨帖無間寒暑
【 書畫家筆錄】
徐鄂字午閣別號汗漫生嘉定人光緒十年舉人工小篆
【 鬱棲書話】
徐傳經字頌魚號小琴德清人工書學劉文清一點一拂純任自然方之吳曇繡舒鐵雲有過之無不及也
【 張鳴珂談藝瑣錄】
徐錫堯號嘯疇一號筱墀永嘉人精書法
【 廣印人傳】
徐奉世榜名侍清字小谷號長曼一號无敧別號公之野循吏邦光季子光緒二十九年舉人天資穎悟精小學及詩古文詞書法古拙神似焦山銘有乞書者率錄己作應之人珍為二妙叔兄家模字幼瑞官湖北通判楷法峻整師張猛龍碑弟當世字季偉能為四體書年十四篆說文部首已可觀並蚤卒
【 清樂堂隨筆】
徐酡仙自號四明醉客鄞人善飲工書
【 釋敬安八指頭陀詩集】
·涂
涂大言?乃字允恆江西新城人明諸生行楷得王米筆意
【 魏禧魏叔子文集】
涂逢震字京
【 一作驚】 伯號石溪南昌人乾隆四年第二人及第官工部侍郎
【 通志作通政使】
蔣士銓撰墓志云精書翰
涂以輈字楘軒號瀹莊江西新城人嘉慶四年進士官福州知府
善書
【 法式善存素堂集】
吳照贈詩云況子工作書真草別難易
【 聽雨齋集】
涂令聞字嘯石優貢生真楷行草皆極其能
【 南昌縣志】
涂鴻占號松門奉新人有論書錄
【 江西通志】
·舒
舒位初名佺字立人小字樨禪別號鐵雲山人大興人乾隆五十三年舉人
善書
【 蠡莊詩話】
陳文述曰善書法
書法亦秀挺絕倫
【 冷廬雜志】
善書各體皆工
【 墨林今話】
舒元達黟縣人書法得聖教序及懷素筆意老更入神
【 安徽通志】
·閭邱
閭邱王言字綸宣一字文長號毅菴上海人乾隆元年恩貢生
能書
【 松江府志】
皇清書史卷三

[book_title]●皇清書史卷四
義州李放潄霜纂錄
上平（四）
七虞（一）
○【 上平】 七虞
【 虞　于　朱　符】
虞
于
朱
符
·虞
虞世瓔號虞山一號寄園昆明人工書法受知世祖特授光祿寺署
正仕至通政司參議告歸康熙二十二年年八十六卒於家有墨池瑣言小筆陣圖說
【 滇繫】
王弘祚跋寄園十帖石刻云虞山舞象時即好字學得殘碑斷碣如獲拱璧壯游四方風塵之暇臨摹古人法書上自元常下迄徵仲手泐之石而拓以自隨名曰寄園十帖寄園者虞山所自為名也
放按四明陳美訓南湖文集有虞人玉草書跋云工於文尤工於詩時或揮灑鍾王而字日益工蓋得古人之體勢而自成一家每酒酣耳熱心手相得輒濡毫落紙頃刻數千如不經意而曲折離奇整齊幽秀能令見者心曠神怡所謂字如其人而人不如其詩者也人玉疑是世瓔之字
虞潢字已凡號倚颿一號西湖晚號師竹老人杭州人流寓直隸之魏縣廩生工書張廷玉薦授翰林院待詔書名徧都中
【 大名府志】
虞書字石渠陽湖人善四體書兼工篆刻蒼勁雅秀
【 武陽合志】
虞汝霖字雨人里居未詳官湖北知縣書法香光
【 書畫家筆錄】
·于
于琨字勝斯號瑤圃大興諸生以工書授祕書院中書歷官常州知府
【 大清畿輔先哲傳】
于衣字不塵號木?絹堂別號芙蓉衲子膠州諸生善畫精篆籀
【 山左詩鈔】
于徵字有生江寧人工行草嗜酒飲酣伸紙疾書數十幅不倦
【 金陵通傳】
于成龍字振甲漢軍鑲紅旗人由廕生官至左都御史諡襄勤
金世純曰公書顏筋柳骨真可寶愛
于振號秋田一號鶴泉亦號連漪金壇人雍正元年第一人及第授修撰舉鴻博廷試一等官至侍讀學士
于振行書佳品上
【 國朝書品】
于敏中字重裳一字仲常號叔子又號耐圃金壇人乾隆二年第一人及第官大學士諡文襄善真行書由董趙上窺二王高宗每命代筆
【 木葉厱法書記】
段玉裁存素堂集序畧云公夙慧絕人弱冠時詩文書法固已傾動一時以文學受聖主知稱公之書類褚遂良
【 經韻樓文集】
于文襄書華嚴楞嚴經寶塔蓋先畫成塔形小楷寫經於畫格內凡闌柱檐瓦窗階鈴索皆有字宛轉依線讀之成文此尚非難所難在每有佛字皆算定寫在闌柱頂及檐際諸尊處不得亂為填寫凡排算將二年寫將一年寶為鉅製
【 阮元石渠隨筆】
于灝金壇人書近董文敏
【 木葉厱法書記】
于令淓字箕來別號方石山人文登人乾隆四十八年舉人官莘縣教諭嘉慶初賜檢討工書著有方石書話予藏一小幅行書漁洋論詩絕句三首用筆瘦健迥異恆蹊鈐有于氏九髯陽文方印
【 同上】 書法精妙
【 山東通志】
于令淓行書能品下
【 國朝書品】
于崑暘文登人官福建候補知府
于克襄曰先大人雅善臨池有手臨十七帖蘭亭及米南宮書已刻石行世
【 鐵槎山房聞見錄】
又曰先大人日臨顏魯公書次及逸少子昂諸法帖晚年專學米南宮見者驚為神似
【 同上】
于安慶字樂田號松齋諸生工書法專心王趙自成一家為一時推重
【 滄州詩鈔】
于凌斗字峻山江浦諸生善書
【 江寧續志】
于聖期蘇州貢生工書
【 豐暇筆談】
于書佃號泉南令淓子舉人
善書
【 山東通志】
于書佃行書能品下
【 國朝書品】
濟南鵲華橋旁有石刻大明湖三字登州孝廉于書佃書
【 王賢儀家言隨記】
于祉字燕受號澹園濰縣人書法二王所蓄書畫最多著攬古軒書畫錄
【 山東通志】
于銘書字寶泉號潤齋濰縣人候選訓導工書臨摹晉唐求者踵接
【 校經室集】
于式枚字晦若賀縣人光緒六年進士官吏部侍郎諡文和書勢方峻得力隋碑
【 清樂堂隨筆】
按李文忠神道碑文和所書
·朱
朱之瑜字魯璵號舜水餘姚人明諸生鼎革後赴日本乞師不成遂居於其國以經術教授學者康熙壬戌卒年八十三私諡文恭先生書法古厚遒勁似顏魯國麻姑碑日人至今尚寶其刻
【 木葉厱法書記】
朱金芝字漢生鄞人明亡後別署道人不知所終能書
【 寧波府志】
朱用純字致一號柏廬崑山人明諸生嘗用精楷手書孝經數十本教學者
【 蘇州府志】
朱萬祺字敬迓號范瞻明諸生國朝官本州參將封鎮國將軍善書
【 涿州志】
朱宗文號迦陵海鹽人順治九年明通榜舉人官餘杭教諭工草書
【 兩浙輶軒錄】
朱昌緒字纘菴號駿文林寧人順治十六年拔貢官武昌知府
朱為弼曰工書家藏臨米董帖一冊手扎一卷點畫古勁
【 新安先集】
朱延祚桐城諸生善草書
【 安徽通志】
朱選字萬青進士官保定推官善行楷八歲即書廟額鑑空亭三字筆力遒逸
【 江陰縣志】
朱彝尊字錫鬯號竹坨一號醧舫別號金風亭長又稱小長蘆釣師秀水人康熙十八年舉鴻博授檢討四十八年卒年八十一
善八分書
【 昭代名人尺牘小傳】
朱竹坨如效折角巾聊復爾爾
【 國朝隸品】
漢隸在前明幾成絕學至竹坨力思復古而曲阜任城諸刻始盛行於時曹全碑以晚出完好故刻意摹仿同時如程穆倩吉林人顧云美鄭谷口輩自命為書八分者皆先生為之提倡也桂未谷謂如折角巾云云亦一時戲言耳
【 退菴書畫跋】
林則徐跋朱竹坨先生手稿云氣韻渾雅出於天然殆東坡平爭坐帖瓦注果勝於金注者耶
國初有鄭谷口始學漢碑再從朱竹坨輩討論之而漢隸之學復興然谷口學漢碑之剝蝕而妄自挑趯竹坨學漢碑之神韻亦擅自增損識者病之
【 履園叢話】
朱彝尊分及行書逸品下
【 國朝書品】
予藏竹坨太史分書楹帖文曰崇情符遠跡清氣溢素襟彝尊下押朱彝尊印文恪曾孫兩方印雖不免穉弱而氣息自佳何屺瞻最不喜竹坨分法及所纂明詩綜一書嘗見其與人札云是書若成此老再以八分親題書面即可稱兩絕矣然屺瞻八分亦殊不工此政所謂五十笑百耳
【 木葉厱法書記】
朱士曾字敬身別號鑑湖漁子又號越州髯僧山陰人由布衣舉鴻博
彝尊蘭亭行贈朱大士曾詩云吾宗髯也書絕倫頻過論書兼論文臨池就我一題扇世上俗學徒紛紛朱
【 朱：衍文】
工書法朱竹坨有長歌贈之
【 鶴徵前錄】
幼時見故鄉能書者有朱敬身祁止祥諸君
【 大瓢偶筆】
朱爾邁字人遠號日觀海寧諸生楷法勁嫵有唐賢矩矱
【 木葉厱法書記】
康熙中海寧陳允文熹陳子文弈禧朱人遠爾邁楊耑木中訥十餘人為臨池會十日一舉各攜所習互相鑑定散則留於主會之家
【 大瓢偶筆】
朱國琦號鶴山號嬾翁興化人工書
【 詩觀】
朱偉字駿侯自號煙火神仙萬祺子工書法
【 畿輔通志】
放曾見烟火神仙小象卷國初名人題者數十家
朱中柳工篆隸
【 南昌縣志】
朱襄字贊皇號嘯園無錫諸生八歲作擘窠書來悅樓額一時目為神童
【 吳縣志】
按一號汗朱其書為吳蓮洋所重
朱紹字遵王震澤諸生工篆隸
【 七十二峯足徵集】
朱士炘字式亭上海諸生工行草國初諸家如張泌周金然釋興澈周詮
【 按當作銓】
皆法二王而式炘獨好米南宮下筆恣肆結體遒勁與傅廷彝抗行
【 松江府志】
朱墉一名城又名堪字若張號鹿岡一號與游又號僅可別號鹿田農上元武生
善擘窠大字使筆如劍雄快無匹
【 金陵詩徵】
朱圻字次郊別號研北老生墉弟諸生
工書翰
【 江寧讀老
【 老：志】 】
書宗平原行楷遒勁
【 陳毅金陵聞見錄】
行書逼古
【 劉旂錫白下叢話】
書法逼古人
【 金陵詩徵】
書法古雅人爭乞之圻曰以字遺人必有稱謂非其人不可書江寧知縣某挾重賄來怒碎其絹摽使者出
【 金陵通傳】
朱昆田字文盎號西畯彝尊子九歲善書得推拖撚拽法
【 錢林文獻徵存錄】
朱彝尊喪子詩云兒兮洵聰慧閭黨誇寧馨九齡善學書楷法工撥鐙按鐙去聲謂馬鐙也此誤用
朱浩字於人一作千人善八分書
【 黃巖縣志】
朱國權字平物工書其行草與伯氏砥石不多讓
【 同上】
戚學標曰工書似文待詔
朱衣客字緯章號若邪餘姚人康熙三十五年舉人書法亦佳
【 兩浙輶軒錄】
朱扆字劻孺號界淘寶應人康熙三十六年進士官諸暨知縣
書法類蘇長公剛健婀娜頗堪藏弆
【 汪惟憲積山雜記】
朱良康熙三十九年進士官太平知縣善草書
【 無極縣志】
朱倫瀚字涵齋號亦軒一號一三漢軍正紅旗人康熙五十一年武進士官正黃旗副都統
程晉芳閒青堂集序畧云書法兼該眾體蠅頭擘窠各極其妙
朱景字亦山號鹿坪江都人官安陸府同知工書
【 淮海英靈集】
朱淇字武瞻號蕺山上海諸生授州判工書法臨米海岳可亂真
【 松江府志】
朱伯琛字琳長單父增廣生
孫勷曰書法給事涉筆奇妙
【 山左詩抄】
朱鶴鳴字聲仲號雪蕉浦江人雍正四年舉人官太平教諭工書
【 金華詩錄】
朱熲初名元度字景略上元人雍正初以諸生入都館大學士朱軾家精行楷書充會典館謄錄考授州同分發湖南官武岡州州同署知州
【 金陵通傳】
朱元象字月峯號文安圻姪官天門縣丞精行楷嘗摹孫過庭草書朱文端驚為神品
【 金陵詩徵】
朱存章字亦仁崑山人雍正間由選貢官靖州州判書法秀勁
【 蘇州府志】
朱泉字飛濤建寧諸生工書法
【 朱仕琇梅厓文集】
書法能變化古法自成一家
【 福建通志】
朱文儀字羽皇建寧人從同邑吳游學書具得古人筆意後師上海周銓銓書自負冠本朝獨奇文儀
【 同上】
朱文仁文儀弟貢生其書茂密淳健尤自喜其大書謂能尋常丈尺無不如志顧世無識之者
【 梅厓文集】
朱祉字肇繁江寧人工書
【 金陵詩徵】
朱厚章字以載號藥亭長洲
【 一作崑山】 人乾隆元年由廩生薦鴻博未試卒工書
【 蘇州府志】
朱荃字子年號香南桐鄉人乾隆元年由監生舉鴻博授庶吉士官編修
工書
【 書畫過目攷】
朱稻孫字稼翁號芋陂一號娛村文盎子由貢生薦試鴻博
盛百二撰行略云先生三世以能書名而先生書法不由家學初從汪編修土
【 土：士】 鋐問津後自取柳誠懸米南宮書晨夕撫之遂自成一家小楷尤精
楷書在褚歐間尤工分隸
【 鶴徵錄】
顧陳垿題娛村稿云尤工八分小篆
書法得唐人墓銘逸趣兼工分隸
【 湖海詩傳】
隸書得家法
【 名人尺牘小傳】
朱道新字淨私本溧水人居江寧乾隆元年歲貢書法蒼勁與胡旨齊名
【 金陵通傳】
朱世瑞字輯廷號拙存乾隆六年拔貢工書
【 成安縣志】
朱珪字石君號南厓晚號磐陀老人大興人乾隆十三年進士官至體仁閣大學士諡文正
湯金釗文正墨跡跋云字體寬博厚重元氣渾然有道者之形容也
【 寸心知室文集】
朱珪真書逸品上
【 國朝書品】
朱景英字幼芝武陵人乾隆十五年鄉試第一人官福建北路理番同知工漢隸
【 湖南通志】
朱嵇字又康號竹坪一號此筠單縣人乾隆十六年進士官給事中
孫擴圖曰書天分極高宋賢學晉人處往往有之
【 一松齋集】
朱休度字介裴號梓廬別號小木子秀水人乾隆十八年舉人官廣靈知州卒年八十一
先生晚年書多自署手戰然腕力益遒勁
【 甘泉鄉人稿】
大令係竹坨太史裔孫工詩及書予嘗見其七言楹帖字體在顏米之間自署七十九老人朱某手戰書
【 鬱栖書話】
朱筠字竹均一作竹君又字美叔號笥河珪兄乾隆十九年進士官侍讀學士降編修
朱珪撰狀云書法一本六書自然勁娬
孫星衍曰書法參通六書有隋以前體
又曰世人訾朱學士筠及江徵君艮作字兼篆體蓋少見多怪耳秦以隸書更易五帝三代之文傳之既久忘其本真漢人猶見科斗籀文著錄於說文解字證之先秦鐘鼎皆自符合壁書漆簡之逸迹猶有什一存焉而或以不合於行楷訾之何必舍三代古人而為秦功臣乎自隋以前刻石皆篆隸行楷相雜如朱學士及江徵君書者不知凡幾盍博考以證吾言之不誣
李威從游記云六書之學不絕如綫近代著作家或以楷畫效篆體為書蓋楷畫難明倉史遺意往往從類不分故不得不雜篆法為之波折縱橫並出新意先生深病學者不明文字所由生其敘刻說文推論原委有半譌全訛之歎故亦喜為此書每摹勒入碑版古趣盎然見者輒不能句讀先生嘗言吾非嗜奇欲得古人製字意耳及出視學士爭慕效不知故而貌襲之詭異乖違若瓦缶與彝鼎並陳鱓鰍與虫?離龍同舞朱筠稿書逸品上
【 國朝書品】
朱瑞字鸛羣海寧人由實錄館議敘候選主簿能書
【 沈廷芳隱拙齋文抄】
朱逢年字大有號雲圃熲子工平原書法嗜爾雅嘗手寫之
【 金陵詩徵】
朱華字鄴古江寧諸生善書
【 江寧府志】
朱綸字浩欽善行楷
【 川沙廳志】
朱岷字崙仲一字導江武進
【 一作無錫】 人占籍天津
工隸書
【 天津縣志】
朱道江如齊人聞有簿
【 簿：薄】 管仲者則掩耳走避
【 國朝隸品】
朱芳衡海鹽人工楷法嘗手寫朱竹垞鴛鴦湖棹歌付梓
【 抱竹居檢書記】
朱士敏字立符吳縣人晚年目雙瞽能作擘窠大字挺然灑落有出塵之致
【 朱海妄妄錄】
朱之樸字寧周南匯諸生居石筍里東故號東村工分隸
【 松江府志】
朱修字德甫喜作書購古今石墨真跡手自臨摹無不神似
【 涇縣志】
朱斗南字星堂揚州武諸生工書
【 揚州畫舫錄】
朱棫字敬亭元和人善書
【 同上】
朱休奕字永之號梅厓竹垞裔孫工分隸克承家學
【 梅里詩輯】
朱丕襄秀水諸生工楷隸亦竹垞太史後人也
【 鬱栖書話】
錢載贈朱文丕襄詩云八分集千文體括冰斯長
朱瑋字石甫南通州布衣少即工書初規仿衡山後乃入香光之室善作擘窠大字姿態遒媚
【 崇川詩抄彙存】
五合朱瑋石父好詩與字率爾之筆好事者輒裝置屏幛
【 雪橋詩話】
朱爚字郁川一字霞川上元人精音律篆書鐵筆
【 江寧府志】
朱統安福人以父廕官戶部主事工書
【 江西通志】
朱紱字輯五一字章甫南昌
【 一作新建】
人乾隆三十七年進士官中允改御史
工書有索輒應
【 江西通志】
朱楷字聖模號琴川涇縣人乾隆四十二年優貢生書得二王法碑版名貴甚自珍重輒拒權要之請
【 趙紹祖蘭言集】
朱邦經字友鶴乾隆四十四年舉人官國子監學錄工篆分
【 嘉興縣志】
朱上林字根石一號蒼巖又號晚樵錢塘人乾隆四十五年舉人官天長知縣行楷婉秀有唐賢風且工篆刻
【 杭郡詩續輯】
朱文翰字屏之一作屏滋號良甫一號滄湄又號見庵歙縣人乾隆五十五年會元官兩淮鹽運使工篆隸
【 木葉厱法書記】
朱會東字星五武進人以善書名
【 武陽合志】
朱研字子成一字子存號紫岑休寧人居吳縣貢生
張熙純曰工篆書
【 國朝詞綜】
朱火?鼎字秋巖諸生　宗二王臨池不倦
【 嘉興縣志】
朱協禾字少坪一字少萍海寧人官巴陵知縣
善草書
【 杭郡詩三輯】
宋鐘鳴字聲宏號虛齋海寧諸生書法得二王筆意
【 同上】
朱邦瑾字鎮楚號梅坡平湖國子生書法蘇米從舅周山茨先生亟稱之
【 朱壬林撰行述】
朱鑣號竹樓丹徒監生工書得米襄陽法
【 京江耆舊集】
書類米顛
【 江蘇詩徵】
姚姬傳先生掌教鍾山書院嘗謂學者曰丹徒朱竹樓詩如其字字如其人
【 雲門館帖跋】
朱鵬字南溟原籍常熟書法雄健兼工各體
【 湘潭縣志】
工書以篆隸名
【 沅湘耆舊集】
李元度曰善各體書法
朱文藻字映漘號朗齋仁和人精六書自說文繫傳佩觿汗簡及鐘鼎款識博古圖諸書無不貫串源流會其指要又能手親摩寫非徒以形聲點畫自名小學者可比
【 湖海詩傳】
朱耒?員字香稻號井菽秀水人
戚芸生曰工書法年未冠能作大字
有自刻所臨玉版十三行
【 錢載□石齋集】
朱誠之字家梅號耕可海鹽人工隸書
【 張廷濟清儀閣題跋】
朱振飛字南九秀水人有書名
【 同上】
朱振起字方韓振飛弟諸生有書名
【 同上】
朱光曜字昱初婁人候選教諭喜晉唐人書旁涉篆隸
【 王惕夫未定稿】
朱鳳起字振翽吳縣諸生楷法清謹
【 同上】
朱瑀號介亭歷城國子生擅臨池
【 山左詩續抄】
朱聲希字廉夫號吉雨休度從子
俟寧居偶詠吉雨書體兼顏趙
【 錢泰吉暴書雜記】
朱叔鴻字弋青一字幼度新陽歲貢生候選訓導工書行楷有晉唐風骨
【 蘇州府志】
朱叔鳧字次山叔鴻弟諸生善分隸
【 崑新合志】
朱鳳森號韞山臨桂人嘉慶六年進士官濬縣知縣以守城功陞同知
陳慶鏞朱韞山遺詩序云工臨池其筆法頗近米蔡之間
【 籀經堂集】
朱鑜字錫章嘉慶九年副貢工書法
【 涇縣志】
朱萬均號漁珊諸生精楷法
【 嘉興縣志】
朱茂堂字永叔火?鼎從子諸生用筆圓和規模大令
【 同上】
朱積號蕉窗善書法
【 六合縣志】
朱橒號逸休老人舒城人善書法
【 廬州府志】
朱竑號漪同一號敬齋無為人書宗董法以明經授沭陽教諭屢署縣事
【 同上】
朱暉無為諸生工書
【 同上】
朱鳳芝字少雲善書
【 黃巖縣志】
朱履貞號閒雲秀水人
趙魏書學捷要序略云閒雲以布衣而工書法嘗纂書學捷要一篇殫思古法發揮意旨於孫過庭書譜尤精研確覈辨析微茫發前賢祕奧為後學津梁
朱景周號秋坪常熟貢生工書法酷類趙松雪有洗硯圖徵人題詠
【 天真閣集】
朱澧字濤生成都舉人官教諭
工書法
【 小萬卷齋稿】
朱昌頤字朵山海鹽人道光六年第一人及第官給事中楷法工秀如小唐碑予有所書曲阜孔孺人傳冊
【 木葉厱法書記】
朱燮號柳溪仁和人道光八年舉人官南雄直隸州知州楷法尤美
【 杭郡詩三輯】
朱瑞崧字子峻號生甫一號頤菴仁和人道光八年優貢官教習知縣工楷法
【 同上】
朱蘭字久香號耐菴餘姚人道光九年第三人及第官內閣學士以文學受知宣廟嘗偕許文恪戴文節入內上出扇命書之
【 家傳】
朱其鎮字九山萬均子道光九年進士官鞏秦階道署按察使書法出入晉唐晚年尤嗜顏柳
【 嘉興縣志】
朱琦字伯韓號濂甫一號敬菴鳳森子道光十五年進士官御史告歸以守城功議敘道員咸豐十一年總理杭州團練局城陷殉難
伯韓於本朝書家甚嗜劉文清學焉與之神似然劉書之妙實宗米法伯韓則益入平原之室故於逸宕之中特饒雄直之氣余尤愛其小楷謹嚴奄有晉人風規
【 空青水碧齋集】
朱次琦字稚珪號子襄南海人所居鎮名九江學者稱九江先生道光二十九年進士官署襄陵知縣賜五品卿銜
先生於書道用工甚深其書導源於平原蹀躞於歐虞而自出新意
【 續藝舟雙楫】
朱和羹號指山吳縣人
陸紹景臨池心解序略云指山自幼嗜書深究筆法道光間介何生長庚從余游其作書刻摯有力知其探討於書者久故能窺見古人精神之所寄如是也
徐錫璋序略云工詩善書
朱運鴻跋略云先人善書自歐趙入門假途顏柳復由顛素希蹤二王旁及篆籀莫不究心
朱省三吳縣洞庭山人工書法喜藏右軍帖昕夕臨摹其子竹吟克承家學
【 翠薇花館詞抄】
朱芬字香初石門廩貢官感恩知縣工古篆石刻
【 宋咸熙耐冷談】
朱載榮字學麟歸安人書學米董頗得神似
【 埋憂集】
朱鋐字震伯江都人精隸書篆刻法鄧完伯筆意生動殊有士氣顧性傲岸不屑肩隨熙載之後又不願見富室達官以是揚人不甚知之
【 阮充雲莊印話】
按震伯為包安吳弟子
朱大韶字虞卿婁縣貢生
姚椿靈壁石磬歌送朱虞卿入都詩云憐君生平嗜篆隸絕藝如今歎誰繼
【 通藝閣詩續錄】
朱逢丙原名伯鳳字桐生華亭人書兼真行篆隸鐫石幾奪簡甫之席
【 馮承輝印識】
朱欽號逸雲吳江人工篆隸刻印
【 同上】
朱逢泰號柳堂吳江人工書
【 翁維小蓬海詩鈔】
朱錫均號芷湘沛縣拔貢官饒州府同知書法魯公勁健圓足時罕其匹
【 徐州府志】
朱啟房字恪孫叔鴻子諸生少習柳公權書風骨遒健比長古今碑帖靡不臨摹尤愛汪士鋐稱其善用退筆藏鋒而秀媚在骨仿之惟肖
【 崑新合志】
朱蔭培字熙芝無錫人有書名
【 近人筆記】
朱榮恩字少廉秀水諸生善書
【 余楙白嶽庵詩話】
朱承厚歙縣人以書名於時
【 柏梘山房集】
朱烈字毅甫號覲揚金匱人幼習茶葉業恥之奮志學書規撫歐顏功力甚深以書教授里中延者踵接
【 書畫家筆錄】
朱麟書字景曾宜興人候補縣丞工書得華亭筆意年八十餘卒
【 同上】
朱澄元字少芸其鎮子由諸生議敘為吳縣縣丞
楷法酷似其父髫齡即能作擘窠大字
【 嘉興縣志】
朱衍緒字鎮夫餘姚人同治六年舉人工篆隸
【 兩浙輶軒續錄】
朱承綬字槐叔海寧人同治八年歲貢精小楷工秀絕倫
【 杭郡詩三輯】
朱允元字克菴仁和廩生書法出入晉唐
【 同上】
許溎祥曰書法入晉賢之室
朱啟連字棣垞諸暨人廣東集詩文隸草無不工絕
【 倪鴻桐陰清話】
按字跂惠一作蕭山人
朱如白字曉東漢陽人工漢隸
【 傅守謙撰家傳】
朱啟燾號雲門文正公珪元孫官廣東候補道書法顏魯公
【 近人筆記】
朱穎字秀峯歙人官深州吏目工楷隸吳摯父京卿亟賞之
【 清樂堂隨筆】
朱淕號嘯麓富陽諸生書法顏平原
【 廣印人傳】
朱家楨字維周號少東如白子與弟家懋字實丞皆諸生並工書法傳家學
【 傅守謙達可齋文抄】
朱魯銘家懋子與子馨谷皆傳家學長書法為名諸生有聲稱
【 同上】
朱福詵字桂卿海鹽人光緒十六年進士官翰林院侍讀學士精楷法李愛伯侍御於書不輕許人獨稱桂卿書以為能得唐賢妙處
【 木葉厱法書記】
·符
符曾字幼魯號葯林晚號貫翁錢塘人雍正六年舉賢良方正乾隆元年薦鴻博以丁憂未試官戶部郎中
裘曰修張文敏臨蘇帖跋略云國朝書法余所及見者雲間繹堂不越思翁矩範虛舟筆筆唐人然字中無字香泉怪醜風斯下矣汪退谷先生脫胎於褚而融筋化骨乃絕不乞靈摹拓後得涇南司寇逸氣鼓盪天馬不羈葯林民部書學退谷而最善涇南
符勁字茂剛號竹畦雍正七年舉人工隸篆
【 黃巖縣志】
符簡字申福號嬾松雅好臨池神明於晉唐諸家之法尤愛顏魯公書與同里吳琨夏疇相師友而奇古過之
【 同上】
符之恆字聖幾號南竹錢塘廩生喜抄書筆跡淵妙
【 道古堂集】
符旌字浚城號雨巖嘉慶間由郡庠選廬江訓導字臨晉人
【 興化縣志】
皇清書史卷四

[book_title]●皇清書史卷五
義州李放真放纂錄
上平（五）
七虞（二）
○【 上平】 七虞
【 胡　辜　屠　吾　吳】
胡
辜
屠
吾
吳
·胡
胡從中字師虞號天放一號棟居山陽人明崇禎時舉人善書法初萬歷中有熊斗陽者以書名一時至從中出而書體一變與陳心益胡奏膚崔宏廕宏撰宏揆齊名長牋短扎皆寶藏之年八十餘卒
【 淮安府志】
胡宋字妙峯江寧人旨之父世世授書法
【 金陵詩徵】
胡正言字曰??从別號十竹主人休寧人遷霍山明宏光時薦授武英殿中書舍人遂居江寧年八十餘康熙中卒
呂大器曰工篆法
精究六書其所摹金石古文大小篆推重一時
【 南彊逸史】
精篆籀尤工鐵筆嘗縮古篆籀為小石刻以行人爭寶之八十餘猶為人作篆籀不已
【 印人傳】
吾家抱竹居藏有曰從所著重訂六書正譌初印本篆書係其手寫者字可徑寸絕工又藏其花落花開只讀書白文凍石方印隸書邊款云海陽胡正言曰??从氏篆乃故城賈退厓方伯遺物德州封荻唐定為真蹟曰從又著有書法必稽一書傳本甚希與所輯印譜並不易得云
【 木葉厱法書記】
胡世安字處靜號秀巖一號菊潭井研人明崇禎二年進士國朝官大學士工書法喜學東坡尤精鑑賞碑帖著有褉帖綜聞
【 同上】
胡兆龍字子袞號宛委順天人原籍山陰順治三年進士官吏部右侍郎計東撰傳云書摹晉人
【 改亭文集】
胡珪字元明慶雲人順治十二年武進士官万城守備工八分書
【 畿輔通志】
胡獻徵字存人武陵人順治時由廕生官至江蘇布政使善仿松雪行楷
【 揚州畫舫錄】
胡介初名士登字彥遠錢塘人
【 或曰明諸生】
方丈哭友詩云書法更無倫
【 嵞山集】
胡旨字易簡號讌江宋子諸生書法逼近晉唐與顧夢游龔賢往來倡和
【 金陵通傳】
胡其毅字致果改名澂字靜夫正言子
曹楝亭書目舊京風雅六卷胡其毅手錄
【 金陵詩徵】
胡夏客字宣子號鮮知海鹽太學生好摹籀篆
【 檇李詩繫】
胡鵬字師禮諸生善書
【 南昌縣志】
胡秉文字次衡上元人行書亦工
【 金陵詩徵】
胡學汪原名望字小牙號磻溪黎平人康熙八年歲貢隸篆白描及青烏日者家言貫穿洞悉
【 黎平府志】
胡會恩字孟綸號苕山德清人康熙十五年第二人及第官刑部尚書
徐倬清芬堂記云七歲時即能作擘窠大書學董文敏幾欲亂真
【 道貴堂集】
胡奉衡字平玉學汪子康熙二十三年舉人官黃州府教授工草書
【 黎平府志】
胡奇字德常號正菴揚州
【 按一作太倉】
人從征閩逆有功保守備不就工書法
【 唐孫華撰傳】
胡正笏號吟江康熙時舉人官盛京刑部主事年八十九猶能作細字楷書縣人多藏之者
【 湘潭縣志】
胡同夏字九高精楷法周璕白描九歌圖同夏書辭可稱二妙
【 菘垞日記】
胡良瑚字葆光號勗堂興化諸生善書
【 淮海英靈集】
胡璣山陰人
天津關帝廟越人造為讌會所俗呼鄉祠祠後閣三楹壁書擘窠字四曰進德修業字畫遒勁類歐陽率更款署胡璣傳為山陰人寓祠中無所事事一日僧出為人家作佛事留小沙彌居守胡持墨瀋一盎上閣又斂寺中坐具悉移置閣中半日出謂沙彌曰我將去若師遇我厚無以酬壁上已為塗鴉師歸幸為我致之遂襆被去沙彌亦不解所謂僧歸告以客言上閣字在壁上墨猶未燥也
【 高繼珩蝶堦外史】
胡寶瑔初名金蘭字泰舒號頤齋晚號瓶庵歙人雍正元年舉人官河南巡撫諡恪靖
陳浩撰神道碑云篆隸行草無所不工
【 生香書屋集】
胡道用錢塘人擅篆籀之學
【 兩浙輶軒錄】
胡方字大靈新會人番禺歲貢生私諡文介先生能書
【 嶺海詩抄】
惠士奇曰工書
胡鑲蘭字乙皋號介根膠州人乾隆三十九年舉人官長寧知縣書法根柢篆分力追晉唐靈牋片楮嶺南寶之
【 山左詩續抄】
蔡之定跋劉文清公書卷云山左書家尚有胡介根文清之書海內皆知之介根之書知者絕少豈限於名位歟至今嶺南人極重其書
胡克家字果泉鄱陽人乾隆四十五年進士官江蘇巡撫
工書法力追鍾王與三梁一王齊名
【 蠡莊詩話】
胡時顯字行偕號晴溪武進人以軍功官至鴻臚寺卿善書踵門求者不絕名轉在館閣諸公上
【 洪亮吉更生居士集】
胡金誥字晉嘉號蛟門又號密菴婁諸生精楷法嘗手書楞嚴黃庭諸經
【 汪彥傅撰墓志】
胡秉謙枝江上舍生能為堆墨書一書運數次恰如初寫墨明如漆
【 秦武域聞見瓣香錄】
胡光勳字載竹西華諸生好學書見古法帖碑版窮力摹寫不知疲
【 張遠覽桐邱文稿】
胡廷森字衡之號西棽江都人工書
【 定香亭筆談】
胡穰圃海鹽人書學虞永興
【 甘泉鄉人稿】
胡作謀字嘉士號芰亭天台人有書名
【 兩浙輶軒錄】
胡唐一名長庚字子西號城東歙人官國子監典籍工詩尤工篆學製印與巴慰祖齊名兼工楷隸
【 木葉厱法書記】
胡元交一名炎照號海漁精篆刻工楷隸王夢樓洪稚存兩先生嘗稱之
【 涇縣志】
胡成浚字在郊黟縣歲貢工書法
【 安徽通志】
胡顯澍字靜庵英山監生年九十能作蠅頭細字
【 六安州志】
胡壽芝號七因臨安人由拔貢分發州判陞知州被議復官夏邑知縣
嘗從梁聞山學書
【 雪橋詩話】
胡正基字巽亭號岫青平湖歲貢
黃安濤曰書法率更
胡澄字芸泉江寧人鐘子嘉慶十八年舉人官婺源教諭精篆籀八分
【 金陵通傳】
胡沛字燮園澄弟亦善四體書咸豐三年城陷合家赴水死
【 同上】
胡林翼字貺生號詠芝益陽人道光十六年進士官兩湖總督諡文忠真行書風格英爽亦足名家
【 木葉厱法書記】
胡祁號劍津武進人工筆扎
【 斌良抱沖齋集】
胡仁頤號扶山光山人道光十六年進士官給事中工小篆與何子貞太史友善楷隸亦佳
【 木葉厱法書記】
丁巳春杪由歷下至都距扶山寓廬僅數十武一握手外即縱談古今書勢互証兩人別後八法進境
【 何紹基東洲草堂集】
胡光筠號小秋江都人精隸古
【 雲莊印話】
胡丕顯字學周號拙庵江陰布衣幼未學書三十外得柳誠懸玄祕塔帖朝夕臨摹數月而書成筆法離奇勁可屈鐵
【 亦復如是】
胡錫燕字伯薊號薊門湘潭人書法眉山嘗摹蘇寫陶詩腴潤可喜後投水死
【 抱竹居檢書記】
胡震字不恐號胡鼻山人富陽諸生精篆隸八分之學書絕佳即行楷亦不涉唐後一筆習摹印見錢塘錢松作乃大驚服
【 蔣敦復撰傳】
胡澍字荄甫一字甘甫號丹伯又號石生績溪人咸豐元年舉人官戶部郎中精刻印工篆書得秦漢人遺意
【 胡培系撰狀】
胡義質號鐵龕仁頤子咸豐六年進士官順天府丞善篆分
【 木葉厱法書記】
胡豫昌字定菴江寧人善行楷
【 金陵通傳】
胡良銓字衡甫績溪人由諸生官大埔知縣
精篆隸
【 廣印人傳】
胡钁號匊隣一號老匊別號晚翠亭長石門諸生善書嘗鉤摹宋拓聖教仙壇醴泉諸碑均不失神韻
【 同上】
胡宗成字夢莊號止安會稽人能八分
【 同上】
胡錦曦字蓉初華亭人善作唐篆
【 同上】
胡然原名乃堯字卓哉號印髯亦號幻翁又號可廬錢塘人工書翰
【 同上】
·辜
辜啟文秀水人書仿柳誠懸朱梓廬小木子詩係其手書付刻
【 暴書雜記】
辜典韶字夔珍號乳溪平湖恩貢精六書日本國人嘗求其字著篆隸備攷
【 兩浙輶軒續錄】
·屠
屠文林山陽附貢生工書
【 淮安府志】
屠鵷字丹山武進諸生精行楷有晉唐人風致
【 武陽合志】
屠鑑字保三仁和諸生以篆隸名
【 兩浙輶軒續錄】
·吾
吾德懋字子勉號南園海鹽人乾隆五十九年舉人書宗蘇米
【 兩浙輶軒錄】
吾德涵原名德寧號笏山一號芝石海鹽人嘉慶二十二年進士官進賢知縣書法精妙一時碑版皆出其手老年猶日書心經一篇人爭求之
【 同上】
·吳
吳永旭字伯高明歲貢鼎革不仕善草書
【 涇縣志】
吳兆崙字懸璞廣濟人明諸生書法仿其舅劉幼凝秉珍
【 金德嘉居業齋集】
吳道凝字子遠順治四年進士官奉化知縣草書橫絕自謂似李北海
【 桐城耆舊傳】
工行草自謂得李北海筆意
【 安徽通志】
吳之紀字小修一字天章號慊菴吳江人順治六年進士官湖廣按察司僉事
書法米芾
【 蘇州府志】
吳興祚字伯成號留村山陰人隸漢軍正紅旗順治七年年十八由貢生授萍鄉知縣官至兩廣總督
秦松齡撰狀云書學顏尚書楊少師當其得意揎袖揮灑旁若無人
【 蒼峴山人集】
放按錢泳履園叢話以興祚為順治五年進士殊誤
吳爌初名元日?英字天朗歙人順治十五年進士官平樂府推官書法率更
【 安徽通志】
吳國對字玉隨號默巖全椒人順治十五年進士官侍讀善書
【 同上】
熊賜履賜書樓集序略云工書法
吳維哲字濬之號茹菴南皮人順治十八年明通榜進士官汝陽知縣工書法
【 南皮縣志】
吳養浩字孟甫莆田人順治中諸生薦授內閣中書官戶部員外郎工小楷嘗摹醴泉銘刻石行世
【 莆風清籟集】
吳在字公之金山諸生書學北海
【 周亮工印人傳】
吳士旦號託園海鹽人工書
【 昭代名人尺牘小傳】
吳鳳鳴字聲遠號安石人娛情飛白精窮八法
【 吳綺林蕙堂集】
吳琦字魏公襄陵人徙江都風期簡淡以古人自期旁及陰陽術數及琴奕篆籀翰墨諸技而不以之驕人
【 詩觀】
吳允蒿長洲人工小楷
【 木葉厱法書記】
吳雷發字起蛟號夜鐘震澤諸生工書法
【 蘇州府志】
吳鋮字玉嗣別號耕心老人歸安人善擘窠大書晚更喜作小楷得者珍之
【 歸安縣志】
吳思震字坦士號訒齋嘉定人工小楷
【 練音初集】
吳世基字念祖無為人康熙十二年進士工書行楷絕妙
【 廬州府志】
吳雯字天章號蓮洋先世遼陽人其父官蒲州學正遂籍蒲州康熙十八年薦試鴻博
徵君嘗集古人嘉事為一編名曰蓮洋烏絲集手寄先公一小冊書法古雅惜佚去
【 鶴徵錄】
留意書學所著蓮洋詩集中論書平帖者幾十之一敝藏有自書詩稿一冊詩共數十首皆集中所未收者
【 詳清樂堂隨筆】
淡墨斜行蕭散有異趣王秋史進士稱其書皆顏柳戈磔不虛也自署別號為學無學人亦奇
【 木葉厱法書記】
吳寧謐字靜公山陽人康熙二十三年舉人官廣德州學正工書法求者無虛日一日方執筆作字未竟疾發而卒年六十八
【 淮安府志】
吳之振字孟舉別號黃葉村農石門貢生荐授中書
精書法
【 寒村集】
工書
【 浙江采集遺書目】
吳旦字卿雲國對子增監生考授州同知
吳德旋曰侍讀故工書卿雲承家學書亦工論者謂侍讀之有卿雲猶右軍之有大令
吳廷楨字山掄號南村長洲人康熙三十九年進士官諭德
吳德旋曰書法少師趙董
喜作書書必有跋所著古劍書屋文集中曾附刻十餘首
【 木葉厱法書記】
吳學禮字履和號慕林一號立亭休寧人仁和籍康熙四十四年應御試於蘇州賦詩四章書皇圖鞏固四大字欽取一等第二官兵馬司指揮
【 杭郡詩輯】
吳銳字穎長當塗人康熙五十年舉人官江都教諭薦鴻博工書法
【 安徽通志】
吳拜字一齋覺羅正藍旗人康熙五十一年進士官左都御史
德厚一齋公書心經跋云雅好臨池得晉人三昧一時書名大振踵門來索者日不暇給
吳襄字七雲一作輯耘號懸水青陽人康熙五十二年進士官至禮部尚書諡文簡
吳襄行書能品下
【 國朝書品】
吳元春汝陽舉人康熙中任礠州學正善書
【 廣平府志】
吳越彥字季舒高淳人康熙中以學行薦固辭書法蒼勁
【 金陵詩徵】
工書法
【 江寧府志】
吳三省原名■〈日上永下 〉字旦清婁人官溧陽教諭
工書
【 松江府志】
吳其炎字恆叔號學圃吳江人由拔貢官清澗知縣
李重華曰弱冠時已突出流輩每促席談讌灑翰輒驚座人
吳游字士林建寧增生善書法
【 福建通志】
吳漣字水巖龍巖人由舉人官衡山知縣工楷法
【 同上】
吳珊字里人
【 按晚號非非老人】
安平人由貢生官唐縣知縣能書酒後縱腕揮毫字跡若鸞翔鳳翥
【 深州風土記】
吳大來號味泉宜興人
大來以平原為宗書特蒼鬱
【 吳德旋初月樓輪書隨筆】
十數年前見吾鄉吳味泉書輒愛玩不釋手以其熟於二王草法也近覺其有不足處蓋行筆學平原而未能透露香色反不如曹湛斯
【 同上】
吳大來行書能品上
【 國朝書品】
吳濂字蓮洲號淳園江都人官兵部職方司員外郎晚年右臂不仁左書尤妙
【 廣陵詩存】
吳應本字潢序錢塘諸生工左筆書
【 杭郡詩輯】
吳允嘉字志上號石倉仁和人手抄書可數百冊楷法醇古毫無俗燄
【 兩浙輶軒錄】
按一字州來
書法醇茂之中挾蕭散之趣
【 杭郡詩續輯】
吳爟長洲人工楷書合晉唐人法
【 張大受匠門書屋集】
吳邦域蘇州人官句容教諭工書法
【 江寧府志】
吳守相字爾琢號西岑武進人由諸生考取景山宮教習候選知縣吳龍見撰行畧云間學晉唐楷法各具體格
【 薜帷文抄】
吳延熙字銘佩號敬齋雍正二年進士官雲南道監察御史工書法
【 歸安縣志】
吳雲棟字東木雍正六年歲貢工書
【 宜興縣志】
吳之棫字鎬臣三省子游閩中冒籍入延平府學
工書得其父筆法瘦硬通神
【 松江府志】
能作擘窠懷草
【 福建通志】
吳成九字和仲號耕巖南匯諸生以子左都御史省欽貴贈如其官吳省欽撰墓版文云書法李北海
【 白華前後集】
書宗雲麾娑羅二碑
【 白華年譜】
吳成棟南滙諸生楷法秀逸
【 松江府志】
吳世語字聖默江寧武舉人工楷書字法似率更大者徑三四尺小者方寸千字
【 金陵通傳】
吳焯號凌洲揚州人工書退翁
【 按謂汪退谷】
門弟子子溥字恭溪繼之
【 揚州畫舫錄】
吳作樟字文潔蕭縣人工書能懸肘作小楷與鄭燮善燮甚欽服之嘗醉後於金陵佛寺作大雄寶殿四字大徑數尺觀者悚然
【 徐州府志】
吳子樂字德卿增生善擘窠書
【 嵊縣志】
吳容字端公錢塘諸生書摹李北海
【 杭郡詩三集】
吳龍見字恂士一字惺士守相子乾隆元年舉鴻博未遇中本年進士官河間知縣
【 一作陝西布政使】
龍見丙辰會試詩自注云某親王監試行至看卷稱書法好
吳高峻字韶鈞號齋亭嘉興人乾隆六年舉人官桃源知縣
沈業富曰楷法鍾王流傳甚廣
吳鵬南字懋仝福清人乾隆七年進士官吏科給事中暇則以筆札自娛所遺行草藝林寶之
【 福建通志】
按一字省旃號芝岡館選錄作連江人
吳偀字軼倫號檢齋錢塘人乾隆十二年舉人官金華教諭閉門卻掃惟以臨池作詩自遣
【 杭郡詩輯】
梁同書曰工楷法
吳志鴻號雙溪休寧人居蕪湖乾隆十六年南巡召試授中書通篆隸
【 壹齋集】
吳楷字榮木號一山儀徵籍徽州人乾隆十六年南巡召試二等授中書
善小楷
【 揚州畫舫錄】
吳鉞字愛棠全椒貢生捐知縣乾隆二十四年借補無錫知縣升奉天治中工詩古文及書
【 無錫縣志】
吳玉搢字藉五號山夫山陽歲貢官鳳陽教諭
李宗昉撰傳云精篆隸古文著有金石存
【 妙香室集】
吳翼成字禮園青陽附貢官中書充武英殿分校官善小楷行草八分大小篆諸體
吳湘號逍遙庠生書法古朴遒勁人爭寶之
【 六安州志】
吳上尊字典彝仁和諸生工草書及大小篆
【 杭郡詩續輯】
吳琨黃巖人善書與同邑夏疇齊名
【 木葉厱法書記】
吳之塏字月巖歲貢生書宗歐陽一時碑版每出其手
【 嵊縣志】
吳熊號梅顛歙人幼不知書中年得杜詩箋注蘭亭石拓遂工古今體詩兼學作書皆工
【 初月樓見聞錄】
吳璘都字九儀安仁拔貢生少孤學書苦無楮以筯畫石習久遂工楷法
【 福建通志】
吳牧元字耕民建寧人隸書得古法
【 同上】
吳世膺號一峯寧化武生死林爽文之變工書
【 同上】
吳兆楠字樸園號小梅國子監生工篆隸
【 高郵耆舊詩存】
吳中州蕭縣人工書法
【 徐州詩徵】
吳慶集昭文人著書法歸宗
【 蘇州府志】
吳鵬字南池如皋人官漢陽縣丞
吳文溥贈詩云詩豪兼書聖竊比張米顛
【 南野堂詩話】
吳廷楷字憲揆青浦人官吏部主事倉場監督工篆隸
【 明齋小識】
吳孝恪字恭十諸生工書法寺觀碑碣多出其手
【 宜興縣志】
吳練江錢塘人篆法聞於京師
【 張九鉞陶園集】
吳仰唐別號??灭初老人歙人居揚州工篆隸刻章尤擅場
【 程瑤田通藝錄】
吳兆傑本姓汪字雋千號漫公徽州
【 飛鴻堂印人傳作歙縣】 人肆力於籀篆工摹刻行楷八分皆有法度
【 同上】
吳紹淓字淯南徽州人書法孫過庭
【 揚州畫舫錄】
吳遷號松喬官刑部司獄司工行草書善摹孫過庭祝枝山法跡
【 涇縣志】
吳鑑字保三號玉青舉人小楷工而捷日可得二萬字旁及篆刻靡不工整
【 同上】
吳大紳字笏巢廩生小楷秀整參酌文董之間行書則摹海岳
【 同上】
吳掄字汝材庠生工行楷書篆隸亦古雅可喜有求之者窮日夜應之無倦色有拙山印譜一卷
【 同上】
吳錫麒字聖徵號穀人錢塘人乾隆四十年進士官國子監祭酒
宗室毓本曰先生不以書名而神韻秀雅波磔生動殆與詩古文詞相等
祭酒真行書圓秀自然兼有山舟夢樓兩家長處
【 鬱栖書話】
吳紹燦字澄野號蘇泉歙人寄籍揚州乾隆四十年進士官編修工隸書
【 吳錫麒撰傳】
吳俊字奕千號曇繡一號蠡濤吳縣人乾隆四十年進士官山東布政使工行楷書於同時名家最近劉文清
【 木葉厱法書記】
吳俊行書佳品下
【 國朝書品】
吳純字葆良號春林錢塘人乾隆四十二年拔貢生工書
【 杭郡詩續輯】
吳璥字式如號菘圃錢塘人乾隆四十三年進士官吏部尚書協辦大學士
錢儀吉曰林少穆尚書歎公筆意超妙入古初未嘗以書名
【 衍石齋記事稿】
吳樹萱字春暉一字壽庭初名傑字寅萬號少甫
【 一作黼】 俊弟乾隆四十五年進士官四川鹽茶道
工篆隸
【 飛鴻堂印人傳】
吳廷選字戛韶號石亭荊溪人乾隆四十九年進士官侍讀能書
【 木葉厱法書記】
吳雲字潤之號玉松長洲人乾隆五十五進士官衞輝知府
林則徐跋吳玉松書冊云年九十四神明強固燈下作蠅頭書累紙不輟勁秀朗潤幾莫知為老翁筆也
晚歲尚能作精楷
【 師友集】
吳文新字滌崖號近齋上元人乾隆五十六年拔貢授建平教諭工楷書
【 江寧府志】
吳名鳳字竹菴乾隆五十七年舉人官景德鎮同知署撫州知府工篆隸
【 寧津縣志】
吳芳培字霽菲號雲樵乾隆五十九年進士官兵部右侍郎仁宗稱其寫作俱佳
【 涇縣志】
吳華字松州錢塘人乾隆中由諸生官滕縣知縣書名噪都下
【 杭郡詩輯】
皇清書史卷五

[book_title]●皇清書史卷六
義州李放■〈日良 〉逸纂錄
上平（六）
七虞（三）
○【 上平】 七虞
【 吳　烏　鄔　殳　俞　喻　盧　蘇　瞿】
吳
烏
鄔
殳
俞
喻
盧
蘇
瞿
·吳
吳映奎字文躔崑山貢生精六書篆隸
【 蘇州府志】
吳翌鳳字伊仲號枚盦本休寧人僑居吳郡乾隆三十一年入吳縣學道光中卒年七十八
鮑廷博曰書法秀逸手書祕冊幾及千卷今之錢罄室也
吳岑渚吳人
錢大昕半硯齋記云善行楷嗜金石刻
【 潛研堂集】
吳鈞字陶宰別號玉田生華亭人篆隸入古摹古名印雖吳亦步蘇嘯民未之或先
【 松江府志】
隸法初唐蒼勁秀潤刻印師何雪漁
【 飛鴻堂印人傳】
篆隸並工自可傳世
【 張祥河關隴輿中偶憶編】
吳兆模字式之上元諸生七歲能書擘窠大字
【 江寧府志】
吳山字六峯江浦人工行草書
【 同上】
吳訒字搢書號蕪衫晚號龍門山樵江浦諸生喜作擘窠大字
【 同上】
吳近光字訓行號邵窠上元
【 按金陵通傳作江寧】
諸生工書
【 同上】
吳鋐字雲門上元諸生工書
【 同上】
吳浹字雙溪上元諸生書學米氏天馬賦
【 同上】
吳國俊字伯英上元人官福建鹽大使書學文衡山一派
【 同上】
吳鍾嵩寧陽人工小楷
【 山東通志】
吳茂黟縣附貢生工書
【 安徽通志】
吳震黟縣增生工書
【 同上】
吳乾臨淮諸生善真行書
【 同上】
吳肇鳳陽人善書
【 同上】
吳蘇橋歙人善書精篆籀
【 趙懷玉亦有生齋集】
吳繼寬字小匏甫里人書法遒勁似張文敏
【 蘇州府志】
吳三錫字師中號秋村長洲人以善書名行押師聖教序楷法宗磚塔銘俱能超詣
【 吳翌鳳懷舊集】
少從鄭迂谷廷暘學遂以書名尤工小楷求者麏集
【 吳門耆舊集】
有臨池之癖有乞書者必求當意否則不憚屢易紙也
【 蘇州府志】
吳錫嘏字介祉號菜香吳門人能書工篆刻
【 吳門耆舊記】
吳珽號嘯峯元和人工書
【 木葉厱法書記】
吳耿光字秋河小楷秀勁
【 同上】
吳韺南海人工四體書
【 同上】
吳鑅字徵甫增生字初法松雪繼程率有剛健含婀娜之勢
【 川沙廳志】
吳嶸字介如號石齋海寧諸生善書
【 杭郡詩輯】
吳廷榕字青士錢塘人官泰州知州精楷法
【 師友集】
吳琨字師欽號素吾諸生書宗顏魯公晚師米家父子
【 黃巖縣志】
吳冕字黟山歙人居杭州工草聖
【 杭郡詩三輯】
吳飛鵬字九程號遠菴錢塘人尤工小楷書方整似顏魯公予少時喜寫書因延之於家日課數千字今架上讀史方輿紀要續通鑑長編皆所寫也
【 李兆洛養一齋文集】
吳宏基字讓齋江寧人工書法
【 金陵通傳】
吳乘諸生以書名
【 無錫縣志】
吳崑榕字懷亮號茗香江西東鄉人
精篆隸
【 江西通志】
吳履字公之坦號竹虛別號苦茶頭陀又號瓦山野老嘉興人善作小篆予藏其為曾庶蕃中丞篆書七言楹帖文云無欲在心為至樂有功于世不虛生并篆書題款云賓谷中丞正捥瓦山埜老吳履書篆於苦木?茶盦下押吳履竹虛兩朱文方印此聯紙本如新字大可七寸許勻圓秀健視淵如稚存兩公殆又過之然諸書僅稱其詩畫及鐵筆無及其能篆者故備著之
【 木葉厱法書記】
吳邦慶字霽峯霸州人嘉慶元年進士官河東河道總督喜臨橅古帖寒暑不輟
【 大清畿輔先哲傳】
按一字景唐
吳榮光字伯榮號荷屋一號殿坦別號石雲山人晚號拜經老人南海人嘉慶四年進士官湖南巡撫
吳式芬撰墓志云書法出入歐蘇諸家去膚存液
粵東百餘年來論書法推四家馮魚山黎二樵吳荷屋張澥山魚山字有氣魄然執筆橫臥全用偏鋒二樵字有逸氣而無腕力荷屋澥山皆能運腕皆得晉人用筆之意荷屋晚年老筆頹唐然字有意味澥山初時為歐所縛晚歲深於晉帖頗得帖意吳張二公一生所長自以書法為最也
【 張維屏藝談錄】
荷屋暇則學書取諸家法帖鑑別參證之
【 張維屏松心文抄】
按中丞刻有筠清館法帖又著有帖鏡辛丑消夏記歷代名人年譜諸書惟帖鏡未見傳本
吳嵩梁字子山號蘭雪崑榕弟嘉慶五年舉人官黔西知州不以書名而所作小行楷亦秀健不失法度
【 木葉厱法書記】
書法蘇米
【 書畫過目攷】
吳玉堂字黼庭光州人嘉慶七年
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:06:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>