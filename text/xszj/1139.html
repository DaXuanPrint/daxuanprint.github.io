<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="画诀,画诀全文在线阅读,画诀全文在线下载,大玄古籍书库">
<meta name="description" content="龚贤著。原系作者课徒画稿上的解说，由后人辑编而成。书为论述画山水之法的口诀，凡63则。据口诀内容对照作者山水画作，再参酌《龚半千课徒画稿》，推知此书撰于康熙元年至五年（1662～1666）。这63则口诀以言及画树石为多，次及桥梁、山亭、屋宇、楼阁、风帆、大船、远帆、飞泉、留白等。口诀浅显易懂，如云“学画先画树后画石”，在学画石时又言“学画先画石后画树”，述画景物时又言“先画衬景后画树石”。凡此等等，看似矛盾，实则是要因人而宜。此书有近20种版本，最早版本是《知不足斋丛书》与《花近楼丛书》刊本。_画诀_全文在线阅读_画诀_全文在线下载_大玄古籍书库">
<title>画诀_龚贤_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">画诀</span> <br/>
          作者： <span class="inputVal" id="bkauthor">龚贤</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,画论,完结</span> <br/>
          字数： <span class="inputVal" id="bknum">[book_length]2898</span> <br/>
          说明： <span class="inputVal" id="bkdec">龚贤著。原系作者课徒画稿上的解说，由后人辑编而成。书为论述画山水之法的口诀，凡63则。据口诀内容对照作者山水画作，再参酌《龚半千课徒画稿》，推知此书撰于康熙元年至五年（1662～1666）。这63则口诀以言及画树石为多，次及桥梁、山亭、屋宇、楼阁、风帆、大船、远帆、飞泉、留白等。口诀浅显易懂，如云“学画先画树后画石”，在学画石时又言“学画先画石后画树”，述画景物时又言“先画衬景后画树石”。凡此等等，看似矛盾，实则是要因人而宜。此书有近20种版本，最早版本是《知不足斋丛书》与《花近楼丛书》刊本。</span> <br/>
          封面： <span class="inputVal" id="bkimg">Z_12903.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]画诀
[book_author]龚贤
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,画论,完结
[book_length]2898
[book_dec]龚贤著。原系作者课徒画稿上的解说，由后人辑编而成。书为论述画山水之法的口诀，凡63则。据口诀内容对照作者山水画作，再参酌《龚半千课徒画稿》，推知此书撰于康熙元年至五年（1662～1666）。这63则口诀以言及画树石为多，次及桥梁、山亭、屋宇、楼阁、风帆、大船、远帆、飞泉、留白等。口诀浅显易懂，如云“学画先画树后画石”，在学画石时又言“学画先画石后画树”，述画景物时又言“先画衬景后画树石”。凡此等等，看似矛盾，实则是要因人而宜。此书有近20种版本，最早版本是《知不足斋丛书》与《花近楼丛书》刊本。
[book_img]Z_12903.jpg


[book_title]畫訣
學畫，先畫樹，後畫石。畫石外為輪廓，內為石紋。石紋之後，方用皴法。石紋者，皴之現者也。皴法者，石紋之渾者也。畫石筆法亦與畫樹同，中有轉折處，勿露棱角。
畫石塊，上白下黑。白者陽也。黑者陰也。石麵多平，上承日月照臨故白。石旁多紋，或草苔所積，或不見日月為伏陰故黑。石最忌蠻，亦不宜巧。巧近小方，蠻無所取。
石不宜方，方近板；更不宜圓，圓為何物。妙在不方不圓之間。
石必一叢數塊，大石間小石，然須聯絡。麵宜一向，即不一向，亦宜大小顧盼。
石下宜平，或在水中，或從土出，要有著落。今人畫石，皆若倒懸。可笑可笑！石有麵有肩，有足有腹，亦如人之俯仰坐臥。豈獨樹則然乎！
畫樹易，畫石難。樹有體段，石無端倪。石自石而山自山。今人作畫，樹下轉似山，山頭轉似石。
石有背麵，麵多皴，背不宜多皴。惟屋亦然，景在下麵朝我，景在上麵朝外。石亦然。
石麵有似平台者，然平台者，即破山也。山倒去半邊，即成平台。故作色平台，麵染綠，苔草色也；旁染赭色，倒去沙土色也。
初畫，高手亦自可觀。畫至數十年後，其好處在何處分別？其顯而易者，皴法也。皴法名色甚多，惟披麻、豆瓣、小斧劈為正經，其餘卷雲、牛毛、鐵線、鬼麵、解索，皆旁門外道耳。大斧劈是北派，戴文進、吳小仙、蔣三鬆多用之，吳人皆謂不入賞鑒。刺梨皴即豆瓣皴之變，巨然常用此法。
山頭宜分土石，或石戴土，或土戴石。所以欲分者，辨深淺耳。深山大壑，純用石山不妨。若淺水沙灘，不妨用土山耳。土山下不妨用小石為腳，大山內亦宜用土山為肉，純用石恐無煙雲縹緲之態耳。
學畫先畫樹起，畫樹先畫枯樹起。畫樹身好，然後點葉。
樹身中直皴數筆，謂之樹皮。根下闊處白處，補一點兩點，謂之樹根。
四筆即成樹身，以後即添枝，身向左則枝皆向左，左枝多右枝少。若向右樹反此。四筆之曲直，視一筆之曲直，但上狹而下稍寬耳。續三筆而直下，合一筆為樹身。
合二筆之半，自上而下為右杈。自左而右，即轉而上，共一筆也。二筆左半合一筆之杪為左杈。
自上而下，上銳下立，中宜轉折。然轉折在中半之上，轉折處勿露棱角。惟用中鋒，自無芒刺。
凡向左枝，皆自上而下；向右枝，皆自下而上。此自然之理，即欲反畫，亦不順手。
向右樹第一筆自上而下，又折上。折上謂之送，送筆宜圓。若偏鋒，即扁筆矣。向左樹先身後枝，向右樹先枝後身。向左樹大枝向右，向右樹大枝向左，亦有變體即不論。
向右樹一筆即分丫，分丫處勿結。凡自上而下，自左而右者，謂之走筆。一株獨立者，其樹必作態，下覆式居多。
二株一叢，必一俯一仰，一欹一直，一向左一向右，一有根一無根，一平頭一銳頭，二根一高一下。
古雲：三樹一叢，第一株為主樹，第二樹三樹為客樹。或問何以為主樹，曰根在下者為主樹，主樹近樹也。三株或四株一叢，一樹二樹相近，則三樹四樹必稍遠，謂之破式。主樹欹，客樹直；主樹直，則客樹不得反欹矣。
主樹根在下，則樹杪不得高出客樹之上。主樹多欹者，所以讓客樹之直也。大叢中不妨添小樹，直立如孔門弟子，冠者中雜立童子也。一樹二樹相近直立，則枝宜橫出頂上。
一樹向前，則二樹向後，中添小樹則兩向。雖向前者必顧後，向後者必應前。亦有群樹一向，謂之變體。偶一為之，不可多作也。三樹一叢，一樹有根，則二樹無根。
添葉一樹一色，葉子不可雷同。五樹之下，雜以變體。十樹之外，不妨雷同。
四樹一叢添葉式。此四樹一叢，三樹相近，一樹稍遠。添葉子最要濃濃淡淡，始有分別。且其中要一縱一橫，如扁點橫也，下垂葉縱也，縱者直也。半菊頭，縱之類。鬆針葉，橫之類。不縱不橫，夾圈圓點子也。
六樹一叢。大叢九樹，小叢三樹，六樹中叢也。六樹六色，葉子不可雷同。
無葉謂之寒林。數點謂之初冬。葉稀謂之深秋。一偏謂之秋林。積墨謂之茂林。小點著於樹杪，謂之春林。平橋兩面俱見者，其麵必狹。空者為亭，實者為團瓢。
畫屋有正有旁，正為堂，旁為舍，不得倒置。畫屋要設以身處其地，令人見之，皆可入也。
橋有麵背，麵見於西上，則背見於東下。往往有畫反者，大謬也。小橋平橋，不必著欄。高橋危橋，不可不著欄。
亭子有三足者，四足者，其常也。亦有多至八九柱者，有四面者，六面八面者。
凡安寺觀，大小亦宜視山之深淺，林之厚薄。設橋亦然，小橋板橋，止可設於平灘沙水之際。深山大澤，須用石橋，橋頭宜聳出在松楸林木之外，然亦須襯貼。大石橋邊，必有古寺。
樓閣第二層宜淺。
畫屋固不宜板，然須端正。若欹斜，使人望之不安。看者不安，則畫亦不靜。樹石安置，尚宜妥貼，況屋宇乎！亭子宜著高爽處，在下之亭必矮而闊，中多柱。
凡畫風帆，或其下有水草蘆葦楊柳之屬，皆宜順風。若帆向東，而草頭樹杪皆向西，謂之背戾。此畫家大忌。
大船著桅宜在中，小船著竿子在前半，見有著於船頭者非是也。篷索遠則不見，然不畫出又無勢，止得畫一根，遠不見人手持之處，其人隱於梢篷內，即不見也。
遠帆宜短，又是一法。如三船同行，一船獨，二船稍近。三船均停擺去，可笑也。
畫泉宜得勢，聞之似有聲。即在古人畫中見過，摹臨過，亦須看真景始得。
畫石宜穩。今人畫石，不管著落何地，或著水如在水中，或著土如在土上。今人常畫一尖倒垂，似懸而無所依附。可笑可歎也！大石間小石，染墨小石宜黑，大石宜白。
鬆葉宜厚。畫鬆平頂多於直頂。
畫鬆正與畫柳相反。畫柳從下分枝，畫鬆枝在樹杪；柳枝向上，鬆枝兩分；畫柳根多，畫鬆根少；鬆宜直，柳宜欹。鬆針宜平。玲瓏石最忌瑣碎。瑣碎美人圖中物也。
玲瓏石宜在水邊，近日文沈圖中多畫此。玲瓏石多置於書屋酒亭旁，大丘大壑中，不宜著此。柳欲身短而幹長，根宜遠引，宜出土。
畫柳最不易，餘得之李長蘅。從餘學者甚多，餘曾未以此道示人。今告昭昭曰：柳不易畫，畫柳若胸中存一畫柳想，便不成柳矣。何也？幹未上而枝已垂，一病也；滿身皆小枝，二病也；幹不古而枝不弱，三病也。惟胸中先不著畫柳想，畫成老樹，隨意鉤下數筆，便得之矣。
俯螳螂枝，最忌枝枝相似，犯此謂之刻板耳。惟用筆活，即無此病。

        </div>
      </div>
    </div>
  </div>
</div>
<!--update:2025-08-30 10:06:46-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>