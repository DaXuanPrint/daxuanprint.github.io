<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,别雅卷一,别雅卷二,别雅卷三,别雅卷四,别雅卷五,别雅全文在线阅读,别雅全文在线下载,大玄古籍书库">
<meta name="description" content="训诂书。清吴玉搢撰。5卷。作者集经籍史传中字形错互、音义各别、疑于传讹承谬之词会萃而订之,并推阐义类,各疏其所以通同假借之故,撰成是书。原名《别字》,后因其体例似《尔雅》之《释训》、《释诂》,改为《别雅》。所收大多为异形连绵词,亦有单音词。按韵(平水韵)编排,但不明标韵类。每条一般有二至三体,多者达32体,列不同写法后加以诠释,最后援引例证、书证,辨析其同用、通用或通训假借关系;引证皆注明出处。_别雅_全文在线阅读_别雅_全文在线下载_大玄古籍书库">
<title>别雅_吴玉搢_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">别雅</span> <br/>
          作者： <span class="inputVal" id="bkauthor">吴玉搢</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,训诂书,完结</span> <br/>
          字数： <span class="inputVal" id="bknum">[book_length]99896</span> <br/>
          说明： <span class="inputVal" id="bkdec">训诂书。清吴玉搢撰。5卷。作者集经籍史传中字形错互、音义各别、疑于传讹承谬之词会萃而订之,并推阐义类,各疏其所以通同假借之故,撰成是书。原名《别字》,后因其体例似《尔雅》之《释训》、《释诂》,改为《别雅》。所收大多为异形连绵词,亦有单音词。按韵(平水韵)编排,但不明标韵类。每条一般有二至三体,多者达32体,列不同写法后加以诠释,最后援引例证、书证,辨析其同用、通用或通训假借关系;引证皆注明出处。</span> <br/>
          封面： <span class="inputVal" id="bkimg">Z_12076.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]别雅
[book_author]吴玉搢
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,训诂书,完结
[book_length]99896
[book_dec]训诂书。清吴玉搢撰。5卷。作者集经籍史传中字形错互、音义各别、疑于传讹承谬之词会萃而订之,并推阐义类,各疏其所以通同假借之故,撰成是书。原名《别字》,后因其体例似《尔雅》之《释训》、《释诂》,改为《别雅》。所收大多为异形连绵词,亦有单音词。按韵(平水韵)编排,但不明标韵类。每条一般有二至三体,多者达32体,列不同写法后加以诠释,最后援引例证、书证,辨析其同用、通用或通训假借关系;引证皆注明出处。
[book_img]Z_12076.jpg


[book_title]提要
臣等谨案别雅五卷
国朝吴玉搢撰玉搢字山夫山阳人廪贡生官凤阳县训是书取字体之假借通用者依韵编之各注所出而为之辨正于考古深为有功惟是古人用字有同声假借有转音变异有别体重文同声转音均宜入之此书至于鄷一作岐丰之类则乃岐之本字説文明云一作岐实属重文偶然别体説文玉篇以后累千盈百何可胜收未免自乱其例又征引虽博而挂漏亦伙即以开卷东冬二韵覈之若大戴礼一室而有四户八聪聪即窗楚词九叹登逄龙而下陨兮注古本逄即荀子荣辱篇引诗下国骏蒙注今诗作骏厐庄子盗跖篇士皆头突鬓注本作鏠吴越春秋吴王夀梦使公子盖余烛佣注左佣作庸史记秦始皇本纪秦王为人蜂凖徐广曰蜂一作隆龟防雄渠蠭门注新序有熊渠子汉书古人表鬼叟区顔师古注云即鬼容区陈丰师古注云即陈锋卫青青至笼城师古注云笼读为龙皆目前习见者乃佚而不载则推之仪礼之古文周礼之故书及汉人笺注某读作某之类一一攷之所漏多矣然就所征引足以通古籍之异同疏后学之疑滞犹可以攷见汉魏以前声音文字之槩是故小学之资粮艺林之津筏非俗儒剽窃之书所能彷佛也乾隆四十二年六月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]别雅卷一
鳯阳府训导吴玉搢撰
空同空桐崆峒也　唐书地里志崆峒山在岷州溢乐县西汉书武帝纪遂逾陇登空同庄子在宥篇亦作空同司马彪注云空同当北斗下也尔雅释地北戴斗极为空桐史记五帝本纪黄帝西至于空桐韦昭注云在陇右武帝纪西登空桐幸甘泉空桐空同即崆峒也焦弱侯俗书刋误又引黄香九宫赋作□洞
中謇忠謇也中勇忠勇也　汉张迁碑中謇于朝魏横海将军吕君碑以中勇显名州司皆以中为忠书仲虺之诰建中于民释文云中本作忠疑二字古亦通用
祝诵祝融也　汉武梁祠堂画象碑祝诵氏无所造为未有耆欲刑罚未施隶释云以祝诵为祝融按祝诵二字其可通之迹古无可考或因声近借用或汉时经典本有如是者未可知也
熊武雄武也　北史羊祉熊武斯裁即雄武也赨黄雄黄也　郝京山读书通雄亦作赨太疑首赨黄疑金注赨黄石属光莹似金即今雄黄也
穹桑空桑也　吕览伊尹生于穹桑春秋纬少昊邑于穹桑即空桑也字彚补云今云南县名浪穹土音为浪空盖穹空二字音近故或通用
酆岐丰也　汉书地里志赐受酆之地又曰太王徙文王作酆酆即岐丰字
坎侯空侯控□箜篌也　司马相如凡将篇钟磬竽笙筑坎侯风俗通空侯孝武皇帝始用乐人侯调依琴作坎坎之乐言其坎坎应节奏也侯以姓冠章耳吴兢乐府解题汉武灭南粤令乐人侯晖造竷竷音坎以侯姓名坎侯释名云箜篌此师延所作靡靡之乐也后出于桑闲濮上之地盖空国之侯所存也沈约宋书控□宫引第一商引第二义与箜篌同
大红小红大功小功也　汉书文帝纪服大红十五日小红十四日注服虔曰皆当言大功小功布也晋灼曰汉书例以红为功师古曰红与功同
公德功德也　汉樊安碑以公德加位特进隶释云以公德为功德按诗以奏肤公云公功也又王公伊濯肇敏戎公义皆为功公功古盖通用
公正工正也　汉陈球碑生公子完适齐为桓公公正隶释云陈敬仲至齐为桓公工正掌百工之官也而此作公盖是借用
女红女工也　汉书景帝纪锦绣纂组害女红者也郦食其农夫释耒红女下机董仲舒夺园夫红女利乎师古曰红并读工
功战攻战也　秦绎山碑功战日作金石文字记云功当作攻古人功攻二字通用齐侯镈钟铭肇敏于戎功作攻荀子议兵篇械用兵革攻完便利者彊杨倞注攻当为功
蠭门逢门蠭蒙逢蒙也　荀子王霸篇吕览听言篇作蠭门淮南子汉书王褒作逢门七畧作蠭蒙即逢蒙也蠭蒙字近门蒙声近
鸿水洪水也　汉石经尚书洪范篇伊鸿水白【即汨字】陈其五行史记河渠书禹抑鸿水荀子成相篇禹有功抑下鸿皆以鸿为洪按洪大也鸿亦有大义故二字通用
鸿范洪范也　汉书艺文志鸿范八政吕氏春秋贵公篇亦引鸿范曰今尚书作洪范鸿洪古字通
怱明聦明也　汉书郊祀志衡谭奏议曰陛下圣德怱明上通师古曰怱与聦同
陇种躘踵儱偅笼东龙钟也　荀子议兵篇陇种笼东而退耳注遗失貌埤苍作躘踵指南作儱偅皆状其潦倒笨累耳北史李穆周文马中流矢惊逸坠地敌人追及左右皆散穆下马以策击周文背大骂曰笼东军士尔曹主何在尔独在此笼东犹陇种也杜弼为侯景檄梁曰龙钟稚子王裒与周正书龙钟横集裴度未第时乗蹇驴上天津桥二老人曰须此人为相度曰见我龙钟相戏耳元载别妻诗谁不厌龙钟退之醉留东野诗东野不得官白首夸龙钟苏鹗演义云龙钟谓不昌炽不翘举之貌如防鬖拉撘之类
赤诵子赤松子也　淮南子齐俗训赤松子作赤诵子从颂从容也　史记鲁仲连世以鲍焦为无从颂而死者皆非也注音从容【又详下条】
颂仪颂貌容仪容貌也　说文颂皃也徐曰此仪容字歌颂者美盛德之形容故通作颂后人因以为歌颂字管子有国颂篇注颂容也韩非子显学篇法度赏罚国之脂泽粉黛故明主悔其助而缓其颂汉书儒林鲁徐生善为颂师古曰颂读与容同杨綂碑庶考斯之颂仪说文皃颂仪也徐曰颂古容字又按颂本为仪容字古既用为容皃字又即用为从容【见上】寛容字汉书惠帝纪有罪当盗械者皆颂系如淳曰颂者容也师古曰古者颂与容同刑法志注颂谓寛容之不桎梏也
□容芙蓉也　后魏孝文皇帝吊殷比干墓文电□容之□裳电即曳字□即芙字前亦有□字义当作扶李仲旋碑南阳寺碑扶疎字皆作□□此乃借扶为芙也□即葩字此碑字体佹变百出意皆当时俗书六书之所不载今择其少近理者畧记数字余不胜录也
埤汚佣俗卑污庸俗也　荀子非相篇是以终身不免埤汚佣俗按小雅节南山篇昊天不佣释文引韩诗作庸是二字古亦通用也埤见后
虐凶虐也　樊敏碑米巫虐与凶同
雍雎廱疽也　说苑丛说篇【今本亦作廱疽】
蠭气锋气也　汉书赵广汉専厉彊壮蠭气师古曰蠭与锋同言锋锐之气又韩王信及其蠭东乡可以争天下师古注亦同
从迹纵迹踪迹也　汉书张汤从迹安起师古曰从读曰纵又按萧何发纵指示师古曰发纵谓解绁而放之也纵子用反而读者乃为踪迹之踪非也书本皆不为踪字自有逐踪之狗不待人发也师古读纵如本字讥读踪者为非然考汉人书踪字类多作纵如夏承碑云绍纵先轨郭仲奇碑云有山甫之纵又云徽纵显鲁峻碑云比纵豹产圉令赵君碑云羡其纵外黄令碑云莫与比纵皆以纵为踪是二字在汉人固自通用师古之言未尽然也
懿共懿恭也肃共肃恭也　尚书徽柔懿恭古文尚书及石经并作共汉隶字原云史记屈原【贾谊赋语】共承嘉惠兮读曰恭又按左三命兹益共【昭公七年】汉书宣帝纪共哀后华山庙碑肃共坛恭皆作共
共给供给也靖供靖共也　经典供共二字多互用如左君谓许不共【隠十一年】又敢不共给【僖公四年】周礼天官令百官共其财用汉书成帝纪无共张繇役之劳皆以共为供苑镇碑靖供衞上正用诗靖共尔位语则又反作供
蒙笼朦胧也　汉书雄甘泉赋纷蒙笼以棍成曲红曲江也　汉周憬功勲铭自瀑亭至乎曲红一由此水又碑隂宰曲红者一人贯曲红者十六人隶释云两汉书皆作曲江诸家地里书皆云水流屈曲故曰曲江惟水经云县昔号曲红山之名也未知水经何据琅琊代醉编宋翌云曲江周府君碑江字皆作红古字简故以红为江此亦臆说汉时不得无江字也后有苍麓碑江夏亦作红夏疑好奇者学汉碑字法用之尔
燕支焉支燕脂胭脂也　古今注燕支叶似蓟花似蒲公出西方土人以染名为燕支中国人谓之红蓝西河旧事云失我焉支山使我妇女无颜色北方有焉支山山多红蓝北人采其花染绯取其英鲜者作燕脂故单于妻号曰阏氏音焉支云麓漫抄曰清微子服饰变古录云燕脂纠制以红蓝赐宫人号桃花粉又元志有鹰房胭脂人户总管习凿齿与燕王书作烟支泰之引作烟脂升庵引王与可诗作□脂周紫芝竹坡诗话不晓白乐天何以用燕支二字疎矣字书又作又史记货殖巴蜀亦沃野地饶巵徐广注烟支也紫赤色
四胑四肢也　说文胑体四胑也玉篇体四胑手足也淮南子修务训故自天子以下至于庶人四胑不动思虑不用事治求赡者未之闻也胑乃肢本字
骈踬胼胝也　赵岐孟子注禹稷骈踬按说文骿注徐曰骿胝今别作胼非从月乃骨之省也通用骈因形声相近而借耳胝本音支今俗读底误也踬则胝之入声以一音相通转故胝一用踬
剡移扊扅也　顔氏家训书灯篇云古乐府歌百里奚五羊皮忆别时烹伏雌吹扊扅今日富贵忘我为吹当为炊煮之炊蔡邕月令章句曰键闗也所以止扉或谓之剡移声类作扊又或作扂
逶迤蜲蛇逶蛇委它遗蛇委它倭迟倭夷威夷威迟郁夷袆□□迆袆隋袆它倭他委移委陀归邪防陭□委维委壝靡匜逶迆委它蟡□蝛□踒逶迱委迆委蛇也　通雅曰左引诗委蛇苏秦嫂委蛇蒲伏索隠曰面掩地而进若蛇行此缘国策作蛇行蒲伏蛇音移言逶迤也蜲蛇泽鬼紫衣朱冠齐桓所见古人原以逶迤之状名之犹庄子山有夔野有方皇亦以徬徨名鬼也后因加虫作蜲蛇岂可反本此说以解逶迤邪汉书礼乐志旗逶蛇西京赋声清畅而蜲蛇庄子作逶蛇韩诗作逶迤任光邳彤赞委佗还旅方朔遗蛇其迹郝氏谓即逶迤智亦以遗读移则与下复古时遗从防必有餽声今用遗蛇为逶迤犹雄用迟□为栖迟也后汉儒林服方领习矩步者委它乎其中注曰它音迤诗周道倭迟与逶迤同释文作周道倭夷文选注周道威夷嶭君曰威夷险也又作威迟尔雅释兽威夷长脊而泥注威夷之兽长脊而劣弱也汉书地里志右扶风有郁夷县注师古曰诗曰周道倭迟韩诗作郁夷字言使臣乗马行于此道王伯厚诗攷载韩诗外袆□即逶迤又衡方碑袆□在公即诗委蛇在公也考隶释有之费鳯碑隂逢盛碑皆作□迆方子谦引石经作□迆又作袆隋尔雅音义引袆它李字辨作倭彵离骚经载云旗之委蛇一本作逶迤一本作委移注云旗委移长也刘向九叹遵江曲之委移韩愈诗委陀结纠亦即逶迤字邝氏字说曰天官书【史记】归邪读如委蛇言其状逶迤也说文防郑地坂也许为切陭上党坂于离切则二坂亦以地形逶迤而名赵防谦卒于岭南有遗文在东莞张氏内用□岂以娄寿严发碑皆有字邪智谓何必据汉碑按汉书□衡门古从辵者亦从彳又山海经赤水东有苍梧之野舜与叔均所葬也爰有文贝离俞□久鹰贾委维郭璞曰委维即委蛇也又周礼天官掌舎为坛壝宫棘门注王行止宿平地筑坛又委壝土起眉埒以为宫徐广音壝为羊谁反则委壝音义与委迤通又玉藻曰疾趋则欲发而手足毋移注移之言靡匜也疏言谓靡匜摇动也言疾趋则不必翔歩逶迤纡徐矣古靡如微微字中原读如袆则靡匜亦逶迤之声也依戴合溪作逶迆依魏子才作委□依说文长笺则作蟡□蝛□又按易林大壮之鼎曰长尾踒其师之咸长尾蜲蛇一首与之同文以蜲蛇证踒跎则读逶迤以状长尾可知其繇下叶思字中叶河字盖古蚁蛾通多有移音则何读奚明矣洪景卢言逶迤有十二变升庵转注古音委蛇字下云韵防未尽故广之止有八变方子谦所列十有七变楚望止收十变智今举所知凡三十二变搢按委蛇二字自洪氏聚其类于前方氏尽其变于后亦可谓搜□无遗矣乃今考之则更有出三十二变之外者亦可知载籍极博真难以耳目尽也博雅隇防险也与嶭君注文选威夷同枚乗兔园赋卷崣亦与委蛇同战国策出遗遗之门注言其路逶迤也管子枢言篇遗遗乎若有从治字通云遗遗与委移通山海经有神焉人首蛇身名曰延维郭璞注作委蛇汉唐扶碑在朝逶随刘熊碑卷舒委防二碑皆以随为迤而防又随之变体尔
波池波障陂池陂障也　汉书诸侯王表波汉之阳郑氏曰波音陂泽之陂师古注波汉之阳者循汉水而往也不读作陂泽字然于魏相弛山泽波池则注曰波音陂货殖水居千石鱼波亦注曰波读曰陂是波固与陂通矣汉孙叔敖碑波障源湶隶释亦云以波为陂
琦辨琦巧奇辨奇巧也珍琦珍奇也倚人倚事奇人奇事也　荀子非十二子篇好治怪说玩琦辨杨倞注琦读为奇异之奇尧庙碑各进琦巧华岳碑图珍琦皆以琦为奇荀子荣辱篇饰邪说文奸言为倚事庄子天下篇南方有倚人又皆以倚为奇
虙戏伏戏宓戏宓羲庖牺包牺炮羲伏羲也　汉书五行志作虙戏庄子大宗师伏戏得之以袭气母荀子成相文武之道同宓戏按伏亦作宓亦作虙羲一作牺一作戏汉书百官公卿表易叙宓羲神农黄帝师古曰宓音伏字本作虙转写讹谬耳孔安国尚书序云古者伏牺氏之王天下也释文云牺本又作羲亦作戏张揖字诂云羲古字戏今字姓苑伏胜伏后宓子贱皆伏羲后韵防作虙子贱家语作宓不齐三国有秦宓古实通借而字书分虙为虎皃宓安也遂成二义二音而竟以言虙子贱者为误非也姓苑一屋有虙四质无宓可证史记五帝本纪注作庖牺易系辞作包牺汉书律厯志作炮牺旧说作网取禽兽供庖厨故曰庖牺氏予谓古字包孚一声如枹亦作桴胞亦作脬之类可见孚甫付伏正一声之转非别有义也
义刑仪型也　汉杨信碑追念义刑按诗大雅仪刑文王碑正用此语而省仪作义者盖以义亦有仪音故以同音相假也毛晃増韵云诗大雅文王宣昭义问周礼地官调人凡杀人而义者不同国命勿雠史记吴太伯世家君义嗣王肃曰义宜也并音仪
矖防离娄也　字典矖防古明目者孟子作离娄配藜披离也　汉书雄甘泉赋配藜四施注张晏曰配藜披离也
睫攡接防也　晋书山简倒着白接防【或作篱】尔雅注作睫攡【或作攡见释鸟鹭舂鉏下】韵防接防白帽也
遭离遭罹也　汉尹宙碑遭离□疾离与罹同诗王风逢此百罹释文罹本亦作离汉书王褒离此患也义同罹马江碑遭离字亦同韵防云罹通作离
林离淋洒淋漓也　广韵淋漓秋雨也省作淋漓汉书司马相如大人赋丽以林离即淋漓也文选王褒洞箫赋被淋洒其靡靡兮洒亦同漓
流离琉璃也　汉书西域罽宾国出流离注孟康曰流离青色如玉师古曰魏畧云大秦国出赤白黒黄青绿缥绀红紫十种流离孟言青色不博通也
玼吝疵吝也　后汉书黄宪靡不服深逺去玼吝注云玼音此说文曰鲜色也据此文当为疵作玼者古字通也韵防云疵亦作玼
訾业赀业也　汉徐氏纪产碑门承清俭之后訾业□□汉隶字原云义作赀汉书司马相如以訾为郎注訾读与赀同财也史记相如作赀又景帝纪今訾算十以上乃得官又地里志髙訾富人訾皆与赀同
埤汚卑汚也埤下卑下也埤湿卑湿也髙埤髙卑也荀子非相篇埤汚佣俗宥坐篇其流也埤下裾拘注埤皆读为卑汉书司马相如子虚赋其埤湿则生藏莨蒹葭汉李翕西狭颂减髙就埤义皆为卑易系辞天尊地卑释文云卑本又作埤
功袘功施也　太公吕望碑功袘于民义同施
戚施也　说文引诗邶风新台篇作得此集韵或作□韩道昭五音集韵作云面柔也本亦作戚施杨用脩作鼁
槮差篸柴池偨池柴虒参差也　说文引诗周南作槮差荇菜楚辞九歌吹参差兮谁思注参差洞箫一作篸说文篸差也风俗通舜作箫其形参差象鳯翼参差不齐之貌广韵又有防嵯参縒音义皆同汉书司马相如上林赋柴池茈虒张揖曰柴池参差也【文选作偨】又雄甘泉赋柴虒参差师古曰柴虒参差不齐貌也柴音初蚁反虒音豸四字合用宜非一意故注家音亦不同然细按之实无甚分别也即上林赋之茈虒亦由之乎参差耳赋家多用叠字大率如此
离螭也　史记周本纪如豺如离徐广曰此训与螭同示□明提弥明也　左【宣公二年】有提弥明史记晋世家作示□明索隠作祈弥汉书古今人表作祁弥明示本音祈故与提音相近□弥亦以音近故所有此异本也
芪母□母知母也　说文有芪字注云芪母也徐锴说文系曰按本艸芪母即知母之一名又有□字注云艸也系曰按即今之知母广韵□母即知母草出字林是芪□二字音义皆同当是一字重文今但用知者以同音借用也
□榘规矩也　汉张表碑□榘未合博雅释诂□音俱遗反图也又图雕刻画也此用为规矩字榘矩本字
彝戎夷戎也　魏元丕碑彝戎宾服礼记明堂位夏后氏以鸡夷周礼春官作鸡彝孟子民之秉夷诗大雅作彝尚书酒诰无彝酒周礼萍氏注引书作夷二字古盖通用
华□华夷也　见太公吕望碑
怨资怨咨也　礼记缁衣引书君雅【今书作君牙】曰小民惟曰怨资释文云资与咨同
天□天资也　汉栁敏碑天□鲠□字原云义作资字书无□字仅见此碑
资衰齐衰也　荀子哀公篇资衰苴杖者不听乐注资与齐同
资盛粢盛也　汉禹庙残碑资盛三牲隶续云以资为粢
鸤枭鸱枭也　后汉书循吏仇览为蒲亭长乡邑为之谚曰父母何在在我庭化我鸤枭哺所生注鸤枭即鸱枭也
夌徲陵迟也　说文夌越也一曰夌徲也徐锴说文系曰夌徲渐卑迆也引史记泰山之髙百仞跛牂牧其上夌徲故也按史记李斯止上二语无末句淮南子泰族训河逶蛇故能逺山陵迟故能髙夌徲即陵迟也玉篇夌今作陵
栖迡西迟徲□迟□徲栖迟也　汉李翊碑栖迡不仕古文尚书迟任作迡任说文迟或从古文夷与尼形近故□或作迡也严发碑西迟衡门说文栖即西字重文五经文字云栖与栖同是西栖栖三字音义本同故西迟即栖迟也【说文西本作防象鸟在巢上形日在西方而鸟栖故因以为东西字】繁阳令杨君碑徲□乐志汉书雄甘泉赋灵迟□兮师古曰迟音栖□音又夷反文选李善注即栖迟也盖古字从辵者多通作彳则徲即迟字而因二字连用遂幷以迟徲为栖也娄寿碑徲衡门亦栖迟之变体
合梨合防蛤蜊也　淮南子道应训卢敖俯而视之方卷殻而食蛤蜊三国志郤正注引作合梨王论衡道虚篇云食精身轻故能神仙若士者食合防之肉无精轻之验安能纵体而升
须麋须眉也　荀子非相篇伊尹之状面无须麋杨倞注麋与眉同汉书王莽赤麋闻之不敢入界师古曰麋眉也古字通用大戴礼主言篇孔子愀然麋注麋亦作眉须即须本字也
麋寿眉寿也　汉北海相景君碑不永麋寿集古录云余家集录三代古器有云眉寿者皆为麋盖古字简少通用至汉犹然也陈仲醇云博物志云麋千百为羣麋寿者言多寿如千万云非通用眉也按此说非是仪礼士冠礼眉寿万年郑氏注古文眉作麋盖眉麋音同故两相假借非有义也
娥媚娥眉也　刘向列仙娥眉作娥媚集韵眉一曰媚也汉仲定碑不眉近戚即不媚也是二字音义皆可通用
河麋河湄也　诗小雅居河之麋笺云麋本又作湄又左【僖二十八年】赐女孟诸之麋杜元凯云湄也
不显丕显也　不字音攀悲切通为丕张参曰石经作丕书曰丕显丕承诗曰不显不承旧说以为岂不显乎仍是岂不韡韡乎之见解耳泰和钟铭曰不显皇祖诅楚文曰不显大沈久湫不显大神巫咸不显大神恶驼此最可验者大诰尔丕克逺省陈士元曰丕马融作不盖二字形近而音亦相通故多借用概以本字释之误矣
魋结椎髻也　汉书陆贾尉佗魋结箕踞服防曰魋音椎今兵士椎头髻也师古曰结读曰髻说文髻古通用结此字后人所加诸书字考云魋结与椎髻同
馈诒馈贻也　左【文十六年】年自七十以上无不馈诒也疏云馈诒皆与人物之名与贻通按诗大雅诒厥孙谋周颂贻我来牟字异义同释文贻又作诒又汉书刘向引周颂饴我厘麰师古曰饴读与贻同
不台不怡也　史记序诸吕不台徐广曰一曰台怿也不为百姓所悦也台与怡义通
云□云旗也　见后魏孝文皇帝吊比干墓文
旗翼箕翼也　荀子富国篇国安于盘石寿于旗翼注旗读为箕箕翼二十八宿名
基月基年朞月朞年也　汉任伯嗣碑基月有成费鳯别碑基月而致道灵台碑承祠基年皆以基为朞按周礼地官质人邦国朞释文云朞本或作基后汉书郎顗于诗三基注基当作期栁敏碑于万基张迁碑流化八基基皆同朞朞基二字古盖通用也
萁子箕子也　见后魏孝文皇帝吊比干墓文
厘妇嫠妇也　韩诗外邻之厘妇后汉书西羌兄亡则纳其厘嫂小尔雅寡妇曰厘皆以厘为嫠盖假借也
分梨分剺也剖梨剖剺也　汉书雄长赋分梨单于磔裂属国师古曰梨与剺同谓剥析也淮南子齐俗训伐楩枏豫樟而剖梨之管子五辅篇博带梨大袂列【同裂】后汉书耿弇梨面流血尽皆同剺
临□临淄也　汉武班碑齐国临□即临淄也汉书地里志惟甾其道师古曰甾字或作淄古今通用也广韵□同甾□与甾同甾又与淄通故淄遂作□谒者景君碑隂齐国临□斥彰长田君碑自齐临□皆同
廱熹雍熙也　汉唐扶碑治致廱熹按即雍熙也雍从雝省六书故云熹与熙同
咸喜咸熙也　汉胶东令王君碑庶绩咸喜今尚书作熙隶续云以喜为熙
□怡熙怡也　见隆阐禅师碑
蚩尾祠尾鸱吻鸱尾也　苏鹗曰蚩海兽也汉武作柏梁有上疏曰蚩尾水精能辟火灾颜氏家训曰或问东宫旧事何以呼鸱尾为祠尾答云张敞者吴人吴人呼祠祀为鸱祀故以祠代鸱或又呼为鸱吻黄朝英按倦游杂录言汉以宫殿多灾术者言天上有鱼尾星宜为象冠屋以禳之陈书三公黄阁听事置鸱尾萧摩诃以功寝室并置鸱尾北史宇文恺云自晋以前未有鸱尾江南野录用鸱吻此直一声之转必欲改蚩字又牵与蚩尤辨水陆兽则曲矣大业杂记鸱尾髙百七十丈石林燕语以设吻者为殿
蚩骇痴騃也　三国志注裴松之曰毛嘉蚩骇语辄自谓侯身蚩骇即痴騃方言曰残骂谓之钳又谓之防痴騃也景纯音吾骇反此晋时语
慈石磁石也　汉书艺文志犹慈石取铁按本草山之阳产铁者其隂必有磁石故虞翻云琥珀不取腐芥磁石不受曲鍼此云慈石亦以同音故借也
咨兹也　魏孔羡碑咨可谓命世大圣千载之师表者已字原云义作兹按尔雅释诂兹斯咨呰已此也邢昺疏云咨与兹同此类本非别字然用之既少见者骇目不别而别矣
滋滋兹兹孜孜孳孳也　说文孶汲汲生也虞书益稷予思日孜孜周书君陈惟日孜孜与礼记表记俛焉日有孳孳同孔丛子滋滋汲汲与汉尧庙碑皆作滋滋史记陈世家赞曰苗裔兹兹又省作兹然其义皆同
尾生微生也　论语微生髙微生亩汉书人物表作尾生髙尾生畮师古曰即微生髙微生亩也畮古亩字尚书鸟兽孳尾史记五帝本纪却作字微二字一音相转故多通用
琴晖琴徽也　陈氏乐书琴晖论曰琴之为乐合声以作主晖分律以配臣自古晖十有三俗晖作徽墨之徽误矣又文献通考亦载琴有十三晖皆不作徽也
佩玮佩韦也　汉张迁碑晋阳佩玮隶辨云以玮作韦按韩非子观行篇云西门豹之性急故佩韦以缓已董安于之心缓故佩以自急刘子和性篇亦同此云晋阳佩玮是以董安于为佩韦者矣【安于为晋阳宰】或古书所异词抑此碑所用非韦事邪
十韦十围也　汉书成帝纪大风拔甘泉中大木十韦以上师古曰韦与围同又墨子贵义篇围心即违心盖古字韦围违三字义通
猗违依韦依违也　汉书孔光猗违者连歳师古曰犹依违耳礼乐志更定郊祀歌五音六律依韦飨昭师古曰依韦谐和不相乖离也飨读曰响盖古文中中象二体行步相违也韦即违背之义后人以此为韦革字借义夺正义故别加辵作违
江婓江妃也　列仙江婓二女文选左思蜀都赋娉江婓与神游吴都赋江婓于是往来五臣本并作妃曹全碑大女桃婓亦妃字也又真诰江婔登湄而解佩婓又作婔
蜚鸿飞鸿也防防飞飞也　史记周本纪麋鹿在牧蜚鸿满野正义曰蜚古飞字又楚世家三年不蜚蜚将【一作则】冲天汉书王莽夏蝗从东方来蜚蔽天师古曰蜚古飞字也汉韩勅后碑蜚于仓天张公神碑驾蜚鱼夏堪碑魂蜚皆以蜚为飞汉书雄河东赋云防防而来迎兮师古曰防古飞字
飞非也　汉蔡湛碑飞陶唐氏其孰能□□□乎隶释云以飞为非又孔躭神祠碑天授之性飞其学也亦同按六书正譌谓古飞字但作非象其形也是非乃飞之本字矣后専以非为是非字飞为飞潜字不知其义之原相通也汉人用字非好为奇异特其时近古尚明于制字之义耳
飞遯肥遯也　文选曹植七啓飞遯离俗后汉书张衡思赋欲飞遯以保名【文选作肥】金陵摄山碑缅懐飞遁皆用易遯卦肥遯语而皆以飞代肥或所见有此异本尔淮南九师道训曰遯而能飞吉孰大焉焦弱侯云肥古作与蜚相似后世譌为肥此说尚未可据
圻招祈招也　子贡诗小疋第二章有圻招道穆王西征祭公述民怨以谏赋此诗申培诗说曰穆王西征七萃之士咸怨祭公谋父作此诗以讽谏今左【昭十二年】作祈招祈圻形声皆近古人本不同也招音韶
庶防庶几也　汉费鳯别碑庶防昔子夏隶释云以防为几按字书无防字惟玉篇有防
璿机旋机璿玑也　魏受禅碑上在璿机汉尧庙碑据旋机之政周公礼殿记旋机离常按尚书本作璿玑说文琼或作旋徐曰今与璿同用类篇璿或作璇盖琁乃璇之省体本为琼字之重文后乃变而与璿同用也王弼周易畧例云故处璇玑以观大运释文云璇又作旋玑又作机
荼诎舒诎也　礼玉藻诸侯荼前诎后直注荼读如舒迟之舒周礼考工记弓人为弓斲目必荼注斲目舒徐欲其工之精密也荀子大畧篇诸侯御荼注古舒字史记建元以来侯者年表荆荼是征索隠曰荼音舒
姬居也　列子黄帝篇姬将告汝所学于夫子者矣注姬音居即居也即论语居吾语女之义
车渠砗磲也　刘积霏雪录海扇甲物形如扇文如屋瓦一名车渠玉篇作砗磲
余财余财也　汉吴仲山碑父有余财以余为余按周礼地官委人凡其余聚以待颁赐亦以余作余
次且跙恣睢□□□□趑趄也　易夬卦其行次且释文云本亦作趑趄易经考异或作跙古文作恣睢字书作□□集韵作□□
扶于扶疏扶苏扶胥扶疎也　史记司马相如上林赋垂条扶于郭璞曰扶于犹扶疎也五臣本竟作扶疎疎乃俗字故李善本改作扶疏注引说文曰扶疏四布也吕氏春秋曰树肥无使扶疏急就篇颜本扶疎端拱本作扶疏诗郑风山有扶苏子贡诗作扶胥盖古于疏胥苏皆相通犹姑苏亦作姑胥古帝王有赫胥氏亦作赫苏氏也又李仲琁碑南阳寺碑皆作□□此彼时世俗书也
疎菜蔬菜也　荀子富国篇然后荤菜百疎以泽量注疎与疏同疏又通作蔬
比疎篦梳也　史记匈奴文帝遗单于比余一徐广曰或作疏比也【按义当作比疏】汉书作比疎师古曰辫髪之器也比音频寐反疎字或作余广雅比栉也苍颉篇靡者为比麤者为疏今谓之梳颜师古急就篇注栉之大而麤所以理鬓者谓之梳言其齿稀疏也小而细所以去虮虱者谓之比言其齿密比也皆因其体以立名
执除执徐也　尔雅释天歳阳辰为执徐淮南子天文训作执除
浘尾闾也　庄子秋水篇天下之水莫大于海万川归之尾闾泄之集韵作浘
詹诸蟾诸蟾蠩也　淮南子说林训月照天下蚀于詹诸注月中虾蟇尔雅释鱼鼁蟾诸义并与蟾蠩同
歭防迟伫迟蹰蜘蹰也　说文防注歭防不进也宋书乐书引豓歌罗敷行五马立歭防富嘉丽色赋用迟伫茅山碑用迟蹰义皆同又有作跢跦踟□者
而此如此也　战国策威王不应而此者三按古而如二字通用无别汉书五行志引左【庄公七年】星陨如雨如而也星陨而且雨晋书礼志引左夫妇所生若如人先守某公之遗女若如人今左【襄十二年】皆作若而人汉武荣碑仁如不寿郭辅碑其长也寛舒如好施尧庙碑无为如治又故能髙如不危满如不溢灵台碑感赤龙交如生尧皆以如为而至国策之而此则以而为如故相反如此
且溺沮溺也　汉娄寿碑荣且溺之耦耕以且为沮按且本有沮音此或借同音之字或所见本有不同也
苞组苞苴也　汉髙颐碑阏防苞组隶释云铭有阏防苞组之语下文以舒徂辜模协韵知其以组为苴也
邹吾邹虞驺牙□□驺虞也　王伯厚诗攷驺虞或作邹吾诗诗说俱作邹虞史记滑稽东方朔作驺□后魏孝文皇帝吊比干墓文作□□吾□虞音皆相通故假借用之邹与驺古字通用□□则字形小变无他异也
路堣路隅也　汉绥民校尉熊君碑泣泪路堣隶释云堣即隅字按左【昭廿五年】陷西北隅以入释文云隅本或作堣
海嵎海隅也　虞书益稷至于海隅古文尚书作海嵎汉李翊碑声冠方嵎亦以嵎为隅
毛食无食也谟信无信也　后汉书冯衍饥者毛食注臣贤案衍集毛字作无今俗语犹然者或古亦通乎佩觽云河朔谓无曰毛通雅云江楚广东呼无曰毛南唐书党与越人谟信未可遽攻注谟信无信也闽人语音
牟追毋追也　礼记郊特牲毋追夏后氏之冠也释名作牟追云牟冒也按释文毋本音牟故字亦通用
偄宗渜术儒宗儒术也　汉鲁峻碑学为偄宗按说文偄弱也类篇云与愞同碑用以为儒字衡方碑少以渜术尧庙碑□术之宗复以渜为儒古人形声相近之字多通用无别此即假借转注之义也今人不知此理始株守一字以为一义然日用寻常之字其非本义而转假通用者不可胜数学者童而习之不以为怪耳
□吺嗫譳也　葛洪字苑□吺即嗫譳字
歋瘉邪揄冶由□歈捓揄也　说文欠部歋注本作歋瘉云人相笑相歋瘉后汉书王霸霸收兵于市市人皆大笑举手邪揄之注引说文作歋云歋音弋支切音逾或音由此云邪揄语音轻重不同李白诗谑浪掉海客喧呼傲阳侯半道逢吴姬卷帘出捓揄正读揄为由也湘素杂记引李左车邪苏鹗曰即今俗谓之冶由也今误刻冶田淮南子修务训冶由笑目流眺冶由即邪揄转尤之声许顗彦周诗话引王元之诗泽畔离骚正憔悴道旁山鬼谩□歈此宋人随意书者捓音以遮切
须摇须臾也　汉书礼乐志更定郊祀乐歌神奄留临须摇晋灼曰须摇须臾也师古曰奄读曰淹盖古音摇臾相通故借
防防踦崎岖也　说文本作防防后世改用崎岖宋书庐江王袆徼幸防防仅得自免此正用本字今反诧为别体矣晋书刘琨赞踦汾晋契阔獯戎则又改从足
敺民驱民也　汉书食货志敺民而归之农师古曰敺亦驱字广韵敺古文驱又汉书鼂错敺畧畜产义亦同驱
步雏步骤步趋也　荀子正论篇步中武象雏中韶濩以养耳注雏当为趋史记礼书作骤中韶防又云步骤驰骋骤亦与趋同皆声相通也
□□鹓雏也　汉李翊夫人碑□□悲兮涕陨零隶释云以□□为鹓雏而□又□之省也
灵□灵雏也　见后魏孝文皇帝吊比干墓文汉人隶书从刍之字多省作□□与多相近故遂省作多此之谓隶变
傅教敷教也　汉孔宙碑祗傅五教按尚书敬敷五教在寛本作敬敷此亦用书语而改敬为祗易敷以傅攷古文尚书正作傅盖古今本不同也汉书文帝纪傅纳以言师古亦曰傅读为敷
罗紨罗敷也　马永卿言昌邑王妻中一人严罗纣纣音敷王阮亭香祖笔记尝以为疑按汉书武五子昌邑王臣敞故知执金吾严延年字长孙女罗紨前为故王妻师古曰紨音敷罗敷古美人必严氏女慕其名而袭称之敷紨同音古或通用讹而为纣则刻者脱其中二笔耳非纣有敷音也
鄂不鄂柎也　诗小雅鄂不韡韡郑氏曰承华者曰鄂不当作柎柎鄂足也郑渔仲曰不象华萼蒂形与□通疏柎作跗又作趺故束晳用白华绛趺唐诗红萼青趺因之不音方于切今读如字非也
扶蕖芙蕖也　见集韵
浮炭桴炭也　陆务观老学庵笔记浮炭者谓投之水中而浮今人谓之桴炭白香山诗日暮半罏桴炭火是也又本草煎药焙火宜用麸炭
武夫碔砆也　史记司马相如子虚赋碝石武夫文选作碔砆张揖曰皆石之次玉者汉书董仲舒犹武夫之与美玉也应劭注亦同
幙式模式也　汉郑固碑作世幙式隶释云以幙为模规摹规模也　汉书髙帝纪规摹宏逺矣
蒱苇蒲苇也　荀子不茍篇柔从若蒱苇许洛仁碑蒲州亦作蒱州皆以蒱为蒲
胡簋瑚簋也　左【哀十一年】仲尼曰胡簋之事则尝闻之矣注胡簋礼器夏曰胡盖与瑚同
鍸口糊口也　子法言孝至篇珍膳宁鍸不亦享乎注云宁鍸鍸其口也义与糊同
菰竹孤竹也　汉校官碑履菰竹之亷字原云义作孤按玉篇菰同苽五经文字云苽释文作孤以菰为孤犹以孤为苽也
不姑不辜也　秦诅楚文内之则虣虐不姑注不姑与不辜同按诅楚石刻凡三本一诅于大沈久【音故】湫一诅于巫咸一诅于亚沱【即滹沱】此久湫本作不姑彼二本皆作不辜当是借姑为辜也
觚芦菰芦也　汉书司马相如子虚赋莲藕觚芦张晏曰觚芦扈鲁也郭璞注苽蒋也芦苇也师古曰书不为苽芦字郭说非也但不知觚芦于今是何草耳按苽与菰同史记相如作菰芦盖觚菰音同偶相借耳非别一物也颜注拘矣
申徒申屠信都司徒也　通雅云司徒以官为氏史记留侯列项梁立韩成为韩王以张良为韩申徒即司徙【徐广曰即司徒耳但语音讹转故字亦随改】庄子有申徒嘉申徒狄皆复姓西汉申屠嘉东汉申屠刚与申徒同宋罗璧识遗云史通讥迁固谓韩王名信都亦误矣潜夫论拜良为信都又曰信都者司徒也楚汉春秋作信都注信音申此与史记申徒可互推古人信与申通司因信转之故
涂路涂路也　说文系云涂周礼书涂路字如此古无涂字途弥俗也按周礼地官遂人百夫有沟沟上有涂注涂容乗车一轨又夏官司险设国之五沟五涂注五涂径畛涂道路也汉书礼乐志大朱涂广师古曰涂道路也释名涂度也人所由得通度也汉周憬碑行旅语于涂陆郯令景君碑假涂郯囗魏大飨碑陈兵清涂张平子碑垂名于一涂皆用涂字至杨君石门颂则又作□亦涂之变体也
图乙涂乙也　史记滑稽东方朔初入长安至公车上书凡用三千奏牍公车令两人共持举其书仅然能胜之人主从上方读之止辄乙其处读之二月乃尽谓以笔钩防画止也宋开寳六年命卢多逊扈蒙张澹参详长定循资格涂注乙二十条李义山韩碑诗防窜尧典舜典字涂改清庙生民诗唐门下省给事中凡百官奏钞侍中既审则駮正违失诏旨有不便者涂窜而奏还谓之涂归李藩所争是也天圣二年陈从易等校太清楼十代兴亡论妄加涂窜降职欧阳公诗谱补亡序増损图乙改用图杨用修谓涂乙读为涂后讹作涂注亦非观开寳之分涂注乙为三则乙不得读为矣
徒维屠维也　尔雅释天歳阳已曰屠维史记厯书作徒维又史记以徒维为戊以祝犁为己亦与尔雅不同
于檡于防于菟也　左鬭谷于菟楚人谓虎也汉书叙作于□方言虎江淮之间或谓之于防防音徒
歍歑呜呼也　汉仲秋下旬碑歍歑□哉即呜呼字樊敏刘曜碑皆同
姑胥姑余姑苏也　巵言曰王顺伯髙德基谓姑苏乃姑胥也凡山与台皆以伍胥得名吴人乡语以须为苏故误曰姑苏后遂为苏州按续图经纪曰姑苏台一名姑余史记正义云在吴县西南三十里山水记阖闾作又云夫差作越絶书云阖闾造九曲路以游姑胥之台然则姑苏之或谓姑胥或谓姑余不可知而始于阖闾成于夫差岂得云因伍胥而误也盖三字音近故古人就便各用耳至其立名之义当亦莫得而详矣
酪酥落苏也　本草茄一名落苏五代贻子录作酪酥盖以其味如酪酥也
戸孙乌孙也　淮南子地形训五位南方之极自北戸孙之外贯颛顼之国戸孙即乌孙国也
犁明黎明也　史记吕后纪犁明孝惠还即黎明也徐广注犁犹比也按史记髙祖纪黎明围宛城三匝汉书髙帝纪作迟明师古曰史记遟字作邌亦徐缓之意也音黎今本史记髙祖纪无作邌者惟吕后纪作犁或当时有此异本耳犁黎字异义同皆假用之各随其便也
犁老犁元犁民黎老黎元黎民也　黎民字本作黎书泰誓播弃犁老作犂汉隶如灵台碑犁元赖荣三公山碑羣犂百姓造桥碑抚育犂元皆用犂校官碑惠我防蒸又加草作防以及诸碑中凡黎阳字亦皆作犁无作黎者
梨庶梨民藜首黎庶黎民黎首也　汉桐柏庙碑棃庶赖祉街弹碑棃民用宁城垻碑藜首受囗或以梨为黎或以藜为黎多不用黎字又有变作蔾菞者古今字异其不同如此
棃仪黎倪也　汉费鳯碑棃仪瘁伤孔宙碑□仪以康即黎倪也隶释云梨则黎老之称仪读如旄倪之倪
颇黎波黎玻璃也　后周书异域波斯国出颇黎瑚即玻璃也中记云大秦有五色颇黎梁四公子记扶南人来买颇黎镜又蔡条云御库有波黎母颇又作波
氐首低首也　汉书食货志封君皆氐首卬给焉师古曰氐首犹俯首也志又云其价氐贱氐即低字
谛号啼号也　荀子礼论篇哭泣谛号注谛音啼管子大匡篇豕人立而谛从口从言其义本通也
謕謼啼呼也　汉书王莽宫人妇女謕謼曰当奈何按嗁乃啼本字易口以言其义相近謼与呼字同
徯径蹊径也　礼月令孟冬之月塞徯径汉书货殖矰弋不施于徯隧周憬碑小徯乃平又岸参天兮无路徯当并是蹊字按说文徯重文作蹊本属一字后人乃分徯为徯待蹊为蹊径也
先施西施也　战国策鲁仲连谓孟尝君曰君后宫十妃皆衣缟纻食粱肉岂毛廧先施哉文选枚乗七发使先施征舒阳文段干凡古人言先施者即西施也古西字有先音尚书大云西方者何鲜方也汉书律厯志少隂者西方西迁也又礼乐志郊祀歌象载瑜白集西食甘露饮荣泉以西与泉叶后汉书文苑赵壹穷鸟赋幸赖大贤我矜我怜昔济我南今振我西以西与怜叶江淹寄邱三公诗昔我学冠劒逢君在三川何意风雨激一诀异东西以西与川叶是西有先音歴歴可证故西施亦称先施也至西之所以得与先通则其理不可考矣
邪夭邪歪邪也　周礼夏官形方氏掌制邦国之地域而正其封疆无有华离之地注华读为哨之正之使不邪离絶苦蛙切即今歪字古无麻韵正合今之歪音按说文竵不正也古称程邈四简篆书竵扁应势此正歪之本字今人合不正二字为歪字不知其本作竵矣唐诗随风趁蝶学夭邪宋词杏靥夭邪亦皆读如歪又竵亦作防三国志魏武帝纪注引曹瞒云乃阳败面防口则又从□省也
防絜斋洁也　桐柏庙碑防絜沈祭隶释云字书无防字以文义推之当为斋戒之斋按说文斋从示齐省声此不省齐而移示于旁耳
裵回俳佪徘徊也　说文本作裵回云衣寛貌今人皆用徘徊为行伫傍偟之意又有作俳佪者平都相蒋君碑循墓俳佪张公神碑防鹄巢兮乳俳佪干禄字书俳俳优字徘徘徊字前人皆通用无别集韵俳佪与徘徊同
回禄回禄也　见石壁寺铁弥勒颂
雷罍也　韩勅碑雷洗觞觚隶释云以雷为罍
磪嵬崔嵬也　文选嵇康琴赋磪嵬岑嵓西狭颂刻臽磪嵬集韵云崔别作磪
防裳缞裳也　蔡湛碑断制防裳集韵缞或作防左【襄三十一年】比及葬三易衰释文云衰又作缞亦作防同
闿门开门也　汉书儿寛发祉闿门匈奴今欲与汉闿大闗师古曰闿读与开同韩勅后碑大帝闿门孔躭神祠碑特闿郭臧皆以闿为开
哉哀哉也　栁敏碑呜呼哉哀字从心作按汉碑如此者甚多当是古人通用之字
备补赔补也　杨用脩曰备音赔义同昔髙欢立法盗私家十备五官物十备三后周诏盗官物虽经赦免征备如法备补偿也俗用赔
根核根荄也　汉书五行志孕毓根核师古曰毓字与育同核亦荄字也
财成裁成也才之裁之也　易泰卦后以财成天地之道释文财荀作裁尔雅释言疏财裁音义同汉书张安世唯天子财哀以全老臣之命师古曰财与裁同言裁夺哀怜之也史记酷吏张汤上财察汉书张汤作裁察史记魏其侯辄令财取为用苏林曰令自裁度取为用也皆以财为裁战国策惟王才之又以才为裁皆假借也
钱材钱财也资财资材也　汉史晨后碑还所敛民钱材字原云义作财汉书鼂错今以陛下神明德厚资财不下五帝师古曰资质也谓天子之材质二字互异如此又孟子有达财者亦以财为材二字古盖通用无别也
裁足财足才足也　郭旻碑虽立碑颂裁足载字字原云与才同汉书髙惠髙后文功臣表裁什二三师古曰裁与才同又史记孝文本纪太仆见马遗财足汉书杜钦乃为小冠髙广财二寸雄羽猎赋序财足以奉郊庙孙叔敖碑隂各遗一子财八九歳财皆同才又晋书谢混才小富贵便豫人家事才亦与才同
往徕往来也　唐公房碑休谒往徕尔雅释言格懐徕也释文云徕今作来韵防云徂徕山名诗鲁颂徂徕之松但作徂来汉书武帝纪氐羌徕服师古曰徕古往来之字也又本纪云孔子对定公以徕逺注家谓即孔子对叶公近悦逺来之语亦以徕为来也
三能三台也　史记天官书魁下六星两两相比者名曰三能苏林曰音三台盖能有台音也汉书郊祀志有星孛于三能师古曰能读曰台
陪鳃毰毢毰毸也　文选潘岳射雉赋敷藻翰之陪鳃即毰毸也说文本无二字广韵作毰毢又有作毰□者音义亦同
咳婴孩婴也　史记扁鹊不能若是而欲生之曽不可以告咳婴之儿终日夏承碑咳孤愤泣说文云咳古文从子作孩是孩咳本属一字后人始分咳为笑貌孩为婴孩也
烟祀禋祀也　史晨碑以共烟祀烟即禋字按周礼大宗伯以禋祀昊天上帝郑氏注云禋之言烟周人尚臭烟气之臭闻者也以烟为禋有所自来又魏受禅表用尚书禋于六宗改作烟烟即烟之重文亦以烟为禋也
壹□烟煴緸缊壹缊氤氲絪缊也　易系辞天地絪缊万物化醇说文引易作壹□乃絪缊之本字也壹读平声则如絪矣班固东都赋降烟煴调元气魏受禅表和气烟煴又絪缊之变体也抱朴子用緸缊朱碑作壹缊上同说文下同今易广韵氤氲与絪缊义微别然皆同用
寴亲巡也　秦泰山碑寴逺黎史记作亲巡广川书跋以字音邻非也即巡之异文耳依徐敦立音亲巡为是绎山碑亦同
诎信屈伸也　汉书王吉休则俛仰诎信以利形又王褒何必偃卬诎信若彭祖即屈伸也
棼冒勃苏申包胥也　见战国策棼乃申音冒勃乃包音苏乃胥音此唇齿轻重语音疾徐之异故字虽有多寡实一人也
麒麐骐驎麒麟也　说文以麒麐为仁兽而谓麟为大□鹿今经典相承皆用麒麟字战国策多作骐驎韩昌黎诗被髪骑骐驎亦麒麟之变体也
萌黎民黎也良萌良民也兆蒙兆民也　后汉书宦者剥割萌黎管子揆度篇其人同力而宫室美者良萌也萌与氓声近氓与民形近故转相借用汉书礼乐志郊祀歌兆蒙祉福即兆氓也蒙萌音亦相近故又借用蒙
东厸东吅东邻也　虞书益稷臣哉邻哉古文尚书作臣哉厸哉汉书班固叙幽通赋东厸虐而殱仁兮应劭曰东厸纣也师古曰厸古邻字也赋又云亦厸德而助信刘德亦云厸古邻字孙根碑至于东吅大虐□仁衡立碑宜享难老彭祖为吅又以吅为厸盖隶书从厶之字或书作口故厸亦作吅【说文吅音喧】
天旻天也　张寿碑天不□集韵旻通作□即吊字
汶山岷山也　书禹贡岷嶓既艺岷山之阳岷山导江史记夏本纪引此皆作汶舆地广记汶山在茂州汶山县西北俗谓之铁豹岭禹之导江发迹于此王右军与周益州书要欲一游汶岭峨眉韵防云岷通作汶
悛悛逡逡恂恂也　史记李将军赞悛悛如鄙人汉书李广赞作恂恂读书通云悛与恂同又祝穆碑云乡党逡逡今论语作恂恂又刘修碑云乡党逊逊如也盖当时书多口授四方语音不同故各以其声之相近而意之可防者之无定本也
天论天伦也　礼记王制凡制五刑必即天论释文音伦理也当是借论为伦常字也
经论经纶也　易屯卦君子以经纶释文作经论论音伦郑如字谓论撰书礼乐施政事黄颍云经论匡济也本亦作纶
逡遁逡循逡巡也　郑固碑逡遁退让集古录云遁当作循隶释云此用史记逡巡遁逃语读如本字金石文字记曰逡遁逡巡之异文也管子戒篇桓公蹵然逡遁汉书平当赞逡遁有耻班固叙逡遁致仕周礼司士注王揖之皆逡遁既复位仪礼士昏礼大射礼公食大夫礼注辟逡遁乡射礼注少退少逡遁也聘礼注辟位逡遁又三退三逡遁也又辟位逡遁又辟于其东面位逡遁也又退为大夫降逡遁士丧礼注辟逡遁辟位也特牲馈食礼注辟位逡遁礼记玉藻注俛逡遁而退着屦也皆有逡遁字则隶释以为读如本字者非也又按晏子春秋逡循对曰汉书萭章逡循甚惧外戚逡循固让遁又作循尔雅释诂注循亦巡也集古以为当作循者是也遁与循同说文从彳之字亦或从辵如往为后为□□为之类是也从□之字亦或从彳如防为徂□为征返为□之类是也又按晏子春秋又有巡遁而对管子小问篇又有公遵遁缪然【二书皆本书自异】庄子至乐篇蹲循勿争贾谊过秦论遁巡而不敢进灵枢经黄帝避席遵循而却亢仓子荆君北面遵循稽首后汉书杨伦逊遁不行凡诸变体其义则一盖古人不惟借声见形义近者时牵率书之故既借遁作巡又借遁作逡如栖迟字有时并以迟代栖也
叡齐彗齐徇齐也　史记五帝本纪黄帝幼而徇齐注骃案徇疾齐速也家语五帝德篇作叡齐大戴礼五帝德篇作彗齐皆与徇齐同
毕溱毕臻也并轃并臻也　汉书王褒万祥毕溱王莽圣瑞毕溱师古曰溱与臻同又莽百蛮并轃雄甘泉赋是时未轃夫甘泉也师古曰轃即臻字也
汶饰文饰也　栁敏碑汶饰不雕以汶为文按说文有彣字从彡从文其义同文疑碑用彣饰字而移彡于左也
耕芸耕耘也　汉书王莽终年耕芸师古曰芸字与耘同又见第三卷
纷云汾沄纷员□□纷□纷纭也　汉书司马相如难蜀父老书威武纷云礼乐志郊祀歌纷云六幕浮大海又赤雁集六纷员雄长杨赋汾沄沸渭皆纷纭也说文无纭字赵凡夫说文长笺谓据说文当作□□说文□字注云物数纷□乱也徐氏曰即今纷纭字
风别分别也　周礼秋官士师注辩读为风别之别下文傅别注亦同风别即分别盖古人读风有分音因书分遂用风字今山西及旌德人皆读风如分盖古有此音升庵云风古孚金切诗骚韵可据
典贲典坟也　张纳碑综典贲王政碑囗研典贲隶续云以贲为坟按左【僖公四年】公祭之地地坟公谷并作贲贲坟盖通用
策薫策勲也　夏承碑策薫着于王室隶释云以薫为勲
分分纷纷也　荀子儒效篇分分乎其有终始也淮南子缪称训祸之生也分分注犹纷纷
廑勤也　汉书文帝纪今廑身从事晋灼曰廑古勤字雄长杨赋其廑至矣师古注同其字上从广今俗本作厂误
银沂防圻垠也　荀子成相篇守其银注守其分限也银与垠通汉书班固答宾戏张良受书于邳沂注沂涯也亦与垠通淮南子俶真训芦苻之厚通于无防又曰四达无竟通于无圻亦皆与垠同
畨昌蕃昌也　白石神君碑永永畨昌隶释云以畨为蕃按书洪范庶草蕃芜古文尚书作番五经文字云蕃经典相承隶省【说文番上从采此又省采作术】
爰臂猨臂也　汉书李广为人长爰臂如淳曰臂如猨臂通肩也六书正譌云爰古借为爰猴字
蕃屏藩屏也轓邦藩邦也　左【昭九年】以蕃屏周诗大雅崧髙四国于蕃书微子之命以蕃王室皆以蕃为藩髙彪碑命世作蕃亦同又张寿碑将授轓邦轓亦与藩同
延蜿延也　汉书雄甘泉赋飏翠气之延即蜿延也
后绲后昆也　绥民校尉熊君碑以示后绲隶释云以绲为昆集韵绲又公浑切音昆义同
子姓子孙也　礼记玉藻缟冠武子姓之冠也楚语率其子姓从其时享越语凡我父兄昆弟及国子姓有助寡人谋而退吴者淮南子道应训子之年长矣子姓有可以使求马者乎汉书田蚡跪起如子姓皆谓子孙诗振振公姓注即公孙盖古读姓如生白虎通姓名篇姓生也人所禀天气所以生者也左叔孙穆子见庚宗妇人问其姓注问其所生子也女生曰姓本音同生故借姓作孙韵书分鼻音读生撮唇读孙去声读姓皆后人分之今人仍分为便但不可不知其所以可通之故若执后世字书之说以论古人音义则非
土豚土墩也　三国志魏蒋济豫作土豚遏防湖水土豚土墩也按豚墩音近或相假借一说今河工聚土河滨以备用者工上人呼为土牛土豚即如云土牛也非以豚代墩字未知是否
蒸肫蒸豚也　晋书王济蒸肫甚美按广韵豚或作防庄子德符适见防子食于其死母者晋书谢混每得一防以为珍膳防既同豚防亦近肫故因而假借用之
浑沌餫饨也　程大昌言餫饨出于浑氏屯氏予谓乃浑屯之转声也食物志云苏家餫饨可以瀹茗言其清也近时又名鹘突释稗云鹘者浑之入突者暾之入【餫饨一读去声】
混沦昆仑昆崘也　说文昆仑山名周礼注混沦即昆仑改从水汉书礼乐志郊祀歌逝昆仑雄长杨赋票昆仑张休崕涘铭宜乎昆仑皆不加山其义并同
干巛乾坤也　易坤卦释文云坤本亦作巛巛今字也六经正误云巛字三画作六段象小成坤卦巛古坤字陆氏以为今字误矣汉隶凡坤字皆作巛
凝凝寒也　吕氏春秋五月纪大乐篇萌芽始震凝以形即凝寒也
涒叹芮汉涒汉涒滩也　尔雅歳在申曰涒滩【涒汤昆切】韩勅碑作涒叹杨升庵引史记作芮汉又作涒汉
奸干也　史记齐世家以渔钓奸周西伯庄子天运篇以奸者七十二君汉书刘向故豤豤数奸死亡之诛奸并同干求也
墠坛也　史记文帝本纪其广増诸祀墠珪币墠即坛字按周书金縢为三坛同墠一语之中坛墠并见则二字音义各别可知然集韵墠亦音他干切坛亦音上演切则二字音通故古亦通用今汲古阁史记文纪业已改作坛矣
干侯豻侯也　周礼夏官射人士以三耦射豻侯仪礼大射礼干五十注干读为豻校官碑干侯用张干侯即豻侯省文也
遮兰遮栏也　汉书王莽秦置奴婢之市与牛马同兰师古曰兰谓遮兰之若牛马兰圈也
累垸累丸也　列子黄帝篇五六月累垸二而不坠注垸音丸司马云谓累丸于竿头也考工记冶氏为杀矢重三垸盖以丸之重轻为权衡也淮南子时则训圆而不垸亦即丸字
萑兰汍兰丸兰汍澜也　后汉书冯衍泪汍澜而雨集文选陆机吊魏武文涕垂睫而汍澜言流泪纵横也汉书息夫躬絶命辞涕泣流兮萑兰注臣瓒曰涕泣阑干也萑与汍古今字同侯成碑作汍兰子太密首阳气亲天万物丸兰皆汍兰之变也
颛颛专专抟抟慱慱也　汉书贾捐之弃珠崖议颛颛独居一海之中注一曰圜貌也当与通楚辞宋玉九辨计专专之不可化兮周礼地官大司徒其民专而长注专团也徒丸反一作考工记梓人小首而长抟身而鸿注徒丸反圆也九辨又云乗精气之抟抟兮谓结也诗桧风劳心慱慱兮传言忧思结不解亦与同
驩乐欢乐也驩心欢心也　孔躭碑驩乐寿考李翊碑得殊俗驩心集韵云欢通作驩荀子大畧篇夫妇不得不驩注驩与欢同
鴅吺鴅兠讙头驩兠也　尚书放驩兠于崇山古文尚书作鴅吺神异经引书作□兠广韵作□韩退之诗闗弓射鴅吺焦弱侯引作□殳汉郑季宣碑有云虞放□囗下一字虽残缺详其义盖指驩兠其字正从鸟则作与□者皆误书也管子侈靡篇鴅然若謞之静正用鴅为欢字山海经有讙头国注讙兠尧臣兠通作头按史记十二诸侯年表宋景公头曼汉书古今人表作兠栾兠头声相似也
般礴旁薄槃礴也　庄子田子方公使人视之则解衣般礴臝注般字又作槃般礴谓其坐也又槃礴一作盘薄一作旁薄太中首昆仑天之气旁薄地之形汉书司马相如上林赋珉玉防唐郭璞注旁唐言盘礴晋书五行志洛阳宫西宜秋里石生地中始髙三尺如香罏形后如伛人槃薄不可掘义皆相通
洀桓槃桓般桓磐桓畔桓盘桓也　管子小问篇桓公问今寡人乗马虎望见寡人不敢行何也对曰意者君乗駮马而洀桓迎日而驰乎駮食虎豹故虎疑焉注洀古盘字易屯卦盘桓释文亦作槃桓郭究碑槃桓知几按说文槃籀文作盘盘槃一字也文选傅毅舞赋般桓不发张纳碑股【即般字】桓弗就尔雅释言般还也释文云般一音蒲安反周易云般桓是也张表碑畔桓利贞集古録云畔桓疑是盘桓汉时文字简少假借尔侯成碑以礼□【即磐字】桓易屯卦盘桓释文又作磐桓
盘石磐石也　汉书文帝纪所谓盘石之宗也荀子富国篇国安于盘石文选成公绥啸赋坐盘石注引声类曰盘大石也今但用磐石字
般庚盘庚也　尚书盘庚释文云本又作般周语石经汉书雄皆作般庚
瑕般瑕瘢也　郭旻碑加有瑕般隶续云般即瘢字汉书地里志平原郡有般县如淳曰般音如面般之般般与瘢古盖通用
小卞小弁也　汉书杜钦小卞之作可为寒心师古曰卞音盘即诗小雅小弁之诗也按弁本弁冕字音皮变切在诗则读如盘是一字而二音也卞即弁字之隶体本非二字说文弁作□下从□【音拱】汉人隶书从□之字多变作□【如与共兵具之类】故书□作六【见汉孔宙碑】而隶体攲侧书法转变正书遂成卞字如下字上着一防学者不知考究原委妄从卞字生义遂有如六书故六书统同文备考等书之穿凿杜撰者皆缘不知篆隶相嬗之由也弁本去声而小弁读平此所谓三声字即六书中之转注也汉人去古未逺知弁卞不过字形微易原无分别故作小弁可作小卞亦可今人但知弁有平音卞与弁异动疑古人好用奇字不知正坐后人不甚识字耳
槃散媻姗跰蹒跚也　史记平原君有躄者槃散行汲注与蹒跚同汉书司马相如上林赋媻姗勃窣亦同【六臣本作便姗嫳屑】庄子大宗师跰而鉴于井亦蹒跚字而人读作轻声如骈先之音为稍异耳要可通用龙龛手鉴又□□
恫矜痌瘝也　后汉书和帝纪朕寤寐恫矜思弭忧衅注矜音古顽反按经史鳏矜二字通用无别琅邪代醉编云鳏寡之鳏礼记作矜哀矜之矜前汉书于定国作鳏二字互用尔雅释诂鳏病也郑樵注鳏即瘝也通作矜故癏亦借用矜
闗弓贯弓弯弓也　孟子越人闗弓而射之闗与弯通史记伍子胥伍胥贯弓执矢向使者注乌还反贯亦通作弯
铜锾铜环也　汉书外戚孝成赵皇后张公子仓琅根宫门铜锾也师古曰锾读与环同
斑叙斑爵班叙班爵也　张寿碑登斑叙杨着碑颀甫斑爵皆以班为斑
般师班师也　汉书赵充国而明主般师罢兵注邓展曰般音班班还也尔雅释言般还也般既有班音又有还义故与班师同用
斑连斑暽斑斓也　武梁祠堂画象碑老莱子事亲至孝衣服斑连隶释云以斑连为斑斓按淮南子天文训至于连石是谓下舂髙诱注连音烂江邻几杂志同州民谓连雨为烂雨毛晃增韵云楚辞青黄杂揉文章烂兮韩诗华烛光烂烂并读平声说文澜或从连作涟澜从阑得声而亦通作涟则连斓古音相通可知故以斑连为斑斓也又晋书皇甫士安忘青紫之斑暽斑暽亦斑斓之变也
心闲心闲也清闲清闲也　文选孙绰游天台山赋游览既周体静心闲【今本文选亦刻作闲】白石神君碑华殿清闲义皆作闲诗魏风桑者闲闲兮释文作闲云本亦作闲闲闲二字古盖通用吴棫韵补引潘岳闲居赋清穆敞闲今本亦刻作闲

[book_title]别雅卷二
鳯阳府训导吴玉搢撰
谸谸阡阡仟仟芊芊也　说文新附芊艸盛也又谷部有谸字注云望山谷谸谸青也谸字叠用则亦芊芊之义文选谢朓游东田诗逺树瞹阡阡李善本作仟仟皆因声借用
阡眠防瞑芊眠也　文选张平子南都赋青冥防瞑注王逸曰防瞑遥视闇未明也陆机文赋清丽芊眠【一本作千】李白愁阳春赋防翠兮阡眠谢朓和王着八公山诗阡眠起杂树防阡与芊形声相近辄假借用之初不论字义也瞑与眠同
亲臤亲贤也　说文臤坚也古文以为贤字汉校官碑亲臤寳智又云师臤作朋皆贤字也
□颂颂也　祝穆碑□颂兴隶释释作纪字非也盖是字孙叔敖碑去不善如絶□正与此同说文本作□从弓从□□象丝轸之形此移弓于右增□为糸耳博雅□音蔑微也别是一义
傎倒顚倒也　谷梁【僖廿八年】以为晋文公之行事为已傎矣释文云傎本又作顚即傎倒之义
蹎仆顚匐防覆顚踣蹎防顚覆也　汉书贡禹诚恐一旦蹎仆师古曰蹎音顚蹷踬也梁书王僧孺致王府记室何炯书倾蹷必然顚匐可俟唐书李石晋君臣以夷旷以致防覆【汲古阁本刻作倾覆旧本作防】防即顚字盖因雄并州牧箴太上耀德其次耀兵德兵俱防靡不悴荒用此防字也后汉书蔡邕释诲荣显未副从而顚踣栁子厚诗连蹇困顚踣魏书裴叔业兄子裴绚比因大水蹎防不免皆与顚覆同仆覆之通犹负否也仆踣之通犹负之于背背之与北也
巓亡顚亡也　见后魏孝文皇帝吊比干墓文
掔羊牵羊也　史记郑世家楚伐郑郑襄公肉袒掔羊以迎庄子徐无鬼君将黜耆欲掔好恶则耳目病矣掔并同牵
中鋗中涓也　史记楚世家王行遇其故鋗人韦昭注今之中鋗汉书万石君作中涓
泉钱也　集韵钱货泉也其藏曰泉其行曰布取其流行无不徧也唐张台封演有泉谱陶岳有货泉录宋洪遵有泉志皆载厯代钱制史记天官书下有积钱金寳之上皆有气不可不察徐广注钱古作泉字
流僊流迁也　尹宙碑支判流僊即流迁也袁良碑僊脩城之鄝魏元丕碑有毕万者僊去仕晋皆以僊为迁汉书王莽立安为新迁王服防曰迁音仙师古曰迁犹仙耳不劳假借音仙与迁音义相通仙本作僊故以僊为迁又迁亦用防汉书郊祀志常山王有罪韦贤防于彭城师古曰防古迁字又防本字也
铅陵延陵也　韩非子外储说延陵卓子乗苍龙桃文之乗汉书古今人表作铅陵卓子铅延音同铅陵即延陵也
端蒙旃蒙也　尔雅释天歳阳乙曰防蒙史记歴书作端蒙
防檀栴檀也　见东林寺碑大智禅师碑同
连然涟然也　战国策管燕连然流涕连同涟
防鹊鸢鹊也　汉书梅福夫防鹊遭害则仁鸟増逝又五行志泰山山桑谷有防焚其巢皆鸢字也左【昭十五年】以鼓子防鞮归释文云本又作鸢张公神碑防鹄巢兮乳俳佪亦即鸢字
蝉蜎婵娟也　文选成公绥啸赋防脩竹之蝉蜎即婵娟也楚辞逺游雌蜺便蜎以增挠兮蜎亦同娟【一本刻作娟】
剸任専任也颛权専权也一専一也　汉书萧何上以此剸属任何闗中事师古曰剸读与専同荀子荣辱篇信而不见敬者好剸行也剸亦同専樊哙髙后时用事颛权师古曰颛与専同左【昭公二十年】若琴瑟之専一释文云董遇本作音同管子内业篇一意心亦専心也
权辅颧辅也　曹植洛神赋靥辅承权权与颧同汉书髙帝本纪隆准注准颊权准也谓两颊辅骨也
卷握拳握也卷卷卷卷拳拳也　后汉书张堪樊显曰公孙述破时珍寳山积卷握之物足富十世而堪去职之日乗折辕车布被囊而已注卷握犹掌握也卷即拳字国语予有卷勇庄子让王篇卷卷乎后之为人李翊夫人碑勤养□□【隶变即卷字】贾捐之敢昧死竭卷卷师古曰卷读与拳拳同
翛然削然萧然也　庄子大宗师翛然而往与萧然同又削然反琴而歌削亦读作萧一声之转也
箾韶箫韶也　说文虞舜乐曰箾韶左【襄二十九年】见舞韶箾者释文音箫【前象箾字音朔】
雕雕币凋也　汉书循吏叙民用雕晋书李重雕之迹雕同凋通雅字典等书皆云晋书作雕今考晋书本作雕正韵引晋书亦作雕论语后雕孔宙碑雕币皆以雕为凋币亦借作急就章防囊橐不直钱王应麟音义曰碑本作币
鐎斗刀斗也　汉书李广不击刀斗自卫孟康曰刀斗以铜作鐎受一斗昼炊饭食夜击持行夜名曰刀斗汉旧仪卫宫城击刀斗木柝博古图有汉小足鐎斗梁山鋗龙首鐎斗程泰之言髙丽至今呼刀斗鐎音谯刀斗之刀音雕声近故通后人别作刁字为刁斗刁姓字广韵刁注乃云俗作刀非也刁字于六书无以下笔刀又读雕乃一字二音耳
萧蓧萧涤霄窕萧条也　张平子碑对封树之萧蓧蔡湛碑萧涤而云消或以蓧为条或以涤为条皆以形声相近而借淮南子原道训游于霄雿之野亦与萧条同按俶真训虚无寂寞萧条霄雿无有彷佛萧条霄雿四字连用则霄雿似不与萧条相同然子书骚赋多用叠字合之则微分离之则相似萧条霄雿音义实相近也
肥墽肥硗也　淮南子泰族训察陵陆水泽肥墽髙下之宜孟子地有肥硗墽之于硗犹徼之于侥也
□淳浇淳也　庄子缮性篇□淳散朴□与浇同汉书循吏黄霸作浇淳散朴
牢落辽落廖落寥落也　文选司马相如上林赋牢落陆离陆机文赋心牢落而无偶嵇康琴赋牢落凌厉注皆云犹辽落也昌黎华山女诗坐下廖落【今本多作寥落】如明星皆与寥落同
淑湫寂聊寂漻寂寥也　管子水地篇耳之所听非特雷鼓之闻也察于淑湫淑同寂湫音寥王褒四子讲德论作寂聊汉书司马相如上林赋寂漻无声楚辞九辨兮收潦而水清皆寂寥之变也
鳭鹩鹪□鹪鹩也　说文鹩鳭鹩剖苇食其中虫鹪鹪□桃虫也分鹪鹩为二鸟通雅云鹪鹩鹪□鳭鹩实一声之转耳尔雅桃虫鹪其防鴱郭注俗呼为巧妇方言自闗而东谓之巧雀或谓之过嬴或谓之女自闗而东谓之鸋鴂自闗而西谓之桑飞或谓之懱雀说苑善说篇客曰臣见鹪鹩巢于苇苕着之髪毛建之女工不能为也可谓坚完矣然则剖苇之鳭鹩即巢于苇苕之鹪鹩特以鳭之于鹪□之于鹩形音小变遂分为异物耳其实一也
尞属寮属也羣尞羣寮也　祝穆后碑尞属钦熙魏元丕碑詶咨羣尞隶释云以尞为寮按尚书多方有服在大僚【玉篇僚与寮同】古文尚书作大尞
百辽百寮也　杨君石门颂百辽咸从杨綂碑百辽叹伤隶释云以辽为寮
鼂夕朝夕也　楚辞九章甲之鼂吾以行王逸注旦也汉书景帝纪□错错本作鼂师古并注古朝字严助鼂不及夕五行志王子鼂左作子朝俗读若朝廷之朝者非也隋书经籍志四有朝错集三卷即鼂错也鼂□晁朝四字音义皆同
蕉鹿樵鹿也　列子周穆王篇郑人有薪于野者遇骇鹿击而毙之恐人见之也藏诸隍中覆之以蕉注与樵同谓所采之柴薪也说文樵散木也广韵柴也庄子人间世死者以国量乎泽若蕉亦与樵同韵书误认蕉为芭蕉之蕉以蕉鹿事隶蕉字本音下相沿既久莫知其误
甘焦甘蕉也　三辅黄图武帝元鼎六年破南越起扶荔宫以植所得奇草异木有甘焦十二本焦亦同蕉【今黄图多刻作蕉】今人称巴蕉为甘露古人称为甘蕉
消摇捎摇逍遥也　庄子逍遥游释文逍一作消遥一作摇礼记檀弓孔子蚤作负手曳杖消摇于门汉书司马相如上林赋消摇乎襄羊京山引太翕首虽欲消摇天不之兹注作逍遥按周礼考工记匠人捎沟三十里而广倍注捎读如桑螵蛸之蛸捎字本有消音故亦通用
姚逺遥逺也　荀子荣辱篇其功盛姚逺矣注姚与遥同汉书礼乐志更定郊祀乐歌杂变并防雅声逺姚亦以姚为遥
繇俗謡俗也　汉书李寻参人民繇俗师古曰繇读与謡同繇俗者谓若童謡及舆人之诵
隃度遥度也隃望遥望也逾言遥言也　汉书赵充国兵难隃度郑氏曰隃遥也三辅言也师古曰隃读曰遥黥布隃谓布何苦而反史记作遥后汉书冯衍显志赋陟陇山以隃望师古曰隃犹遥也古字通礼记投壶毋逾言注逾或为遥逺谭语也盖鱼萧尤三韵古音相通以隃逾为遥犹或揄之为或扰【周礼舂人女舂扰二人郑康成注引诗作或舂或扰】揄狄之为鹞狄也【礼记夫人揄狄释文揄音摇雉名尔雅云江淮而南青质五色皆备成章曰鹞鹞音遥谓刻画此雉形以为后夫人服也盖揄与鹞同音故鹞狄即谓之揄狄耳】
繇役徭役也　汉书髙帝纪髙帝尝繇洛阳应劭曰繇者役也师古曰繇读曰徭古通用字【徭亦作傜从人】宣帝纪擅兴繇役亦同【繇或书作□盖以说文謡本作防也】
漂摇飘姚飘飖也　诗豳风风雨所漂摇汉书外戚李夫人武帝赋缥飘姚乎愈庄姚与遥通【见前】故亦借作飖也通雅云马融广成颂羽毛纷其髟鼬章懐注飞貌音必由羊救切此拘沈韵耳实即飘飖古尤萧固通音也飞则以飘飖为得其声状其音去声者注者之方言也
摇华瑶华也　兰陵长公主碑摇华袭月迈奉蒨之神伤以摇为瑶倩更加草
剽姚票鹞嫖姚票姚也　汉书霍去病为票姚校尉服防曰音飘摇史记卫将军骠骑列作剽姚荀悦汉纪作票鹞杜少陵诗作嫖姚又文选王融三月三日曲水诗序彯摇武猛亦指票姚校尉之类按服防音票姚为平声荀悦作去声以票鹞取名为武猛不知票鹞之名亦言其票鹞髙飞也汉人姚字皆与遥同用则票鹞即飘飖之声也故李杜诗皆作平声用不得执去声为科律也
咎繇陶也　经典陶字多作咎繇盖以字音相近故得通用古音萧【宵肴在内】豪尤【侯幽在内】声近故陶繇二字可以相通至咎之与正毛大可所谓三声相通之字而人不识也为萧韵中字咎则尤韵之上声有韵中字萧与尤声通则并与尤之上去二声通尤与萧声通则亦与萧之上去二声通凡诸韵之相通者其平上去三声皆如此相通也如诗郑风子之丰【东韵】兮俟我于巷【绛韵】兮则以平声东与江声通而江之去声绛韵中字亦遂与东韵同用也小雅车攻不失其驰【支韵】舎矢如破【个韵】则以平声支与歌声通而歌之去声个韵中字亦遂与支同用也周南汉之广【养韵】矣不可泳【敬韵】思江之永【梗韵】矣不可方【阳韵】思则以平声阳与庚声通而庚之去声敬韵上声梗韵中字亦遂与阳与养同用也易师卦承天宠【肿韵】也懐万邦【江韵】也则以平声江与冬声通而冬之上声肿韵中字亦遂与江同用也由此推之则知咎所以通用之故不得漫以为古人好使别字矣广韵下平六豪原有咎字说文櫜鼛二字皆谐咎得声而读如髙则知古咎字原有髙音也
磬乐韶乐也　周礼春官大司乐以乐舞教国子舞云门大卷大咸大磬大夏大濩大武又奏姑洗歌南吕舞大磬以祀四望注大磬舜乐也言其德能绍尧也防即韶字今书刋本多有误作磬者讹也又按尚书大云招乐兴于大麓之野报事还归二年然乃作大唐之歌招为宾客雍为主人始奏肆夏纳以孝成然则舜之乐又名招也招亦音韶字异义同
佋穆昭穆也　说文宗庙佋穆父为佋南面子为穆北面佋本佋穆字今人但知昭穆反惊佋为别字矣
炤明照明昭明也　谯敏碑盛德炤明炤明即昭明也集韵云昭或作炤礼记中庸斯昭昭之多释文云昭本亦作炤荀子仲尼篇炤炤乎其用智之明也炤炤亦昭昭也又刘熊碑诞生照明又照其宪则照亦与昭通孙叔敖碑处幽防而照明郯令景君碑逺近照明富春烝张君碑刋照厥勲严防碑去斯照照照皆通作昭
松侨松乔也　樊敏碑松侨协轨按战国策世之称孤而有乔松之寿文选班固西都赋庶乔松之羣类注皆云乔王子乔松赤松子碑独借用侨字按议郎元宾碑有乔宰郑隶释云即国侨是乔侨二字古盖通用也
訞怪訞言妖怪妖言也　荀子非十二子篇则可谓訞怪狡猾之人矣注訞与妖同汉书文帝纪今法有诽谤訞言之罪师古曰訞与妖同左【昭二十六年】秦人降妖释文云妖本作訞
漂漂缥缥彯彯翲翲飘飘也　史记贾谊吊屈原赋鳯漂漂其髙遰兮汉书谊作缥缥史记司马相如天子大说飘飘有凌云之气【汉书相如同】汉书雄作缥缥有陵云之志漂缥飘三字古人本通用无别后乃分缥为上声为青黄色漂为去声为水中打絮与飘字始不相涉也又如彯彯翲翲其义亦通左思魏都赋清尘彯彯五臣作剽剽类篇翲翲飞也与飘飘又何别哉
防防飘飖也　见后魏孝文皇帝吊比干墓文
票然飘然也　汉书礼乐志郊祀赤蛟歌票然逝师古曰票然轻举意也音匹遥反盖亦借票为飘也
浑殽混淆也　汉书董仲舒贤不肖浑淆刘向作浑殽游侠陈遵而耽酒溷肴溷浑义皆同混肴殽义皆同淆
勦巢也　张公神碑防鹄勦兮乳俳佪隶释云以勦为巢五经文字云勦楚交切书甘誓天用勦絶其命释文云勦马本作巢勦巢古或可通
苞裹包裹也　庄子天运篇苞裹六极释文云苞本或作包易蒙卦包蒙吉释文云包本亦作苞陆贾新语苞之以六合注苞与包同孔羡碑广大苞于无方亦以苞为包
抱之抛之也摽劒抛劒也　史记三代世表抱之山中注音普茅反义同抛皮日休诗季春人病抱芳杜亦同又通雅云今人谓掷曰抛按公羊曹子摽劒而去之【庄十年】左长木之毙无不摽也【哀十二年】并与抛同然今按二释文俱无平音徐说文新附抛字注云按左通用摽意即谓此也
诙啁诙謿也　汉书东方朔朔与枚郭舎人俱在左右诙啁而已师古曰啁与謿同今但用嘲
胞人庖人也　汉书东方朔馆陶公主胞人师古曰胞与庖同庄子庚桑楚汤以胞人笼伊尹亦同
太窂太牢也　史晨碑祠孔子以太窂广韵窂同牢左【襄二十三年】啓牢成释文云牢一作窂
羽旄羽毛也　史记夏本纪荆州贡羽旄齿革今尚书作毛释文亦作旄注音毛
豪牦毫牦也　汉书律厯志不失豪牦孟康曰十豪为牦又史记苏秦毫牦不伐将用斧柯厘牦古今字也古本史记皆作牦汲古阁本改作厘非是
含□含毫也　太公吕望碑含□弹翰豪与毫同此更加艸□即翰字
六弢六韬也　汉书艺文志周史六弢六篇师古曰即今之六韬也庄子徐无鬼金版六弢亦同
搔扰骚扰也　三国志吴陆凯骚扰万姓使民不安又所在搔扰更为烦苛搔与骚同
萧然骚然也　汉书食货志两粤江淮之间萧然烦费矣张汤北边萧然苦兵师古曰萧然犹骚然劳动之貌按诗常武徐方绎骚释文云骚徐音萧
跳驱逃驱也　汉书髙帝纪遂围成汉王跳如淳曰跳音逃谓走也史记作逃又燕王泽遂跳驱至长安义并同
莫嚻莫敖也　汉书五行志莫嚻必败师古曰楚官名字或作敖其音同今左【桓十二年】作莫敖又曹参大莫嚻郡守司马候御史各一人如淳曰嚻音敖张晏曰莫敖楚卿号也嚻即敖字
敖謷敖敖熬熬嚣嚣嗸嗸也　汉书食货志天下謷謷然师古曰众口愁声也荀子富国篇天下敖敖然若烧若焦陈汤熬熬苦之师古曰熬熬众愁声董仲舒此民之所以嚣嚣苦不足也师古曰读与嗸同诗大雅板之篇听我嚣嚣云犹嗸嗸也诗攷一作敖敖凡敖嗸熬謷嚣五字音义皆通
□翔翺翔也　见后魏孝文皇帝吊比干墓文
伯鹩伯赵伯劳也　伯劳鸟名大戴礼夏小正作伯鹩诗疏作博劳左【昭十七年】伯赵氏注伯劳也
薅草茠艸也　说文薅重文作茠今人皆知芟艸为茠茠音近蒿及见薅字反读若耨何也
哥歌也　说文哥声也古文以为謌字汉书艺文志哥永言宋书乐志凡歌字皆作哥梁书张瓒南征赋下太乙之灵旗抚安哥以防儛陈书世祖本纪朴棫载哥【汲古阁本刻作歌】由庚在咏唐书刘禹锡屈原居沅湘间作九哥【汲古阁本亦刻作歌】皆以哥为歌今俗以哥为兄称不复知为古歌字矣
陂池陂陁也　东观汉记光武作寿陵云为山陵陂池裁令流水而已按刋缪正俗云陂池读如陂陁犹言靡迤也帝自言不须髙陵但令小隆起陂陁然裁得泄流水潦耳今读者谓为陂池令得流水此读非也
嘑沱呼沱虖池虖沱恶池亚驼呼池滹沱也　史记苏秦南有嘑沱易水战国策五年以擅呼沱后汉书光武纪至呼沱河周礼职方氏并州其川虖池山海经白马之山木马之水出焉而东北流注于虖沱礼记礼器晋人将有事于河必先有事于恶池秦诅楚文不显大神亚驼韩非初见篇中山呼沲以北不战而毕为燕滹沱字凡数变皆以声相通而假借用之也
鼋鱓鼋鼍也　史记太史公自序防发文身鼋鱓与处索隠曰鱓音鼍说文鱓鱼名皮可冒鼓诗大雅灵台鼍鼓逢逢即鱓鼔也
蓼义蓼仪蓼莪也　鲁峻碑悲蓼义之不报衡方碑悼蓼仪之劬劳隶释云义仪二字古皆音俄诗以实惟我仪与在彼中河乐且有仪与在彼中阿协太亦以各遵其仪协不偏不颇左音蛾析作蚁徐广音檥舡作俄汉碑凡蓼莪皆作蓼仪此碑又作蓼义皆以声近相假借尔
尚仪常娥也　吕氏春秋勿躬篇尚仪作占月方子谦曰古者羲和占日常仪占月皆官名也左有常仪靡即常仪氏之后尚常形声相近故得通用仪亦有娥音也一作常羲山海经有女子方浴月帝俊妻常羲生月十有二此始浴之羲仪字近相沿改作淮南子冥览训譬若羿请不死之药于西王母恒娥窃之以奔月其字作恒后汉书天文志注张衡灵宪作姮娥其字从女作姮恒姮皆常也古人因避讳而变仪有娥音而傅防者又有羿妻之说故遂作娥今则确然以为女子矣其可笑孰甚焉
蛾而俄而也　汉书外戚班倢伃始为小使蛾而大□如淳曰蛾无几之顷也师古曰与俄同古字通用□即幸字
昂俄昂峩也　汉书雄校猎赋俄轩冕杂衣裳师古曰俄俄陈举之貌义与峩同韩昌黎鬭鸡聨句诗俄膺忽尔低亦昂俄之义也
偻防楼罗也　苏鹗演义楼罗者干办集事之称南史顾荣娄罗之辨五代史刘铢云诸君可谓偻防儿矣字别义同
猗傩阿那妸娜猗难婑媠猗狔猗柅猗萎旑旎也　楚辞宋玉九辨纷旖旎乎都房注王逸引诗旖旎其华今诗作猗傩长卿子云子渊旖旎皆从诗楚辞来当读阿那亦可转音古旎读傩犹仪读俄蚁读蛾也王褒洞箫赋阿那腲腇注舒迟貌义正与猗傩同韩昌黎元和圣德诗天兵四罗旗常妸娜戴氏曰古单作猗难与那同列子杨朱篇公孙穆好色择稚齿婑媠者亦与猗傩同文选司马相如上林赋猗狔从风史记作旖旎汉书作猗柅宋玉髙唐赋猗狔丰沛与上林赋同大人赋又猗抳以招摇张揖曰猗抳下垂貌郭璞江赋随风猗萎皆猗傩也古人三声互用故平上各随所施注释家各就所见而为之音义遂烦而难稽矣
芰茄芰荷也　汉书雄反离骚衿芰茄之緑衣兮师古曰茄亦荷字也见张揖古今字诂王应麟诗考有蒲与荷作有蒲与茄见樊光注尔雅
猗衡阿衡也　髙彪碑稽功猗衡隶释云说书者以阿衡为倚平正义曰古人读阿倚同音故以阿为倚此铭以猗衡对申甫若取同音则是借猗作伊若以偏傍假借则倚阿皆与猗相近也按诗绿竹猗猗叶于何切猗有阿音则是借猗为阿也
柰河柰何也河人何人也　逢盛碑无可柰河隶释云以柰河为柰何吴仲山碑柰何亦作河隋张公礼龙藏寺碑以河人为何人
可门何门也　李邕娑罗树碑一归可门吾淮张力臣先生云可门者何门也说文谁何之何本单作可其从人者则为儋何【去声】之何易何校灭耳诗何蓑何笠尔雅何鼓谓之牵牛是也后借为谁何之何更以担荷为儋何字字日繁而忘其本矣此文以可为何可见开元时文字尚存古法
荷礼苛礼也　汉书郦食其握齱好荷礼师古曰荷与苛同苛细也
荷扰苛扰也　街弹碑吏无荷扰之烦隶释云以荷为苛按诗序哀刑政之苛释文云苛本亦作荷左苛慝不作释文亦云苛本或作荷
谴何谴诃也苛问诃问也　汉书贾谊故其在大谴大何之域者注谴责也何问也音义如诃又按文选贾谊过秦论陈利兵而谁何李善注谁何问之也汉书有谁何卒广雅曰何问也音苛史记卫绾【见万石张叔传中】景帝立歳余不谯呵绾注谯音谁呵音何汉书作不孰何绾何诃呵音义同也又王莽掖门仆射苛问不逊苛亦与呵同
苛痒疴痒也　礼记内则疾痛苛痒古本与陆本皆作苛痒一作疴痒释文苛音荷荷与苛通故借
琢摩琢磨也沙劘磋磨也　诗衞风如琢如磨释文云本又作摩州辅碑摩而不【今作磷】汉书食货志而奸或盗摩钱质而取鋊磨皆作摩王褒九懐贵宠沙劘上下与阿跎多和沲叶韵劘读如磨谓陵轹之犹磋磨也【磷古亦与通诗白石粼粼释文云粼亦作磷】
□研磨研也　吕氏春秋精通篇用刀十九年刃若新劘研顺其理诚乎牛也□即磨字又顺民篇于是剪其发□其手□亦同磨
么防么麽也　汉书班固叙班彪王命论么防尚不及数子郑氏曰防音麽小也文选作么麽义同
拾没什麽也　字典云不知而问曰拾没俗讹为什麽按麽即没之平声南北语音有髙下之不同无定字也不必谓之讹
化言讹言也　史记天官书鬼哭若呼其人逢俉化言诚然化与讹同按讹本从化得声亦从口作吪此但用化者盖讹吪之省文也汉书天文志正作讹
卞呙卞和也　淮南子说山训呙氏之璧即和氏也说文先训云卞和本此字今湖广有此姓
魁头科头也　后汉书东夷大率皆魁头露紒注魁头犹科头也谓以髪萦绕成科结也按此乃用字之异魁非即科字也
余谷斜谷也　杨君石门颂余谷之川隶释云以余为斜集古録云以余为斜汉人皆尔急就章板笮所产谷口斜王应麟音释云碑本作余
骝骅骝也　列子周穆王篇右服骝注古骅字按八骏之名诸书所引参差不一即一字亦多不同玉海引穆天子作□笔丛引作□恐多讹文未可尽据余详各字下
女蜗女娲也　礼记明堂位女娲之笙簧古本作蜗郑司农云女蜗三皇承宓羲者又引世本云女蜗作笙簧释文云蜗古蛙反
牛蜗牛也　三国志魏杨沛起牛庐止其中又管宁焦先自作一牛庐裴松之云当作蜗先等作圜舍形如蜗牛蔽故谓之蜗牛庐蜗声近故相借用
攫搦捉搦捉拏也　旧唐书髙宗纪永隆二年诏雍州长史李义云商贾富人厚葬越礼严加攫搦又代宗纪广德二年禁钿作珠翠等委所司切加捉搦又李德裕奏云昨防两浙福建百姓渡江者日三五十人臣于□山渡已加捉搦唐书韩琬不务省事而务捉搦北齐书厍狄干令人捕搦搦即拏字今俗作拿者是也搦本音诺髙其声读之即成拏音故古人用搦而俗人用拿其义一也
大姑大家也　后汉书列女曹大家即大姑也姑家声近故字亦通用
□防袈裟也　大净法门经袈裟者晋名去秽应法师云旧作□防音加沙葛洪字苑始改从衣
虾赮瑕霞也　史记天官书夫雷电虾虹辟厯夜明者汉书天文志作赮【即虹字】文选郭璞江赋絶岸万丈壁立赮駮李善注赮古霞字雄甘泉赋吸青云之流瑕兮李善注霞与瑕古字通用三字皆因声借用也
瑕霞虾也　张衡南都赋駮瑕委蛇李善注瑕与虾古字通吴越春秋越王夫人乌鸢歌啄霞矫翮兮云间霞亦虾字也【古本作霞近刻已多改作虾】
瘕瑕也　旧唐书中宗纪韦后称制诏书负犯防瘕咸从洗涤又宗纪开元二十七年赦文诸色防瘕人咸从洗涤瘕音霞与瑕同
徦尔遐迩也　杨统碑徦尔莫不陨涕繁阳令杨君碑徦尔佥服汉书礼乐志更定郊祀歌徦狄合处师古曰徦即遐字耳又按遐亦作假子法言寡见篇假言周于天地赞于神明注假作遐瑕亦同遐诗邶风泉水瑕不有害释文引毛云逺也礼表记引诗遐不谓矣作瑕斥彰长田君碑又作□尒亦遐之变也尔尒与迩并通
苴蜀巴蜀也　史记张仪苴蜀相攻击索隠曰苴音巴
素沙素纱也轻□轻纱也　周礼天官内司服素沙注今之白防也今世有沙縠名出于此盖即纱字又汉书元帝纪注轻绡今之轻□也□亦纱字
君雅君牙也　礼记缁衣引书君牙作君雅
批把鼙婆琵琶也　风俗通批把此近世乐家所作以手批把因以为名释名推手前曰批引手后曰把搜神记【今本无此语】琵琶一名鼙婆盖即琵琶二字之转声也
欧羊欧阳也　绥民校尉熊君碑治欧羊尚书隶释云以欧羊为欧阳汉书古今人表乐阳师古曰即乐羊也二字汉人互用如此
明敭明也　书古文训明明敭仄陋今书尧典作集韵云扬古文作敭宋书恩幸序明敭幽仄唯才是与温子升舜庙碑感梦长眉明敭仄陋皆用古文也又通鉴牛仙客加尚书张九龄曰惟旧相及敭厯中外者为之昔人文字中往往用敭厯字或误书作因读为踢厯者非也【敭从昜音阳从易以防切】
汤谷谷也　楚辞天问出自汤谷次于蒙汜注汤音阳一作淮南子天文训作谷
相羊忀徉襄羊常羊儴佯相佯尚羊倡佯常翔相翔彷徉方洋仿佯徜徉也　文选宋玉九辨聊消遥以相羊一本作相佯又司马相如上林赋招摇乎忀徉史汉及李善本皆作襄羊郭璞曰襄羊犹彷徉也汉书礼乐志更定郊祀歌周流常羊思所幷师古曰常羊犹逍遥也文选张衡西京赋儴佯乎五柞之馆李善本作相羊注云犹彷羊也后汉书冯衍显志赋乗翠云而相佯注犹逍遥也淮南子俶真训不若尚羊物之终始也栁子厚文傥荡其心倡佯其形老子指归作常翔仪礼觐礼注相翔待事之处史记吴王濞彷徉天下汉书濞作方洋师古曰犹翺翔也后汉书东平宪王苍消摇仿佯注游散之意皆徜徉之变也
详狂佯狂也　史记殷本纪箕子详狂为奴详与佯同又孝武本纪乃为帛书以饭牛详弗知也亦是佯字
翔实详实也太祥太详也　汉书西域其土地山川王侯戸数道里逺近翔实矣师古曰翔与详同假借用耳史记太史公自序司马谈六家指要论尝窃观隂阳之术太祥徐广曰一作详汉书司马迁作详是祥亦假借为详用也
不详不祥也　荀子修身篇则可谓不详少者矣注详当为祥易大壮不能退不能遂不详也释文云王肃作祥左【成十六年】详以事神注详祥也二字古通用
吉羊吉祥也　汉元嘉刀铭宜侯王大吉羊隶续云汉代器物多以羊为祥按说文羊祥也羊有祥义故即借为祥
敖详翺翔也　吴仲山碑出入敖详韵防云详通作翔敖详犹翺翔也又汉书礼乐志鴹吉时师古曰鴹古翔字也
子谅慈良也　礼乐记则易直子谅之心油然生矣韩诗外作慈良按今本字虽作子谅而义亦作慈良解当知古本如是而本因声沿误也
稻稂稻粱也　白石神君碑黍稷稻稂以稂为粱荡荡汤汤也　郙阁颂山崔防兮水流荡荡荡荡即汤汤荡与汤古字通用如荡隂亦作汤隂是也
防中房中也　史记武帝本纪夏有芝生殿防内中又曰甘泉防生芝九茎封禅书皆作房汉书沟洫志于是卒塞瓠子筑宫其上名曰宣防史记河渠书作宣房古书多以防为房者按汉人隶书如校官碑董并字公房房作□唐公房碑房作□隶释云隶法房字其戸皆在侧故人多不晓或作防或作昉皆误也据此则防中宣防当时本是房字变隶为楷因形误书遂成防耳非防与房义果可通也
铿鎗铿锵也　史记乐书君子之听音非听其铿鎗而已也汉书礼乐志但能纪其铿鎗鼓舞而不能言其义铿鎗并与铿锵同
闛阖阊□也　汉书雄校猎赋西驰闛阖师古曰闛读与阊同帝尧碑排啓闛阖隶释云闛读为阊
畺土疆土也无畺无疆也　汉书王子侯表以诸侯王畺土过制师古曰畺亦壃字也说文畺界也或作疆广韵疆亦作壃张公神碑畺土家静樊敏碑华南西畺朱碑绥我土畺皆同白石神君碑万寿无畺书召诰无疆惟休古文尚书作无畺
大壤大穰也　庄子庚桑楚居三年畏垒大壤列子天瑞一年而给二年而足三年大壤壤并同穰
伧囊戕囊抢攘也　庄子在宥篇脔卷伧囊注犹抢攘也崔本庄子作戕囊字别义同
敓夺攘也　旧唐书武后纪赞敓神器按广韵敓古夺字引古周书曰敓攘矫防又阳韵盗也敓即夺攘字正用周书吕刑之文而变其字无他义也通雅引此文误作□以为即抢攘字又以二字不知所出疑宋公自为之是以旧唐书之文而误为新唐书矣新书武后纪及后妃俱无此文也韵防引作□字彚引作皴□皆误
俇攘躟狂勷劻勷也　楚辞宋玉九辨逢此世之劻勷一作俇攘一作躟注狂遽貌韩昌黎诗浑奔肆狂勷义与劻勷同勷读同攘今人多用劻勷作赞襄意读勷如襄误甚
东箱东厢也　仪礼公食大夫礼公揖退于箱又觐礼设几侯于东箱注东夹之前相翔待事之处汉书鼂错趋避东箱杨敞敞夫人遽从东箱箱即厢字汉书周昌吕后侧耳于东箱听师古曰正寝之东西室皆曰箱言似箱箧之形【史记周昌作厢】按箱厢同音假借用耳非取其似箱箧之形也尔雅室有东西厢曰庙正用厢字岂独不取箱箧形乎顔说拘矣
相嵌商嵌镶嵌也　通雅云元美曰赵希鹄云夏时器多相嵌譌为商嵌用修以为镶嵌智谓本商嵌盖古谓刻为商商金商银乃古之遗称也
龙襄龙骧也　豆卢恩碑龙襄将军
创疮也　礼记曲礼头有创则沐创通作疮玉篇创古文疮字
□庄也　见修孔子庙诏表
区萌句芒也　管子五行篇艸木区萌即句芒也礼月令句者毕出萌者尽达句读如钩钩区音近故通
肃爽骕骦也　左【定二年】唐成公有两肃爽马爽读平声俗作骦亦作騻肃亦作骕晋书郭璞客傲曰昆吾挺锋骕骦轩髦
廧屋墙屋也　曹全碑戢治廧屋廧即墙字书五子之歌峻宇雕墙古文尚书作廧诗小雅兄弟防于墙释文云本或作廧左狄人伐廧咎如谷梁作墙汉书邹阳牵帷廧之制文选作墙廧墙音义同又石经论语辟诸宫墙作蘠与华岳碑同尧庙韩勅二碑墙又作□皆假借也
福央福殃也　无极山碑来福除央隶释云以央为殃吴仲山碑而遭祸央严防碑君获其央皆以央为殃
不不妨也　论衡自纪篇柤浊裔清不奇人注云读为妨
傏□荡突唐突也　广韵傏□不逊洪武正韵引广韵荡突亦作傏□通作唐今按广韵荡字止上去二音平声唐韵无此字未知正韵所据何本
棠棠堂堂也　鲁峻碑棠棠忠惠隶释云棠棠作堂堂他碑亦有之按严防碑棠棠容貌与此正同古书凡形容之辞初无正字皆假借同音之字用之故棠棠堂堂皆无不可非有定义也
唐溪棠谿堂谿也　后汉书延笃少从颍川唐溪典受左氏注引风俗通曰吴夫槩王奔楚封堂谿因以为氏唐与堂同也今考应劭风俗通实无此语广韵又云阖庐弟夫溉奔楚为棠谿氏其字作棠与水经注同汉石经公羊后有堂谿典姓名正作堂字然则唐溪棠谿皆堂谿之譌也
髙塘髙唐也　骊山温泉颂髙塘之云按陂塘之塘古但用唐唐乃塘之本字此则又故用塘也
宾桹槟榔也　汉书司马相如上林赋仁频幷闾师古曰仁频即宾桹也频字或作宾
郎庙廊庙也　钟繇宣示帖茤荛之言可择郎庙郎即廊也汉书董仲舒游于岩郎之上晋灼曰堂边庑岩郎谓严峻之郎也汉书东方朔今陛下累郎台师古曰郎堂下周屋皆以郎为廊
亢仓庚桑也　庄子有庚桑楚史记庄子作亢桑子大唐新语云道家有庚桑子者世无其书开元末处士王源撰亢仓子两卷以补之序云庚桑亢桑亢仓一也唐艺文志以为襄阳王士元着
仓海沧海也　汉书雄甘泉赋东烛仓海文选杨赋作沧古通用字也
仓天苍天也仓龙苍龙也仓梧苍梧也　诗王风黍离悠悠苍天释文云苍本亦作仓北海相景君碑于何穹仓杨着碑卬叫穹仓尧庙碑恩如浩仓史晨碑黑不代仓皆以仓为苍天之苍礼记月令驾仓龙汉书礼乐志郊祀歌左仓龙魏上尊号奏重华必忿愤于仓梧之神墓皆同以仓为苍
东阬东冈也　汉书雄甘泉赋陈众车于东阬兮师古曰阬大阜也读与冈同集韵冈通作阬
鎠柔刚柔也　仲定碑有鎠柔兮隶续云以鎠为刚按鎠即钢字六书正譌云冈别为罡碑盖以钢为刚而又变冈从罡也
颉防颉颃也　文选雄甘泉赋鱼颉而鸟防李善注颉防犹颉颃也
包巟包荒也　易泰卦包荒说文引易作包巟释文云荒本亦作巟五经文字云巟古荒字
落荒落也　尔雅释天歳名已曰大荒落史记作大落一本作大荒骆
璜璜煌煌也　杨子法言孝至篇武义璜璜兵征四方注犹煌煌也
苍黄苍皇也　文选北山移文苍黄飜覆旧唐书僖宗广明二年王处存之众苍黄溃乱李端叔曰杨元发苍黄失据皆苍皇也郝氏又以张皇为苍黄盖舒徐则为徜徉急遽则为张皇又穿齿愤声为苍黄则更迫矣
方皇傍偟房皇仿偟徬徨也　汉书雄甘泉赋溶方皇于西清师古曰方皇彷佛也文选李善注方皇即彷徨彷音旁庄子大宗师篇芒然傍偟乎尘垢之外史记礼书房皇周浃汉书司马相如子虚赋仿偟乎海外音义皆与徬徨同
慞惶张皇也　书康王之诰张皇六师陶景周氏冥通记整心建意勿慞惶也义与张皇同集韵云慞惶惧也
不偟不遑也　子法言君子篇忠臣孝子偟乎不偟注偟暇言忠孝之人不暇问仙人无益之事也尔雅释言遑暇也释文云或作偟张表碑匪偟时荣亦用偟字义正同遑
横虫蝗虫也　唐韵古音蝗戸盲切音横演春秋繁露云徽州稻苦虫害俗呼横虫按横本可读如黄古庚阳声通也
汤隂荡隂也　汉书地里志河内郡荡隂师古曰荡音汤今县名直作汤隂矣张迁碑荡隂令犹用汉书荡字
乃渹那行也　世说刘真长见王导导以腹熨弹碁局曰何乃渹刘出曰未见他异惟闻吴语程大昌按玉篇言渹虚觥反今乡俗状凉冷之状曰冷渹此解非也八庚与七阳通渹当作亨康反吴人之声常有之意以为何如则曰那行行字亦音亨康反老学庵笔记曰阁门促人曰那行是即何乃渹之声也
芒芒茫茫也　诗商颂洪水芒芒文选陆机叹逝赋咨余今之方殆何视天之芒芒义皆与茫茫通
北芒北邙也　后汉书城阳恭王祉葬于洛阳北芒即北邙也
行臧行藏也　衡方碑用行舎臧说文新附字云藏汉书通用臧字从艸后人所加汉书礼乐志同録臧于理官师古曰古书懐藏之字本皆作臧汉书例为臧耳
卬贵昂贵也　汉书食货志万物卬贵师古曰卬物价起音五刚反按诗卷阿颙颙卬卬衡方碑引作昂昂卬昂二字古盖通用
昴藏昂藏也　见于大猷碑
庚更也　列子黄帝篇心庚念是非口庚言利害注庚当作更按汉书律厯志敛更于庚以更释庚礼檀弓季子葬其妻犯人之禾请庚之注偿也史记平准书悉巴蜀税赋不足以更之更亦为偿则更庚二字古盖通用
革更也　管子山权篇丁氏归革筑室赋籍藏注革更也吕氏春秋当务篇子肉也我肉也尚胡革求肉而为魏策吾已许秦不可革矣俱与更同按革即更之入声字声义皆可相通故遂借革以为更
横舎黉舎也　后汉书鲍永永孙德乃修起横舎注横学也又作黉朱浮造立横舎亦同
元享元亨也　张公神碑元享利贞汉隶字原云汉碑元亨字皆作享至子孙享之之类则又作亨按九经字样云亯音飨献也又音赫平通也又音魄平宰也从髙省象进孰物形说文亦作□今经典相承隶省作享音飨作亨音赫平又音魄平则享亨本一字也故得通用
瑛雄英雄也　绥民校尉熊君碑揽瑛雄之迹兮郭仲奇碑翼翼瑛彦皆以瑛为英
女防女英也　汉书古今人表女防舜妃师古曰即女英也
平议评议也　后汉书霍谞前者温教许为平议平与评同三国志费袆注引殷基通语曰司马懿诛曹爽袆设甲乙论平其是非平亦同评
□荆也　见乙速孤行俨碑
荒况兄也　释名兄荒也荒大也故青徐人谓兄为荒白虎通三纲六纪篇兄况也况父法也广雅兄况也今江南犹呼兄为况汉书尹翁归字子兄师古曰兄读曰况诗大雅桑柔仓兄填兮兄亦读若况此即庚阳之三声读法也
外生外甥也　三国志陆逊外生顾谭顾承姚信陆抗注陆景母张承女诸葛外生诸葛亮集有戒外生书世说曰桓豹奴是王丹阳外生形似其舅唐戴叔伦有送外生宋垓诗皆以生为甥刘熙释名云舅谓姊妹之子曰甥甥亦生也
太形太行也　列子汤问篇太形王屋二山注形当作行按今读行作杭列子作形则知古读太行如行路之行矣然庚阳相通形行实一声也又太行一作泰坰
踁踁誙誙胫胫防防防防硁硁也　晋书范宏之虽有踁踁之称而无大雅之致黄公绍以为即硁字庄子至乐篇吾观俗之所乐举羣趋者誙誙然如将不得已而皆曰乐者吾未之乐也类篇誙誙趋死貌要亦硁硁之义也汉书杨恽胫胫者未必全也亦言硁硁之状若曰胫去声则踁亦在径韵皆为足骭其义何取此但以形声相近而借用耳元次山丹崖翁宅铭怪石临渊防防自颠亦硁硁也乃自注为绮竞切何也韩道昭五音集韵又误以防为砚字皆非又韩昌黎诗焉能守防防说文硻从石坚省声与硁同防即硻字从石从坚特不省耳
萌隶氓隶也　战国策施及萌隶管子山国轨谓髙田之萌曰注萌民也此条与一卷良萌条义通
崝嵘峥巆峥嵘也　说文嵘崝嵘也文选宋玉髙唐赋俯视崝嵘崝峥本字也又汉书雄甘泉赋似紫宫之峥巆白石神君碑登峥巆巆亦嵘字
鸎桃樱桃也　吕览仲夏之月羞以含桃先荐寝庙髙诱注以鸎所含食故曰含桃又名鸎桃
枨子橙子也　金城记黎举欲以枨子臣樱桃但恨不同时耳枨子即橙子也
诤争也　唐扶碑州郡诤表言州郡争相表荐也隶释云以诤为争广韵诤亦作争
请文情文也　史记礼书请文俱尽徐广曰古情字多假借作请诸子中多有此比荀子成相篇听之经明其请请亦同情【字典啨字注引礼书作啨谓啨古情字误】
旌密精密也　尧庙碑工师旌密有斑道之巧隶释云以旌为精
青防饭青精饭也　吴曽曰神仙王褒太极真人以太极青精饭方授之褒链服五年色如少女杜诗惜无青精饭使我颜色好苏颂曰陶隠居登真隠诀有青防饭即青精饭今释家四月八日所作之乌饭是也
水精水晶也　后汉书西南夷哀牢国出水精琉璃西域大秦国宫室皆以水精为柱即水晶也李白诗下却水精亦同今但用水晶字耳
天精天暒天晴也　史记天官书天精而见景星注精明也义与晴通汉书天文志作暒孟康曰暒精明也义亦同说文晴字本作夝
孩嘤孩婴也　逢盛碑捬育孩嘤以嘤为婴
呈式程式也　樊安碑作呈作式以呈为程按史记秦始皇纪上至以衡石量书日夜有呈不中呈不得休息呈程古字盖通
从征从征也　史记三王世家燕王策非教士不得从征张晏曰士不素习不应召盖从征即应召募从征伐也
正营征营怔营也　汉书王莽人民正营师古曰正营惶恐不安之意也正音征又后汉书邓隲惶窘征营晋书王濬自理书惶怖征营皆以征作怔【汲古阁本已刻作怔】其义亦同
顷耳倾耳也　汉书王褒不单顷耳而听已聪师古曰顷读曰倾诗周南不盈顷筐注欹筐也亦与倾同
径管经管也　徐氏纪产碑雝直径管盖以径为经也按径经二字古多通用楚辞宋玉招魂经堂入奥朱尘筵些注经一作径左【僖二十五年】昔赵衰以壶餐从径馁而弗食正义曰刘改径为经谓经厯饥馁史记髙祖本纪夜径泽中索隠曰径旧音经
义刑仪型也　杨信碑追念义刑即仪型也借义作仪刑与型同诗大雅仪刑文王又尚有典刑皆但作刑
刑形也形刑也　刑形二字古多通用无别急就章獖脍炙胾各有刑王应麟音释云刑颜师古本作形孙叔敖碑因埋掩其刑冯绲碑遗令坟茔取藏刑而已李翊碑□松柏而憔刑李翊夫人碑收刑都灵台碑灵隠刑凡形体字皆作刑易鼎卦其形渥郑氏虞氏作其刑剭髙彪碑形不妄滥恩如皓春凡刑罚字又作形二字互用如此
邢景形影也　侯成碑惟想邢景司马季德碑消邢幽门孔躭碑消邢瘦腊皆以邢为形景影本字葛洪加彡
霆坚庭坚也庭电霆电也　孙叔敖碑霆坚禹稷不能过也隶释云以霆坚为庭坚朱碑威神庭电隶释云以庭为霆二字亦故为互异如此
渟车停车也　后汉书赵岐渟车呼与共载此字典引汉书如此查后汉书今多作停从人不从水未知字典所据何本
神零神灵也　吴仲山碑神零有知隶释云以零为灵按类篇从灵之字亦或从零如为□为□□为□之类甚多灵与零古或通用
万零万龄也　斥彰长田君碑身没名立永载万零隶续云以零为龄又修华岳碑繁阳令杨君碑皆以軨为龄他书未见通用或书碑者好奇之过与
霝□苓落零落也　说文□霝□也尚书大用苓落汉书班固叙答宾戏曰失时者苓落师古曰苓与零同
涕泠涕零也　樊敏碑士女涕泠金石文字记云泠者零之异冀州从事郭君碑同僚涕泠张公神碑天时和兮甘露泠零皆作泠
泠人伶人也泠纶伶伦也　左【成九年】晋侯见钟仪问其族曰泠人也释文云依字作伶正义云泠氏世掌乐官而善故后世名乐官为伶官汉书律厯志黄帝使泠纶师古曰泠音零纶音伦也
康甯康宁也　汉书礼乐志更定郊祀歌穰穰复正直往甯师古曰甯愿也合韵音宁说文系云甯犹宁也今俗人言宁可如此为甯可如此王莽永以康甯集韵甯同宁甯戚一作宁越
荧火萤火也　尔雅释虫荧火即炤释文本作萤注云今本作荧后汉书灵帝纪帝与陈留王协夜步逐荧光行数里即萤光也
荧阳荥阳也　汉书地里志后汉书郡国志荥阳字皆从水周礼职方氏其川荧雒注荧在荧阳其字从火韩勅后碑河南荧阳刘寛碑隂河南荧阳郑烈碑荧阳将封人也字皆从火作荧【今本周礼亦或改作荥释文仍作荧】
承掾丞掾也　洪武正韵引后汉书马援承掾之任谓承与丞同按今本后汉书多刻作丞不作承未知正韵所据何本左【哀十八年】楚使子国帅师而行请承杜注云承佐也义正为丞
征惩也　荀子正论篇凡刑人之本禁暴恶恶且征其未也注征读为惩易惩忿窒欲释文作征蜀才作澄刘作惩史记建元以来侯者年表荆荼是征郑曰徴艾汉书沟洫志穿渠自征师古曰征音惩集韵云惩通作征【荆荼即荆舒书洪舒于民古文尚书作洪荼】
鳞杂凌杂也　汉书天文志故其占验鳞杂米盐亡可録者按鳞杂言琐细也字亦不当定作凌今俗多作凌耳两字皆假借用之
凌轹陵轹也　史记魏其武安侯凌轹宗室后汉书朱浮帝以浮陵轹同列按陵轹者谓以势加乎人之上而欺侮之也用陵字为正今多通借凌如凌云凌厉之类皆是
江淩江陵也　见孟法师碑
九増九层也曾城增城也　魏大飨碑防九增之华盖九增即九层也楚辞天问增城九重其髙几里汉书雄甘泉赋增宫防差师古曰增重也增皆同层又汉书司马相如哀二世赋坌入曾宫之嵳峩师古曰曾重也后汉书张衡思赋登阆风之曾城兮【文选作层】曾亦同层
股厷股肱也　书益稷臣作朕股肱耳目古文尚书作股厷按说文肱本作厷
耐能也　礼记礼运故圣人耐以天下为一家注耐古能字宋祁汉书髙帝纪注云古者能字皆作耐字后世以三足之能为能故今人书能无有作耐字者按古人不独能作耐耐亦作能盖二字音义同也汉书鼂错胡貊之人其性能寒粤之人其性能暑注能读曰耐赵充国汉马不能冬能亦读耐
效邮效尤也　国语邮而效之邮又甚焉按书愆尤之尤多通用邮诗宾之初筵不知其邮释文云过也礼记王制邮罚丽于事家语芾而麛裘投之无邮列子杨朱篇伯夷非无欲矜清之邮汉书成帝纪天着变异以显朕邮五行志是月后妾当有失节之邮贾谊吊屈原赋般纷纷其离此邮兮谷永则卦气悖乱咎征着邮外戚班倢伃赋哀襃阎之为邮又不废捐于罪邮班固叙讥苑扜偃正谏举邮皆过失之义尤邮古字通用也尔雅释言邮过也正是此义乃注云道路所经过是以为邮之邮矣恐非又古人不独以为愆尤之尤亦以为尤甚之尤列子周穆王篇况鲁之君子迷之邮者是也【王良邮无恤亦用作尤良见文选卢谌赠刘琨诗】
石邮石尤也　困学纪闻云容斋五笔石尤风引陈子昂戴叔伦司空文明诗意其为打头逆风也李义山诗作石邮【来风贮石邮】杨文公诗亦作邮【石邮风恶客心愁】
华聊华骝也　汉书地里志得华聊绿耳之乗字典引志作聊以为聊又同骝考今本汉志多刻作駵其字仍从马特省田耳駵与驑音义本同非如以作驑音义各别也未知字典所据何本
留落流落也　孔平仲杂抄曰霍去病诸宿将常留落不耦今世俗多作流落或议史记无此语乃见汉书卫青诸将常留落不遇注迟留零落不遇合也今按史汉二书去病在卫青后此实去病中语史记作然而诸宿将常坐留落不遇汉书作然而诸宿将常留落不耦常下无坐字遇作耦其所异者此耳何以云史记无此语也凌本作不遇万厯十年南监髙啓愚修本依刘之同所校此语正作留落不耦
流黄磂黄硫黄也　硫黄古但作流黄言其色也机上流黄亦取流黄之色说文防可以染留黄盖言染色即流黄色也唐冯贽云仙杂记言元载饮食冷物用磂黄碗留流磂硫并通
旧留鸺鹠也　说文旧旧留也或从鸟休声作鸺徐锴说文系曰即怪鸱借为新旧字按说文旧留为一鸟旧之别体则为鸺皆去声字鹠别为一鸟为鹠离不与旧留同今世以旧字为新旧之旧不复知为鸟名读鸺如休合鸺鹠为一物不复知鸺同于旧名实混淆莫可考正又鸺鹠一作休留通雅云国策宋偃王时有雀生于城之陬即鸺鹠也
赘旒赘瘤也　公羊君若赘旒然义与赘瘤同或言君虚位如旒附冕非以旒为瘤谓君如赘瘤也通雅更谓诗商颂缀旒亦同赘瘤【礼记注商颂作啜邮】
祝□祝尤咒尤祝由也　说文□祝□也即今之祝由科按内经有祝由徐文长引物原曰禁咒名越方汉武信南越而禁咒方始按后汉书方术赵炳善越方注云越方善禁咒也史记扁鹊仓公曰我有禁方禁方亦即越方也古有祝科今太医院第十三科为祝尤又曰咒尤为咒而愈亦周礼春官诸祝之类也
繇繇攸攸悠悠也　汉书韦贤犬马繇繇师古曰繇与悠同班固叙攸攸外防攸亦同悠
逌叙攸叙也　汉书五行志我不知其彝伦逌叙又彝伦逌斁地里志酆水逌同师古曰逌古攸字也尚书本皆作攸按说文有□字气行貌汉书韦贤万国□平师古曰□古攸字逌□字体相近师古所注亦同疑二志逌字乃□字之讹也
优犹优繇优嗂优游也　荀子正论篇优犹知足汉书班固答宾戏陆子优繇孙叔敖碑优嗂乐业皆优游之变也礼记曰咏斯犹郑注云犹当为摇声之误也秦人犹摇声相近尔雅释诂繇喜也郭注引礼记此文云犹即繇也说文嗂亦训喜也繇嗂摇字则相近而繇复与犹同音繇亦时读作摇则郑氏谓犹当为摇者正当为繇耳古人随声借用故既以犹作繇亦以嗂作繇也【嗂本音摇】
□游优游也　广韵云□游本亦作优按娄寿碑□于春秋冯绲碑为四府所表□优皆作□广韵□字所从来逺矣
由子游子也　焦氏易林长股善走趋步千里王良嘉善伯乐在道申生见母下有由子通雅云即谓游子
瀀渥优渥也　说文瀀泽多也引诗既瀀既渥今诗小雅信南山作优说文瀀优二字义别今但通用优
浮游蜉防蜉蝤蜉蝣也　大戴礼夏小正五月浮游有殷方言蜉防秦晋之间谓之渠畧尔雅释虫蜉蝣渠畧蜉防即蜉蝣也汉书王褒蜉蝤出以隂师古曰蝤音由字亦作蝣其音同也
猷可犹可也谋犹谋猷也　书盘庚其犹可扑灭古文尚书作猷袁良碑平仲小国之卿其俭猷称皆以猷为犹诗小雅我视谋犹石经尚书女比犹念以相从杨綂碑謩兹防犹范式碑迈德徽犹又皆以犹为猷按两字形声皆同特犬旁或左或右耳后人始以猷为谋猷字以犹为尚可之辞古人不分也又孟子王由足用为善任伯嗣碑政由豹产又皆以由为犹
夷由夷犹也　楚词九歌湘君君不行兮夷犹蹇谁留兮中洲注夷犹犹豫也后汉书马融广成颂或夷由未殊注引楚辞作夷由夷由即夷犹也尔雅释鸟夷鼯防名别是一义
子斿子游也　石经论语作子斿按说文游旌旗之流也从防从汓声周礼春官巾车建太常十二斿以祀考工记辀人龙旂九斿鸟旟七斿熊旗六斿蛇四斿汉书礼乐志郊祀歌九重开灵之斿又泛泛填填从髙斿皆但作斿省文也
斿学游学也　斥彰长田君碑乃始斿学六书正譌云斿又借为浮斿敖斿字孔彪碑浮斿尘埃之外武荣碑久斿太学斿并同游
攸德修德也　张良碑令德攸兮宣重光按古文尚书修字皆作攸娄寿碑曾祖父攸春秋又不攸亷隅两修字皆作攸攸修古盖通用字也
舟帀周帀也　尧庙碑委曲舟帀隶释云以舟为周按说文□帀徧也从勹舟声碑特省勹耳集韵□通作周俗作周非
雠柞酬酢也　战国策壤地着之盘盂属之雠柞注酬酢同
刚渘刚柔也　北海相景君碑实渘实刚魏元丕碑既膺渘德柔皆作渘类篇渘水名字原云汉碑多以渘为柔
游兆柔兆也　尔雅歳阳丙曰柔兆史记作游兆廋索搜索也　汉书赵广汉廋索私屠酤师古曰廋读与搜同谓入室求之也又百官表有騪粟都尉服防曰騪音搜索也廋騪皆与搜同
驺鲁邹鲁也　汉书郊祀志祠驺峄山苏林曰驺鲁县也地里志鲁国驺注云故邾国后汉书郡国志驺本邾国按说文本作邹注云鲁县古邾国是驺即邹也又隶续有驺氏镜铭洪氏云太史公书齐有三驺子范史春秋家有驺夹班史并作邹则邹驺二字古盖通用
朋畴朋俦也　议郎元宾碑朋畴宗亲畴通作俦战国策今髠贤者之畴也荀子劝学篇草木畴生子法言修身篇畴克尔并与俦同汉书韩信其畴十三人皆已斩俦亦作畴
詶咨畴咨也　书尧典畴咨魏元丕刘寛郑烈诸碑并用作詶咨据说文引书当作咨辞也下从白音自与黒白字异今作畴从田者亦隶书假借用之也故或更借用詶
衾帱衾裯也　曹植赠白马王彪诗何必同衾帱然后展殷勤注帱与裯古字同
钩鸼钩辀也　林和靖诗云木叫钩辀谓鹧鸪也张华注禽经曰自名钩鸼格磔行不得也哥哥按鹧鸪即鹘鸼钩鸼之声即鹘鸼之变也又变而用辀皆假借耳
辀张侜张侏张诪张也　书无逸无或胥诪张为幻释文云马本作辀尔雅及诗作侜同侜张诳也后汉书董皇后汝今辀张怙汝兄邪晋书张华辀张跋扈刘琨赠卢谌诗序自顷辀张困于逆乱诗陈风谁侜予美注侜张予之所美南齐书桓康莫侜张问桓康其义皆同又诪张一作侏张雄国三老箴负乗覆餗奸寇侏张晋书慕容垂记载符坚报书云侏张幽显魏书恩幸赵修侏张不已北齐书源彪吴贼侏张古虞尤韵通周朱音近故侏张即诪张也
流求琉球也　栁子厚岭南节度使飨军堂记由流求诃陵西抵大夏康居流求即琉球国
苏涂浮屠也　后汉书东夷马韩祭天立苏涂注引三国志魏东夷诸国各有别邑名之为苏涂立大木悬铃鼓事鬼神诸逃亡至其中皆不还之苏涂之义有似浮屠
牟利谋利也　史记平准书富商大贾无所牟大利汉书食货志同注牟取也义与谋近
来牟来麰也　诗周颂于皇来牟释文云牟麦也字书作麰音同牟
侵侔侵牟也　东海庙碑收责侵侔按战国策下牟百姓汉书李广利而将吏贪不爱卒侵牟之师古曰侵牟言如牟贼之食苗也景帝纪渔夺百姓侵牟万民李奇曰牟食苗根虫也侵牟食民比之蛑贼也盖汉书以牟为蛑隶书以侔为蛑皆假借也又按汉书侔德字亦用牟则牟侔二字古盖通用
牟子眸子也　荀子非相篇尧舜参牟子注牟与眸同歌呕歌讴也　汉书朱买臣担束薪行且读书其妻亦负戴相随数止买臣母歌呕道中师古曰呕读曰讴
沤鸟鸥鸟也　列子黄帝篇海上之人有好沤鸟者注沤音鸥即鸥也
茍屚句漏也　晋书葛洪闻交阯出丹砂求为句漏令句漏县名汉书地里志交阯郡有茍屚县即句漏也茍句皆音钩
裒尅掊克也　南齐书竟陵王子良而守宰相继务在裒尅即诗之掊克也掊裒音同
蜩蟉绸缪也　汉书司马相如大人赋蜩蟉偃蹇史记作绸缪字异义同
挦尺寻尺也　议郎元宾碑退不枉尺直挦隶释云以挦为寻华山亭碑防度挦廓立室异处亦以挦为寻又广韵寻又姓刘熊碑隂有挦横字公节则姓亦作挦也是二字古盖通用
侵寻浸寻寖寻侵淫浸潭濅淫浸浔也　史记孝武本纪是歳天子始巡郡县侵寻于泰山矣封禅书作浸寻【汲古阁本封禅书亦刻作侵】汉书郊祀志作寖寻汉书司马相如上林赋侵淫促节史记作浸潭文选雄剧秦美新亦有景曜浸潭之瑞潜语音义皆相通也又汉书齐王肥濅淫闻于上师古曰濅古浸字也史记司马相如难蜀父老文浸浔衍溢即浸寻也字无定形音无定声其义皆一各随所用耳
箴鍼针也　说文箴缀衣箴也鍼所以缝也字异义同今俗但作针礼记内则纫箴请补缀荀子有箴赋皆箴纫之箴也
卑湛裨谌也　汉书古今人表郑卑湛师古曰卑音脾湛音谌即郑大夫裨谌也
任身妊身也　汉书外戚赵倢伃任身十四月乃生任即妊字邹阳注纣刳任者观其胎产【汲古阁本已刻作妊】又方书女子二十任脉通则有子任与妊姙并同
禽杀擒杀也　史记五帝本纪遂禽杀蚩尤汉书髙帝纪此所以为我禽也左【僖廿二年】不禽二毛禽皆与擒同校官碑禽奸戋猾张纳碑所向禽殪亦同
禽敖黔敖也　礼记檀弓齐人黔敖汉书古今人表作禽敖师古曰即黔敖也
呻唫呻吟也　平舆令薛君碑童稚呻唫玉篇唫亦古吟字汉书息夫躬秋风为我唫韩非子权篇宗室忧唫楚辞九章悲回风孤子唫而泪兮唫皆同吟
萧参箾参櫹槮揱参萧森也　史记司马相如上林赋纷容萧参汉书作纷溶箾参楚辞宋玉九辨萷櫹槮之可哀兮张衡西京赋櫹爽櫹槮周礼考工记注郑司农曰揱读为纷容揱参之揱此即用上林赋语揱即与萧箾同音皆萧森之变也
谭思潭思覃思也　书孔安国序研精覃思释文云覃深也樊敏碑谭思旧制隶释云以谭思为覃思梁师亮墓志铭谭思漆书亦同汉书雄而大潭思浑天师古曰潭湥也潭思亦覃思之意也
沈沈潭潭也　史记陈涉世家伙颐涉之为王沈沈者注沈音长舍切言宫室之深广也韩昌黎诗潭潭府中居沈沈即潭潭其音同也
骖乗参乗也　史记张释之上就车召释之参乗汉书释之作骖乗孙叔敖碑自曹臧孤竹吴札子罕之伦不能骖也亦以骖为参
中南终隆终南也　尚书禹贡终南惇物二山名也诗秦风终南何有左改用中南【昭公四年】四岳三涂阳城太室荆山中南九州之险也潘岳闗中记曰终南一名中南言在天之中居都之南淮南子俶真训孟门终隆之山不能禁终隆亦终南也
常谭常谈也　三国志魏管辂此老生之常谭又裴松之注引辂别鲍子春自言吾少好谭易庄子则阳篇夫子何不谭我于王皆以谭为言谈字其音义同也
降谷函谷也　郑康成书立政注三亳版尹西降谷即函谷也梁鸿适吴诗游旧邦兮遐征将遥集兮东南心惙怛兮伤悴志菲菲兮升降欲乗策兮纵迈疾吾俗兮作防以降与南防相叶是降有函音矣故康成用降谷为函谷亦以其音之同而假借用之也
甚乱耽乱也　诅楚文淫失甚乱诗小雅棠棣和乐且湛释文云字又作耽湛通于耽甚近于湛故以甚乱为耽乱一说据说文甚尤安乐也甚乱即耽乱之义非借作耽也亦通
妉乐耽乐也　尔雅释诂妉乐也疏引诗和乐且湛及无与士耽妉乐即湛乐耽乐也
□□耽耽也　易颐卦虎视耽耽张寿碑□□虎视用易语而字异按释文云眈虎下视貌玉篇□内视也义固相近盖汉时本有如此者
龛乱戡乱也　梁书刘峻辨命论而或者覩汤武之龙跃谓龛乱在神功文选辨命论李善注引墨子曰夏桀时天乃命汤于镳宫有神来告曰夏德大乱往攻之予必使汝大戡之商王纣时周武王见三神曰予既沈渍殷纣于酒德矣攻之予必使汝大戡之以戡释龛而无异词是龛即戡也子重黎篇刘龛南阳注取也谢灵运述祖德诗序大元中王父龛定淮南萧子显南齐书拯溺龛曓皆用龛为戡
弗弗堪也　汉书五行志王心弗孟康曰古堪字按商书西伯戡黎说文引书作黎郭璞尔雅注引作堪黎则堪与戡古盖通用故汉书堪亦作
淡闷痰闷也　王羲之初月帖淡闷干呕东观余论云淡古痰字方言淡胷中液也杨用脩云淡古淡液之淡干古干湿之干今以淡作痰干作干非也通雅云医方有淡隂之疾俗作痰饮南齐书豫章王嶷遗命三日施灵唯香火槃水干饭酒脯槟榔而已干即干字衡方碑淡界缪动隶释云以淡为痰
耽耳檐耳儋耳也　淮南子地形训夸父耽耳在其北方汉书武帝纪有儋耳郡师古曰儋音丁甘反儋耽音同故得通用又博物志云逺夷之名雕题黑齿穿胷檐耳大竺岐首其字从木作檐盖儋与担同【见下条】担亦通作檐管子七法篇不明于则而欲出号令犹檐竿而欲定其末史记虞卿蹑屩檐簦尔雅释天何鼔谓之牵牛郭璞注今荆楚人呼牵牛星为檐鼔檐荷也栁子厚祭崔骈文檐重揭贵皆以檐为担集韵韵防檐并有都滥切之音故儋耳亦作檐耳也
儋负担负也　汉书西域负水儋粮送迎汉使按说文儋荷也集韵儋或作担儋担本属一字非假借也羊窦道碑骑马儋负亦正用说文儋字
蓝缕褴褛也　傅诗整此蓝缕衣方言布而无缘敝而紩之谓之褴缕说文作褴褛从衣从糸其义亦通纲目集览云蓝缕褴褛通
镜籨镜奁也严器籨器也　列女置镜籨中急就篇注籨盛镜之器后汉书光烈隂皇后纪帝从席前伏御牀视太后镜奁中物奁即籨也又南史宜都王铿于时人发桓温女冢得金巾箱织金蔑为严器严器亦即籨器当以音近借用耳
悉纎悉也　汉书食货志古之治天下至至悉也师古曰与纎同又王吉谏昌邑王曰行义介有不具者亦同纎
顾詹顾瞻也　史记周本纪顾詹有河粤詹雒伊义皆作瞻春秋庄十七年齐人执郑詹公羊作瞻诗小雅六日不詹詹同瞻
怗懘沾滞也　礼乐记宫商角征羽五者不乱则无怗懘之音怗昌亷切说文本作惉懘今作沾滞从省也
髭防髭防也　史记赵世家鬓麋髭防大膺大胷防即防字今俗作髥
沾视觇视也　礼檀弓曰噫毋曰我丧也斯沾注沾读曰觇视也
奄留淹留也　汉书礼乐志更定郊祀乐歌神奄留临须摇注奄读淹须摇须臾也互见前卷
煎靡渐靡也　韩非子云罢露百姓煎靡货财汉书枚乗渐靡使之然也渐靡即煎靡也
瀸濇渐渍也　淮南子要畧训以内洽五藏瀸濇肌肤即渐渍也汉书郊祀志其北治大池渐台师古曰台在池中为水所浸故曰渐台音子亷反三辅黄图或为瀸字瀸亦浸耳【今三辅黄图多刻作渐】复民租碑瀸润宿麦修华岳碑瀸润品物渐皆作瀸
沈渐湛渐沈潜也　书洪范沈潜刚克左【文五年】引作沈渐汉书谷永意岂将军忘湛渐之义师古曰湛读曰沈渐读曰潜后周华岳碑沈潜以刚潜皆作渐
柑口拑口也　汉书五行志臣畏刑而柑口韵防云说文箝拑柑钳鍼训义各不同然书史写亦有通用者按公羊【宣十五年】柑马而秣之释文柑其亷反以木衔马口柑口不言如口有所衔也今但通用拑箝柑字但读作甘为果名不复知有他音他义矣正字通概以柑口柑马为拑之误亦非
嗛退谦退也　汉书尹翁归温良嗛退师古曰嗛古以为谦字按周易谦卦释文云子夏作嗛书大禹谟谦受益古文尚书作嗛汉书艺文志易之嗛嗛师古曰嗛字与谦同
避慊避嫌也　汉书赵充国媮得避慊之便师古曰慊亦嫌字
孱颜巉岩也　汉书司马相如大人赋放散畔岸骧以孱颜师古曰孱颜不齐也义与巉岩同欧阳修诗空碧更孱颜用此语也
杖咸杖函也　周礼秋官伊耆氏掌国之大祭祀共其杖咸疏云咸读为函以此藏杖释文作杖函音咸
举颿举帆也　文选左思吴都赋楼船举颿而过肆李善注颿者船帐也今但用帆六书正譌云颿马疾步也借为舟颿字

[book_title]别雅卷三
鳯阳府训导吴玉搢撰
惣督摠督也　梁书武帝纪惣督众军按广韵摠同总郑烈碑变作防仲秋下旬碑变作□隶楷递嬗遂成物下着心之字此为隶变盖不可以六书之理相绳也
巃西陇西也　魏大飨记唐君元巃西人隶续云巃即陇字按玉篇巃力孔力空二切巃嵸嵯峨貌碑盖借巃为陇非巃即陇字也
勭摇动摇也　汉书成帝纪令天下无有勭摇之心傝防防□阘茸也　汉书贾谊吊屈原赋阘茸尊显兮师古曰下材不肖之人也或作防□韵防收傝防防从宂宂从宀下人俗作冗非也与穴字又别
从容纵臾将养傱勇从谀怂慂也　史记衡山王日夜从容王密谋反事汉书作纵臾又宾客来者微知淮南衡山有逆计日夜从容劝之汉书作日夜将养劝之师古曰将读曰奬又礼乐志郊祀歌神之行旌容容骑沓沓般傱傱晋灼曰音人相傱勇作恶师古曰容音勇傱音总酷吏赞杜周从谀诸字音义并与怂慂同
涌趯踊□甬龠踊跃也　汉书李寻涌趯邪隂师古曰趯字与跃同裴光逺集缀作踊□或省作甬龠
乐旨乐只也　衡方碑乐旨君子囗囗无疆按碑语盖引用诗南山有台之文而以旨为只或假借同音之字用之或当时本有如此者非尽写之误也
于氏于是也　韩勅后碑于氏愤慉之思隶释云以于氏为于是按汉书地里志至孙氏为庄公师古曰氏与是同古通用字后汉书李云得其人则五氏来备注引史记庶征曰雨曰曰燠曰风曰寒五者来备各以其序庶艸蕃庑是与氏古字通耳三国志吴有氏仪后改姓是
諟正是正也　陈书姚察尤好研覈古今諟正文字諟正即是正也三国志蜀来敏好是正文字陈书盖用此语
张是张氏也　张迁碑张是辅汉是即氏字义详前条姓姓氏也　费泛碑因为姓隶释云即氏字按说文乃姼字之或体与氏义别碑盖借为氏非即氏字也
德彼德被也　灵台碑德彼四表又广彼之恩隶释云以彼为被
骫任委任也　张表碑旌命骫任按说文骫曲也委曲字本作骩书皆借用委碑又借骩为委任字疑二字古通
佹辞诡辞也　郑固碑造□佹辞按温峤侍臣箴云或造膝诡辞与碑语正同诡与佹古盖通用谷梁【僖公九年】晋侯诡诸卒释文云诡左氏作佹荀子赋篇天下不治请陈佹诗注云请陈佹异激切之辞佹辞即佹诗之义与诡义同
系垒系累也　荀子大畧篇不忧其系垒也注垒读为累
虫蛾虫蚁也　列子黄帝篇末聚禽兽虫蛾史记五帝本纪淳化鸟兽虫蛾蛾即蚁字尔雅释虫蚍蜉大螘释文云螘本亦作蛾俗作蚁左【僖十五年】蛾析蛾音鱼绮切汉书元帝纪有白蛾羣飞蔽日雄长杨赋扶服蛾伏皆读为螘后汉书皇甫嵩张角等皆着黄巾为标帜时人谓之黄巾亦名为蛾贼注即蚁字喻贼众多故以为名陈球后碑蜂聚蛾动仲秋下旬碑蛾附隶释皆读作蚁
倍洒倍蓰也　史记周本纪劓罚疑赦其罚倍洒按此即尚书吕刑之文而用字有异洒有蓰音此盖用洒为蓰也书云其罚惟倍而此云倍蓰倍一倍蓰五倍其义不同盖古人本或异也
卑尔俾尔也　校官碑卑尔炽昌按碑语乃用诗鲁颂閟宫文而以卑为俾集韵云卑通作俾诗小雅节南山俾民不迷荀子宥坐篇引诗作卑
弥烖弭烖也　周礼春官小祝弥烖兵弥读作弭汉书李广弥节白檀师古曰弥音亡俾反义亦同弭
机筵机杖几筵几杖也　家语仰视榱桷俯察机筵注机作几州辅碑有机杖之赐左【襄十年】投之以机释文云机本又作几同庄子齐物论隠机而嘘释文云机李本作几机即几字别体今俗以机为机之省文非也
抵掌指掌也　崔镮北岳庙碑如抵诸掌此似用论语指其掌之文而字则用抵如用抵掌而谈之意于文义不顺盖是以抵为指也
考纰考妣也　徐氏纪产碑考纰徐氏隶释云以纰为妣
不翼比翼也　阮籍诗愿为双飞鸟不翼共翺翔不翼即比翼也不有比音遂亦借作比用
土匦土簋也　史记李斯饭土匦义与簋同说文簋古文作匦□此正用古文也
贪究贪宄也奸轨奸宄也　刘熊碑贪究革情隶释云以究为宄按此碑以究为宄唐卢藏用书纪信碑隂莫宄年代宄字义当为究二字互异如此岂本可通用邪左【成十七年】乱在外为奸在内为轨释文云轨本亦作宄史记五帝本纪冦贼奸轨正义曰轨亦作宄汉书元帝纪殷周法行而奸轨服师古曰轨与宄同
马矢马屎也　左【文十八年】杀而埋之马矢之中按说文粪也广韵本亦作矢俗作屎庄子人间世夫爱马者以筐盛矢史记亷颇一饭三遗矢汉书外戚孝成赵皇后童謡曰皇孙死燕啄矢三国志吴诸葛恪注太子尝嘲恪诸葛元逊可食马矢恪曰愿太子食鸡卵权曰何也恪曰所出同耳矢皆屎字
帛喜伯嚭也　论衡逢寓篇伍员帛喜俱事夫差注帛喜宜读作伯嚭
宴娭燕喜也　通雅云房中诗神来宴娭即宴嬉诗之燕喜即此二声也如妺喜崔琦作妺嬉可证史相如大人赋吾欲往乎南嬉汉书作南娭
欣憙欣喜也　史记周本纪无不欣憙【今本多刻作喜】汉书郊祀志而天子心独憙师古曰憙读曰喜【史记封禅书作心独喜】急就章勉力务之必有喜皇象碑本作憙刘寛碑河东闻憙韩仁碑闻憙长汉书地里志后汉书郡国志皆作喜喜憙字通
所已所以也　荀子非相篇人之所已为人者何已也注已与以同杨着碑皆所已纪盛德无穷者也帝尧碑已章圣德又报已嘉福又敦我已德厉我已仁以皆作已
行李行理也　左【僖三十年】烛之武曰行李之往来注云行李使人也襄八年曰亦不使一介行李注曰独使也昭十三年曰诸侯靖兵好以为事行理之命无月不至周语行理以节逆之两之中李理互异而义则相同古李理字通用管子法法篇臯陶为李谓理官也史记天官书营惑为李【一本作勃徐广注作理】外则理兵内则理政汉书胡建引黄帝李法苏林曰狱官名也师古曰李者法官之号也法官本名理【见月令孟秋之月注及史记循吏李离传】而亦用李者以二字音义本通也故行李行理字异义同李济翁资暇録以为古使字作□从山下人人下子后人转作李此臆说也又马永卿嬾真子彭乗墨客挥犀曰左注皆止解行李为使而今人以行装为行李则非也不知本义为行理而使人行必有装郑当时之治行孟子之治任是已则相沿以行李为随行之物亦何不可甚矣马彭之拘也
陟里侧理也　王子年拾遗记晋武帝赐张华以侧理纸万番此南越所献后人言陟里与侧理相乱南人以海苔为纸其理纵横邪侧因以为名陆友仁又引汉人作陟俚
禗禗諰諰鳃鳃葸葸也　汉书礼乐志郊祀歌赤蛟篇曰灵禗禗孟康曰禗音近枲荀子议兵篇諰諰然常恐天下之一合而轧已也汉书刑法志用作鳃鳃广韵收禗入之韵汉志注上声文选鲁灵光殿赋心而发悸李善注引苏林汉书注曰葸葸惧貌与葸同即论语之葸字今人作文好用鳃鳃不知其借作葸字为畏怯意也
土仁士人也　韩勅碑四方土仁隶释云土即士字按汉隶士字下画多长与土字无别如史晨碑百辟卿土华山亭碑卿土百辟周憬碑济济吉土石门颂庶土悦痈皆同又仁字疑亦借作人侯成碑亦有遐迩土仁之语若作仁义字与文义不顺隶释无解
芸芓耘耔也　诗小雅或耘或耔汉书食货志引作或芸或芓周礼天官甸师注耨芸芓也集韵耘通作芸论语植其杖而芸孟子不芸苗者也三公山碑或耘或芓两字各用其一
杍材梓材也杍匠梓匠也　周书梓材古文尚书作杍材赠孔宣公泰师碑云广命杍材用古文也楚金禅师碑工人杍匠广韵云杍工木匠或作梓盖梓杍同音皆假借也
崽囝子也　水经注曰娈童丱女弱年崽子崽音宰按方言崽者子也青箱杂记闽人呼子曰囝唐取闽子为宦官顾况撰哀囝一篇云囝生闽中乃絶其阳为臧为获金玉满堂又有囝别郎罢郎罢别囝诗以寓讽郎罢闽人呼父也闽音读囝亦如宰杨时伟正韵牋解韵逸字收崽读若洒无囝字囝或音枧
心仪心拟也儗人拟人也　汉书外戚孝宣许皇后公卿议更立皇后皆心仪霍将军女服防曰仪音螘心仪即心拟也按诗大雅烝民篇我仪图之释文作义注云毛如字郑作仪仪匹也朱仪度也是亦与拟字义通礼记曲礼儗人必于其伦释文比也文选傅毅舞赋经营切儗注云言舞人举引皆有所比儗也儗亦同拟又拟亦通用疑汉书食货志逺方之能疑者并举而争起矣师古曰疑读曰拟史记苏秦疑于王者亦同【今本多刻作拟】
负依背依倍依负扆也　礼记明堂位天子负斧依南乡而立释文云本又作扆同汉书王莽天子负斧依南面而立按书顾命狄设黼扆缀衣注屏风画为斧文者书斧黼扆依互通盖因声假借也又负依一作背依又作倍依汉书徐乐南面背依史记周公世家南面倍依盖古陪倍负背北皆相通负尾即陪尾负郭即背郭史记淮隂侯吾岂可以乡利倍义乎与向背同诗言树之背谓北堂也北本二人分背之形篆作□借作南北之北汉书宣帝纪甘露二年行幸萯阳宫李斐曰萯音倍
几不岂不也　荀子荣辱篇几不甚善矣注几同岂列子周穆王篇穆王几神人哉岂亦作几
筐棐筐匪也　汉书食货志各因所生逺近赋入贡棐应劭曰棐竹器也所以盛方曰筐隋曰棐师古曰棐读与匪同
仲蘬中仲傀仲虺也　荀子尧问篇其在仲蘬之言也注仲蘬与仲虺同汤左相也史记殷本纪中作诰九经考异作仲石经作仲傀皆仲虺也
彊梧强圉也　尔雅释天歳阳丁曰强圉史记厯书作彊梧
强圉强衙强御也　汉书王莽引诗不畏强圉诗大雅烝民本作彊御盖圉与御通也列子名御冦战国策作圉冦又北海相景君碑强衙改节杨君石门颂绥亿衙强隶释云以衙为御按周礼田仆注衙还之使不出围释文云衙又作御同御本通御故亦借用衙释名衙止也则又与御同义广韵语韵有衙字音御引楚辞导飞亷之衙衙是衙御音义皆通矣故同用无别
鉏防岨峿鉏牙龃龉也　说文龃龉齿不相值也又防鉏防也重文作铻楚辞宋玉九辨圆凿而方枘兮吾固知其鉏铻而难入鉏铻即鉏防亦不相值之义也文选陆机文赋或岨峿而不安李善注岨峿不安貌亦引楚辞鉏铻为证周礼考工记玉人大琮十有二寸射四寸注射其外鉏牙疏言其外八角锋也岨峿鉏牙义皆与龃龉同古吾牙声近故或借用牙尔雅释乐注敔如伏虎背上有二十七龃龉亦此义也
以与也　仪礼燕礼君曰以我安注犹与也汉书外戚李夫人是邪非邪师古曰言所见之状定是夫人以否魏书李顺此年行师当克以不以皆读作与韩昌黎剥啄行凡今之人急名以官注韩文与多作以古以与之声相近故多通用诗召南江汜首章曰不我以二章曰不我与注与犹以也
几所几许也　汉书疏广数问其家金余尚有几所师古曰几所犹言几许也张良父去里所复还师古曰行一里许而还来古许所声近如诗小雅伐木许许说文引诗作伐木所所世说张与王建武初不相识后遇于范豫章许杜少陵诗今复在何许皆与所同
嘘舆謣邪许也　通雅云舆謣邪许举重唱呼也邪在中原韵为亨遮反许音虎古诗纪有邪许歌又有嘘歌注与邪许同刘画曰牵石拕舟必歌嘘昔有谓声重为邪许声轻为嘘者由今论之嘘亦不读作许与矣吕氏春秋淫辞篇今举大木者前呼舆謣后亦应之淮南子道应训作邪许方子谦曰今人上梁之中称儿郎伟即邪虎类也
钜万巨万也　史记平准书京师之钱累巨万韦昭曰巨万今万万汉书食货志庶人之富者累钜万钜与巨同
束苣束炬也　后汉书皇甫嵩束苣乗城按说文苣束苇烧也徐曰今俗别作炬非是火炬字本当作苣今皆以苣为菜名火苣字作炬不复作苣反以不别者为别矣
渠能巨能讵能也　史记张仪且苏君在仪宁渠能乎索隠曰渠音讵汉书髙帝纪公巨能入乎师古曰巨读曰讵犹岂也集韵讵通作渠
柤梪沮梪俎豆也　韩勅碑爵鹿柤梪隶释云以柤为俎张纳碑既修沮梪隶释云以沮为俎按柤沮与俎形声相近故假借用之书武城骏奔走执豆笾释文云豆本又作梪尔雅释器木豆谓之豆释文云豆又作梪广韵梪笾豆梪豆义同
防宙宇宙也　荀子赋篇精微乎毫毛而盈大乎防宙注防与宇同
斧藻黼藻也　杨子学行篇吾未见好斧藻其德若斧藻其楶者欤斧与黼同经黼扆多作斧扆
府然俯然也拊就俯就也　荀子非相篇府然若渠堰櫽括之于已也注府与俯同列子周穆王篇府而视之俯亦作府仲定碑然后拊就隶续云以拊为俯皆借同音之字为之也
捬循抚循也　汉书赵国捬循和辑师古曰捬古抚字逢盛碑捬育孩嘤亦以捬为抚
肺附肺胕柿附胏附肺腑也　汉书中山靖王胜臣虽薄也得蒙肺附楚元王臣幸得托肺附师古曰旧解云肺附谓肺肝相附着犹言心膂也一说肺谓斫木之肺札也自言于帝室犹肺札附于大材木也史记景惠闲侯者年表及武安侯皆作肺腑广韵附字注云肺胕心膂腑注云脏腑本作府俗加月然则汉书之肺附当以附胕同音故相假借或以附胕形近写譌误亦未可知腑本俗字藏腑且当用府肺胕必不作腑可知凡史记作肺腑者皆俗本沿譌也又子太亲首柿附干糇其字从木注柿削也柿附木如肺附肝此即顔师古汉书楚元王注之后一解按木柿之柿【木柿字篆书从□果名音士者书从□中多一画今隶书无别】与肺肝之肺其音同其偏旁亦同但肺肝附着其理明显易解转用削木之柿其义迂曲难通疑柿必肺之譌也又后汉书卢芳以胏附之故赦臣芳罪注胏附若肝胏相附着言亲戚也此又误以胏为肺字也说文胏本作□雄说作□隶作胏其字音滓其义为干肉其偏旁所从与柿树之柿同与肺肝字相近而实不同以胏作肺亦误书也此数字分别甚微观者须尽心焉
歌儛歌武歌舞也　庄子在宥篇鼓歌以儛之广韵儛与舞同国语乐及偏儛楚辞王褒九懐邱陵翔儛兮谿谷悲歌孙叔敖碑隂倡优皷儛修华岳碑鸟兽率儛舞皆作儛吕氏春秋大乐篇罪人非不歌也狂者非不武也歌武对举似亦以武为舞也
嫚娒嫚姆慢防慢侮也　汉书张良皆以上嫚娒士师古曰嫚与慢同娒古侮字【史记作慢侮】又贾谊今匈奴嫚姆侵掠至不敬也师古曰姆古侮字娒姆小异音义皆同又五行志慢防之心生陈平然大王资防人防亦侮字说文侮古文从母作防
姁媮呴愉呕喁呴喻煦妪燠休噢咻也　韩昌黎连理木颂奋肆姁媮注上音吁下音俞郝京山谓即吁俞郭璞曰怤愉犹呴愉也晋书夏侯湛逐巧防妍呕喁辨佞呕喁即姁媮杜子美朝献太清宫赋神器兀臬而小人呴喻礼乐记曰煦妪覆育万物戴氏谓与汉书【东方朔传】愉愉呴呴同又借用休左传【昭三年】民人痛疾而或燠休之因作噢咻今问奇集读作妪许谓燠休非盖不知本吁俞之声而有出气嘘育之义故转音为妪许可即本音育休亦可皆声相通也
牧尌牧竖也　后汉书陈寔论士有不谈此者则耘夫牧尌已叫呼之矣尌即竖字说文尌立也竖坚立也义本相近而声亦相同故通用无别
俞甚愈甚也孰瘉孰愈也　汉书礼乐志如以汤止沸沸俞甚而无益俞与愈同食货志民俞勤农荀子荣辱篇清之而俞浊者口也豢之而俞瘠者交也又仲尼篇俞务而俞逺繁阳令杨君碑故乃名问俞髙俞皆同愈又艺文志彼九家者不犹瘉于野乎师古曰瘉与愈同晋语东方之士孰为瘉注瘉贤也又皆以瘉为愈按说文瘉病瘳也徐曰今俗别作愈非是今经典皆通用愈为病瘉字而此又转借瘉为愈是二字音义通也
窥窬闚闚觎也　晋书陶侃潜有窥窬之志三国志魏齐王芳纪驱率群众隂图闚晋书段灼是厯世奸雄之所闚后汉书河闲孝王开闚觎神器义皆同
规萭柜规矩也　周礼考工记轮人可规可萭即矩字尧庙碑图象柜隶释云以柜为矩又灵台碑履防柜之度韩勅后碑防柜污郭仲奇碑规柜礼义矩皆作柜
屠蒯杜蒉也　礼记檀弓杜蒉自外来郑注或作屠蒯按左传【昭公九年】正作屠蒯二字音近故所本或异
卤掠掳掠也　汉书髙帝纪所过毋得卤掠应劭曰卤与虏同又韩信吾奇兵絶其后野无所掠卤卤皆同掳古但用虏
皼鼔也　见修孔子庙诏表邠国公功德铭同
鼔叜瞽瞍也　汉书古今人表鼓叜蟜牛子生舜五子胥伍子胥也　汉书艺文志有五子胥著书八篇又着兵法十篇即伍子胥也吕氏春秋异寳篇五员亡荆亦即伍员也
吾台五台也　龙藏寺碑北拒吾台即五台也
虎魄琥珀也　汉书西域罽宾国出珠玑珊瑚虎魄璧流离即琥珀也
竝天暜天也　嵩山太室神道石阙铭竝天四海按暜【楷省作普】从竝□【楷省作谱】从暜孙叔敖碑□字省作諩此盖借竝为暜也金石文字记曰竝天普天也古文省
大氐大抵也　汉书食货志天下大氐无虑皆铸金钱矣又大氐皆遇告师古曰氐读曰抵归也大氐犹言大凡也
祖□祖祢也　尧庙碑祖□所出隶释云□即祢字按说文无祢字徐新附字有之注云祢古文□也
解廌觟獬豸也　说文獬豸字本作解廌犬部无獬豸音止其义为虫豸为兽长脊豸豸不与廌同论衡是应篇觟一角之羊也改作觟音读与解廌同一从虒作防前汉书司马相如上林赋犹用解廌字自晋书舆服志始俗作獬豸郭忠恕佩觿云虫豸之豸为獬廌獬廌之廌为举荐其顺非有如此者
凯式楷式也　武梁祠堂画象碑后世凯式隶释云以凯式为楷式
磥硌磥落礧落磊落也　文选嵇康琴赋踸踔磥硌李善注磥与磊同朱碑磥落炳焕广韵磥磊同鲁峻碑礧落彰驳集韵磊或作礧
窟礧魁礧傀儡也　通典窟礧子亦曰傀儡唐书音训窟儡子亦曰魁礧子
冻餧冻馁也　王纯碑闵其粥糜冻餧之患按说文餧饥也五经文字云今经典相承以餧为餧饲之餧别作馁为饥饿字此碑正用说文饥餧字非别体也然今人但知作馁不复知餧为馁本字矣
凯弟恺弟也　刘寛碑洪裕凯弟按诗本作岂弟左传引诗作恺弟释文云恺本亦作凯广韵凯同恺
闿泽凯泽也　史记司马相如封禅书昆虫凯泽汉书相如作闿泽师古曰闿读曰凯
风裁丰采风彩风采也　后汉书党锢李膺膺独持风裁以声名自髙注裁音才代反杨升庵言裁当读上声与汉书霍光天下想闻其风采南齐书庾杲之王俭在座曰杲之为蝉冕所照更生风采同又三国志吴诸葛瑾未尝切愕微见风彩彩即采之俗书也或作丰采谓丰容华采义亦同
菜色采色也　吴仲山碑棇观菜色即采色也帝尧碑眉　八菜亦以菜为采按采取之采即借为采色之采加彡作彩乃后人续増耳采通作菜如释采舎采之类是也碑则转借菜作采其义亦同
霭乃霭乃□霭款乃也　通雅云此字用款乃音袄霭久矣黄公绍案项氏家说曰刘蜕集有湖中霭乃歌刘言史潇湘诗有闻歌霭乃深峡里元次山有湖南款乃歌后人因栁子厚有注云一本作袄霭遂欲音款为袄音乃为霭不知彼注甚明非竟音也黄山谷不加深考遂从而实之智又按昭武严次山有款乃集陈氏曰款音霭乃如字盖霭乃袄霭不妨并行戴合溪云款者欸之误以欸有霭音也阅冷斋夜话载洪驹父曰栁子厚诗□霭一声山水緑□音奥而世俗乃分□为两字误矣其第五卷又重载一条曰□霭三老相呼声此必详考矣岂所之本异乎姚寛言今人误合二字为一王元美并不引诸说但曰子云之款乃湘中人泣舜之余声也此说殊支
结引结靷也　荀子王霸篇绵绵常以结引驰外为务结引即结靷省文也
吲之哂之也　晋书载记王猛辞司徒疏云千秋一言致相匈奴吲之吲即哂字
慜物悯物也　见道振禅师墖铭按广韵慜聪也此借为悲悯之悯
闵免□俛黾勉也　汉书谷永闵免遁乐师古曰闵免犹黾勉也又唐姚恭公碑作□俛义亦同
霣队陨坠也　汉书司马相如上林赋瀺灂霣队师古曰霣即陨字队直类反亦即坠字也北海相景君碑霣絶奄忽夏承碑夙世霣祚皆同陨
准绳准绳也　文子道原篇放准循绳按广韵准俗准字胡身之通鉴注云本朝冦准为相省吏避其名凡文书准字皆去十后遂因而不改宋周必大二老堂杂志曰勅牒准字去十为准或谓本朝因冦准为相而改又云曾公亮蔡京父皆名准而避其实不然予见唐告已作准又考五代堂判亦然今考管子书准字皆作准庄子天道篇平中准淮南子齐俗训眇者使之准文选王褒洞箫赋防妃【一作襄】准法纬书有灵准听晋书律厯志京房作准以定数准之状如瑟而长丈十三郭忠恕佩觿集曰字林用准为平准之准准字见于书者不一或又言宋顺帝名准故沈约宋书平准令王准之皆作准书准字当因此而改未必旧本作准然北史长孙肥时中山太守仇儒为赵准造祅言曰燕当倾赵当续欲知其名准水不足此固不为避宋帝讳而亦以准为准矣
中盾中允也　汉书班固叙数遣中盾请问近臣师古曰盾读曰允中盾官名即中允也盾允声同
赵遁赵盾也　见张廷珪修孔子庙碑
□蠢也　周书大诰越兹蠢古文尚书作□说文云□古文蠢魏三体石经尚书亦作□
欗□栏楯也　尧庙碑阶陛欗□隶释云即栏楯字民殷民隠也　刘熊碑勤恤民殷隶释云以殷为隠诗召南殷其雷释文音隠易豫卦殷荐之上帝释文云京作隠二字音近故借又尔雅释训殷殷忧也则谓民殷为民忧即读如本字亦可
匽武偃武也　书武成偃武修文汉书礼乐志兴文匽武师古曰匽古偃字韩勅碑侧题名河南匽师亦以匽为偃
言防言偃也　说文防防蹇之貌古人名防字子游按防者旌旗之游也观言子字子游则其名自当为防防偃同声改篆为隶时始因声借用也
水偃水堰也　周礼天官人注梁水偃也偃水为闗空也释文云徐本作匽左传【襄廿五年】规偃猪正义曰偃水为猪也
傿陵鄢陵也　左传鄢陵汉书地里志作傿陵师古曰傿音偃同鄢尹宙碑家于傿陵正同汉志
謇謇蹇蹇也　离骚经余固知謇謇之为患兮王逸注謇謇忠贞貌也易曰王臣謇謇洪兴祖补注云今易作蹇蹇按说文无謇字徐于足部蹇下注云今俗别作謇非然屈原已用謇謇而王逸时所见易即有作謇謇者衡方碑謇謇王臣亦用易语而字亦作謇晋王豹亦引易王臣謇謇则当时经本定有作謇者謇固非俗作矣不得以说文之漏畧遂谓古无其文也
蒲反蒲坂也　汉书地里志河东郡蒲反应劭曰秦始皇东巡见长坂故加反云孟康曰本蒲也晋文公以赂秦后秦人还蒲魏人喜曰蒲反矣谓秦名之非也臣瓒曰秦世家云以垣为蒲反然则本非蒲也师古曰应说是后汉书郡国志作蒲坂反坂音同古或通用鲁峻碑河东蒲反与班史正同
圈公园公也　汉四皓有园公隶释所録汉人石刻有四老神坐神祚机作圈公东观余论云顔师古匡谬正俗有圈称陈留风俗叙云圈公之后圈公为秦博士避地南山汉祖聘之不就惠太子即位以圈公为司徒以是书证之圈姓晓然矣
防防撙撙僔僔譐譐噂噂墫墫也　文选张平子南都赋森防防而刺天言其蔚多也子云甘泉赋齐总总以撙撙其相胶轕兮亦言众多貌皆上声音义正同博雅释训僔僔众也亦作譐譐易林噂噂慑慑诗小雅蹲蹲舞我亦是众沓之意说文引诗作墫墫从士不从土皆形容之词也専属舞貌已拘说文又専以为士舞是何说也
安隠安穏也　说文穏一曰安也古人通用安隠安隠即安穏也
逃遯逃也　汉书匈奴逃窜伏师古曰古遯字易遯卦释文遯字又作又作遁同诗大雅宁俾我遯释文云遯本亦作郑烈碑肥而不闷亦以为遯
浑敦混敦困敦倱伅混沌也　庄子应帝王七日而浑沌死浑沌谓元气未判貌左传【文十八年】帝鸿氏有不才子天下之民谓之浑敦释文浑戸本反敦徒本反不开通貌即混沌之声义也通鉴盘古氏一曰混敦氏尔雅释天歳阳子曰困敦亦天地未开明之义也音义皆同广韵云倱伅四凶之一引春秋作混沌
鮌鲧也　五经文字云鲧经典释文或作鮌汉书古今人表鮌驩兜欲与为恶则诛楚辞天问防曳衔鮌何听焉周憬碑鮌莫涉兮禹不规鲧皆作鮌按广韵引说文鲧鱼也亦作鮌禹父名本作注云亦作尚书本作□盖从鱼从角从骨其形相似而系与形亦相近故所不同如此今则但知为鲧而已
绲职衮职也　衡方碑将授绲职髙颐碑当登绲职按即衮职樊敏碑当穷台绲亦台衮也字书绲字皆无此义疑以音同借用耳
外梱外阃也　栁敏碑奋威外梱汉书匡衡莫不始于梱内师古曰梱与阃同礼记曲礼外言不入于梱内言不出于梱释文云梱本又作阃
惮惮坦坦也　荀子王霸篇是惮惮非变也注惮与坦同
路亶露袒也　荀子议兵篇路亶者也注路曓露也亶读为袒
非亶非但也　汉书贾谊非亶倒悬而已师古曰亶读曰但王莽亶称巨人从事三老祭酒师古注同
墯孏惰嬾也　后汉书王丹每歳农时辄载酒肴于田闲候勤者而劳之其墯孏者耻不致丹皆兼功自厉唐书李程程性孏日过八塼乃至孏即嬾字
偘然侃然也　北史李裔子子雄当官正直偘然有不可犯色偘与侃同南史梁有羊偘唐书薛存诚子廷老偘偘不干虚誉偘亦同侃
衎衎侃侃也　后汉书樊宏族孙准每防防则论难衎衎注和乐貌袁安訚訚衎衎唐扶碑衎衎訚訚此皆用论语侃侃訚訚而变侃侃为衎衎则衎衎当训强直不当训和乐矣又三国志蜀杨戏赞费宾伯曰当官任理衎衎辩举孙根碑衎謇不挠袁良碑其节衎然亦复可作和乐解乎盖衎字原有二音
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:04:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>