<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷一：天文,卷二：地理,卷三：时序,卷四：伦常,卷五：仕进,卷六：政治,卷七：文学,卷八：武功,卷九：仪节,卷十：祝诵,卷十一：品目,卷十二：行事,卷十三：交际,卷十四：境遇,卷十五：性情,卷十六：身体,卷十七：言笑,卷十八：称谓,卷十九：神鬼,卷二十：释道,卷二十一：艺术,卷二十二：妇女,卷二十三：货财,卷二十四：居处,卷二十五：服饰,卷二十六：器用,卷二十七：饮食,卷二十八：兽畜,卷二十九：禽鱼,卷三十：草木,卷三十一：俳优,卷三十二：数目,卷三十三：语辞,卷三十四：状貌,卷三十五：声音,卷三十六：杂">
<meta name="description" content="《通俗编》共38卷，采集有俗语、方言、成语等5000余条，分38类：天文、地理、时序、伦常、仕进、政治、文学、武功、仪节、祝诵、品目、行事、交际、境遇、性情、身体、言笑、称谓、神鬼、释道、艺术、妇女、货财、居处、服饰、器用、饮食、兽畜、禽鱼、草木、俳优、数目、语辞、状、声音、杂字、故事、识余。材料的来源十分广泛，经传子史、诗文词曲、小说、笔记、诗话、碑帖、宗教著作等方面都有录取，也有群众口头流传的话。对每一词，都讲明来源，有的还加有按语。_通俗编_全文在线阅读_通俗编_全文在线下载_大玄古籍书库">
<title>通俗编_翟灏_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">通俗编</span> <br/>
          作者： <span class="inputVal" id="bkauthor">翟灏</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,训诂书,完结</span> <br/>
          字数： <span class="inputVal" id="bknum">[book_length]171026</span> <br/>
          说明： <span class="inputVal" id="bkdec">《通俗编》共38卷，采集有俗语、方言、成语等5000余条，分38类：天文、地理、时序、伦常、仕进、政治、文学、武功、仪节、祝诵、品目、行事、交际、境遇、性情、身体、言笑、称谓、神鬼、释道、艺术、妇女、货财、居处、服饰、器用、饮食、兽畜、禽鱼、草木、俳优、数目、语辞、状、声音、杂字、故事、识余。材料的来源十分广泛，经传子史、诗文词曲、小说、笔记、诗话、碑帖、宗教著作等方面都有录取，也有群众口头流传的话。对每一词，都讲明来源，有的还加有按语。</span> <br/>
          封面： <span class="inputVal" id="bkimg">Z_13333.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]通俗编
[book_author]翟灏
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,训诂书,完结
[book_length]171026
[book_dec]《通俗编》共38卷，采集有俗语、方言、成语等5000余条，分38类：天文、地理、时序、伦常、仕进、政治、文学、武功、仪节、祝诵、品目、行事、交际、境遇、性情、身体、言笑、称谓、神鬼、释道、艺术、妇女、货财、居处、服饰、器用、饮食、兽畜、禽鱼、草木、俳优、数目、语辞、状、声音、杂字、故事、识余。材料的来源十分广泛，经传子史、诗文词曲、小说、笔记、诗话、碑帖、宗教著作等方面都有录取，也有群众口头流传的话。对每一词，都讲明来源，有的还加有按语。
[book_img]Z_13333.jpg


[book_title]卷一：天文
谈天
神〔史记孟子荀卿传〕［马+（趋-走）］衍观阴阳消息而作十万余言。载其［示+几］祥度制。推而远之。至天地未生。窈冥而不可考而原也。［马+（趋-走）］［百＞大＜百］亦颇采［马+（趋-走）］衍之术以纪文。故齐人颂曰。谈天衍。雕龙［百＞大＜百］。〔按〕俗于间暇群居。高谈［门＜宏］弁。概云谈天。原本于此。
天然
〔后汉书贾逵传〕通天然之明。建大圣之本。二字始见。
天长地久
见〔老子上篇〕又〔张衡思元诗〕天长地久歳不留。俟河之淸祇懐忧。〔高彪淸诫诗〕天长而智久。人生则不然。〔唐楽府〕卢纶有天长地久词。
天生天化
〔阴府经〕天生天化。道之理也。一本作天生天杀。〔按〕以列子天瑞篇常生常化、自生自化、等语证之。作化为是。
天大地大
〔老子〕天大、地大、道大、王亦大。〔说文〕天大、地大、人亦大。
回天之力
〔唐书张元素传〕上书罢洛阳宫殿等役。魏征叹曰。张公论事有回天之力。〔按〕三国志荀彧传注。左［（忙-亡）+官］。唐衡。杀生在口。故于时谚云。左回天。唐独座。陆机文。以回天倒日之力。而不能振形骸之内。并出张公事前。然今为此言者。大率称美之辞。当独本自张传。
贪天之功
〔左传僖公二十四年〕介之推曰。敢贪天之功。以为己力乎。
頼天
〔史记三王世家〕皇子頼天。能胜衣趋拜。
冯天
〔晋书符坚载记〕谚云。冯天俟时。
靠天
〔史弥宁友渓乙稿〕人事当先莫靠天。〔按〕说文。靠训相违。无依倚义。唐曹松靠坐看山。始以俗训入诗。曹人用之者。如范致明岳阳风土记。江南回曲。或远或近。虽无风涛之患。而常靠阁。朱子答呉伯起礼。不可只靠一言半句。便以为足。林逋诗。痩靠阑干搭梵巾。赵汝。鎹诗。愁来独靠淸尊遗。数条外。亦不多见。
惊天动地
〔朱子语録〕圣人做事时。须要惊天动地。〔郎瑛七修类稿〕御史初至。则曰惊天动地。过几月。则曰昏天黒地。去时。则曰寞天寂地。〔按〕史记司马相如上林赋。车骑雷。隠天动地。后汉书注、引冯衍与任武达书。悬幡竟天。撃鼓动地。惊天语。似因隠天、竟天、流传音転。
幕天席地
〔晋书刘伶传〕［巾+莫］天席地。縦意如所。〔按〕如所言则天地若为幽蔽。耳目间不复有闻见也矣。故韩［イ+屋］诗曰。如何饮酒连千醉。席地幕天无所知。俗言寞天寂地。当拠此作幕席字。
谩天谩地
〔刘一淸钱塘遗事〕贾似道当国。陈藏一作雪词讥之云。没［革+巴］没鼻。霎时间。做出谩天谩地。
谢天谢地
〔邵子撃壌集〕毎日淸晨一［火+主］香。谢天谢地谢三光。
天有眼
〔蔡［王+炎］胡茄十八拍〕为天有眼兮。何不见我独漂流。又〔五代史汉家人传〕杨［分+（都-者）］等死。蔡王信谓僚佐曰。吾尝谓天无眼。使我郁郁居此。今诸公可勤我一杯矣。
天道不容地
〔南史谢超宗传〕阁道壌。［衣+者］渊坠水沾湿。狼藉而出。超宗曰。有天道焉。天所不容。地所不载。□河伯。河伯不受。
天门开
〔老子上篇〕天门开阖。能为雌乎。注云。天门以此心而言。开阖以心之変化运动言。〔庄子天运篇〕正者。正也。其心以为不然者。天门弗开矣。意即本于老子。〔太玄经〕天门大开。恢堂之阶。〔汉楽章〕天门开。［言+失］荡荡。〔三国志贾逵传〕臣守天门。始终六年。天门始开、而臣在外。此则以天门喩君门也。〔史记天官书〕苍帝行徳天门开。素帝行徳天牢空。〔晋书乞伏载记〕冯跋尝夜见天门开。神光烛庭内。〔北史〕齐文宣过辽阳山。独见天门开。余人无见者。〔南史〕薛安都梦仰视天门开。乃実以天象言者。
三十三天
〔释藏起世经〕须弥山上有三十三天宫殿。帝释所居。〔婆娑论〕天有三十二种。二十三天亦称［（忙-亡）+刀］利天。乃三十二种之一。〔法念经〕若持不盗不杀。得生三十三天。又〔道藏霊実本元经〕言三十六天。
天上天
〔白居易元始天尊赞〕元圣何在天上天。〔酉阳杂俎〕三界外曰四人天。四人天外曰三淸。三淸之上曰大罗天。大罗之上。又有九天。此所谓天上天也。
擎天柱
〔楚辞天问篇〕八柱何当。注云。天有八山为柱。〔张说撰姚崇碑〕八柱擎天。高明之位列。用此。又〔宋史外戚传〕刘永年生四歳。仁宗命赋小山。有一柱擎天之语。〔辽史后妃传〕圣宗后萧氏母。尝梦金柱擎天。
破天荒
〔北梦琐言〕荆州毎歳解送举人。多不成名。号曰天荒。刘蜕舎人。以荆解及第。为破天荒。苏轼诗。沧海何曾断地脉。朱崖从此破天荒。用刘蜕事也。〔独醉杂诗〕江西士人未有以状元及第者。绍圣四年。何昌言对策第一。谢民师有师寄之云。万里一时开骥足。百年今始破天荒。〔按〕周必大诗。绛帐幸得天荒破。日日当为问道人。柳贯诗。会见天荒破。端令士气［鹿/（鹿+鹿）］。皆用其事。
泄天机
〔神仙感遇传〕载姚御史三子事。一硕儒言。星降人间。将福三子。今泄天机。三子免祸幸矣。〔五灯会元〕普月曰。杜口毘耶。已是天机漏泄。祖心曰。华亭叟。泄天机。夜深空载月明归。〔陆游诗〕穉子问翁新悟处。欲言直恐泄天机。 夺天地造化　〔关尹子〕人之力有可以夺天地造化者。如冬起雷。夏造冰之类。皆纯气所为。〔程明道语録〕至诚赞化育。谓可以回天地造化。
白日升天
〔魏书释老志〕蜀去邪累。澡雪心神。积行立功。累徳増善。乃可白日升天。长生世上。〔按〕史记注。阴符经注。水经注。倶载有白日升天事事。而俗见寒素者忽得上达。毎亦借以言之。拠王保定［（払-ム）+庶］言。元和丙申。李逢吉等皆取自寒素。时有白日上靑天之语。则自唐时已然。
天网恢恢
〔老子〕天网恢恢。疎而不失。
天无絶人之路
〔元曲选〕贷郎旦剧。〔按〕词曲虽无关典要。而可见其语之出自宋元。故亦间探于编。
天不夺人愿
〔晋楽府子夜歌〕天不夺人愿。故使侬见郎。〔白居易长相思〕人言人有愿。愿至天必成。〔刘祁归潜志〕载王特起词。但愿此心如奋。天地不违人愿。〔郑禧春梦録〕载呉氏女词。又是愁肠未断。奈天不从人愿。〔按〕书泰誓。民之所欲。天必从之。実即天从人愿之说。
人难与天闘
〔王符潜夫论〕世主欲无功之人而强富之。则是与天闘也。况使无徳之人与皇天闘。而欲久立。自古以来。未之尝闻。
坐井观天
见〔昌黎文集原道〕又用管窥天。见（庄子秋水篇〕。载盆望天。见〔史记自序〕。
天公穷帽大
〔陶弘景名医别録〕败竺。一名败天公。〔陆游诗〕从教打湿败天公。用之。〔按〕当时似已有此言。故有此名也。杜佑通典云。王粛以俗言社公。故社为上公。俗言天公、雷公。岂上公乎。盖以天为天公。亦俗言耳。
天□自有长子
〔冯汝弼佑山杂说〕余不习诗。会榜后谓同年王柘湖曰。［イ+尚］公入翰。奈何。柘湖笑作呉语曰。天□自有长茶子。〔按〕广韵。□字从□。在二十三谈。俗或从冉。皆误。
天翻地覆
〔朱子中庸或问〕三辰失行。则必天翻地覆。
号天叫屈
〔左传哀十七年〕浑良夫叫天无辜。〔庄子则阳篇〕□见辜人焉。号天而哭之。〔按〕俗并二段义为一言。宋人文已见之。欧阳修论尹师鲁墓志云。不必号天叫屈。然后为师鲁称冤也。
呼天不闻
〔后汉书张奂传〕凡人情。冤则呼天。穷则叩心。今呼天不闻。叩心无益。诚自痛伤。〔按〕元乔孟符曲所云叫天不应。本此。
无天于上。无地于下
〔龙韬立将篇〕军中之事。不闻君命。皆由将出。无天于上。无地于下。无敌于前。无君于后。〔尉缭武议篇。淮南兵略训〕亦云。
上天无路。入地无门
〔五灯会元〕西余、柔［シ+（防-方）+力］、潭英、倶举此二语。
伙天易日
〔晋书齐王冏传〕赵庶人听任孙秀移天易日。
有天没日
〔七修类稿〕真个有天没日头。宋神童诗也。
见天日
〔旧唐书韦庶人传〕帝在房州时。常谓后曰。一朝见天日。誓不相禁忌。
靑天白日
〔朱子文集〕答魏元履云。武侯为汉复雠之心。如靑天白日。人人得而见之。〔蔡谟孟子集疏〕孟子见伊尹之心。如靑天白日。〔按〕魏志［广＜龙］［シ+育］传注。引列女传。娥亲伺李寿报仇、白日淸时、于都亭前余寿相遇。便奋刀［石+欠］之。所云白日淸时。亦犹云靑天白日也。
不知天晓日晏
〔老学庵笔记〕宋景文好客。会宾广厦中。外设重幕。内列宝炬。歌舞相継。坐客忘疲。但觉漏长。启幕视之。已是二昼。名曰不晓天。此俗语所云云也。
人初生。日初出
〔王建短歌行〕云云。今谚云。初出日头暴出世。即此。
日出三竿
〔南齐书天文志〕日出三竿。谓朱黄赤晕色也。〔按〕后为此言者。如剑南诗。美睡三竿日之类。似失本意。
日精月华
〔道书〕服日精月华。日初出。东向叩歯。咒日魂名。日中五色流霞入口中。月初出。西向叩歯。微咒月魂名。月中五色精光入口中。〔按〕俗传中秋夜。常有月华。故籍中未详其事。惟琅［女+（环-王）］记引下黄私记云。八九月中。月轮外经云。时有五色。下黄人毎値此。则急呼女子持针线。小児持纸笔。向月拜以乞巧。略言之。
日阳
〔齐民要术〕藏生菜法。于墙南日阳中。［（払-ム）+（馅-食）］坎。取杂菜种别布之。〔白居易诗〕幕幔看天色。移斋近日阳。鼻香茶熟后。腰暖日阳中。低屏软褥卧藤床。舁向前轩就日阳。斗［（払-ム）+数］敝袍春晩后。摩［沙/手］病脚日阳中。用日阳字独多。又饱食闲坐一首。以重叶洛阳韵。改日阳为旸字云。箕踞拥裘坐。半身在日旸。
月亮光光
〔古今楽録地駆楽〕月明光光星欲堕。欲来不来早语我。〔按〕今児童謡、易明为亮。亮亦本于古也。［禾+（尤/山）］康诗。皎皎亮月。丽于高隅。李益诗。庭木已衰空月亮。
镜花水月
〔诗家直说〕诗有可解不可解。若镜花水月。勿泥其迹可也。
风花雪月
〔郑谷寄赵大谏诗〕雪风花月好。中夜便招延。〔锺嗣成点鬼簿〕呉昌齢有断风花雪月杂剧。
风云月露
〔隋书李谔传〕连篇。累牍。不出月露之形。积案盈箱。惟是风云之状。
出卖风云雨雪
〔韩湘自传〕宪宗出旨。的限叔于三日精祷致雪。叔大惶措。余喜曰。叔可度矣。而言恐见悪。遂出榜檐头曰。出卖风云雨雪。市夫讶予妄。报于叔。叔收予诘之。予索酒大醉。登坛半日。［黒+爱］云漫野。六出立降。深可尺许。〔按〕俗作风雪雷雨。讹。
翻云覆雨
〔杜甫贫交行〕翻手为云覆手雨。〔按〕此只反复不常意。小说家牵高唐云雨之文。资秽亵不堪之用。殊可笑。
云开见日
〔后汉书袁绍传〕赵太仆衔命来征。旷若云开见日。何喜如之。又〔徐干中谕〕文王遇姜公于渭阳。灼然如駆云见白日。
行云流水
〔宋史苏轼传〕行云流水。初无定质。
风流云散
〔王粲诗〕风流云散。一别如雨。
顺风而呼
〔荀子勧学篇〕顺风而呼。声非加疾也。而闻者彰。〔塩铁论〕顺风而呼者。易为气。因时而行者。易为力。
顺风吹火
〔焦氏易林泰之旅贲之观〕皆云、顺风吹风。附麒骥尾。易为之功。因惧受福。〔传灯録〕风穴延沼、曰因风吹火。用力不多。又〔淮南子俶真训〕顺风縦火。膏夏、紫芝、与萧艾倶死。
无风起浪
〔传灯録〕僧问道坚。如何是祖师西来意。坚曰。洋澜左蠡。无风浪起。
随风倒舵
见〔禅宗语録〕。
系风捕影
〔汉书郊祀志〕求之荡荡。如系风捕景。终不可得。〔水经［章+贡］水注〕南昌有大萧、小萧二峯。言萧史所游萃处。雷次宗云。此乃繋风捕影乃论。〔刘考绰谢高祖启〕捕景繋风。终无効答。〔苏轼答谢孝廉书〕求物之妙。如繋风捕影。能使是物了然于心者。千万人而不一遇也。
如风过耳
〔呉越春秋〕季札曰。富贵之于我。如秋风之过耳。〔齐书庐陵王子卿传〕帝责之曰。汝读学不就。年転长成。吾日冀汝矣。勿得敕如风过耳。使吾失气。
耳边风
〔杜荀鹤诗〕百歳有涯头上雪。万般无染耳边风。〔王安石诗〕休添心上［（馅-食）+炎］。只作耳边风。又王建有万事风吹过耳轮句。
东风射马耳
〔李白答王去一诗〕世间闻此皆掉头。有如东风射马耳。〔按〕宋元人又有西风贯驴耳语。当即因此転変。
满面春风
〔王実甫丽春堂曲〕用此语。
一齐分付与东风
〔高则诚琵琶记〕用此语。〔按〕五灯会元。天衣哲云。一齐分付与西风。
口［合+欠］东南风
〔传灯録〕药山惟俨问僧在南泉几时。曰粗经冬夏。然未曾上他食堂。俨曰。口盗难风那。〔按〕字书。与哈同。
东风西倒西风东倒
〔说苑君道篇〕东风则艹靡而西。西风则艹靡而东。〔按〕俗人互易其语云。东风东倒。西风西倒。似以误读刘［劦+思］新论致然。新论文曰。草之载风。风［务/马］东则东靡。风［务/马］西则西靡。然风之［务/马］东者。来自西。西者来自东。与说苑実未尝殊也。
风吹草动
〔晋书刘曜载传〕崔岳谓曜曰。四海脱有微风揺之者。英雄之魁。卿其人矣。〔按〕俗谓细事騒扰曰风吹草动。本此。
风吹雨打
〔杜甫诗〕不如醉里风吹尽。可忍醒时雨打稀。〔陆希声诗〕风吹雨打未摧残。〔汪元量诗〕风吹雨打并成空。又〔广灯録〕。首山省念。有风吹日炙语。
风中烛
〔古楽府怨謌行〕百年未几时。奄若风中烛。〔杜诗注〕阮瞻九日会亲友曰。人生如风中烛。不知明年此日。再开此会。谁是强健。
风色
〔何逊诗〕风色极天浄。〔卢照邻诗〕今朝风色好。〔李白诗〕远海见风色。〔文选注〕有物有文曰色。风虽非正色。行水上亦涣涣然有文章。故风赋在物色类。
风声
〔蜀史许靖传注〕王朗与靖书曰。闻消息于风声。托旧情于思想。〔按〕树之风声。见书毕命。而俗云风声者。多主闻消息言。
风闻
〔贾逵国语注〕风闻。釆也。釆听商旅之言。〔汉书尉陀传〕。风闻老夫父母墓已壊削。〔晋书顾和传〕对王导曰。明公宁使网漏呑舟。何忍釆风闻以察察为政。〔唐书百官志〕御史台不受讼诉。有可闻者。略其生命。托以风闻。
杀风景
〔李义山杂俎〕品目数十。其一曰杀风景。言淸泉濯足。花上晒棍。背山起楼。焼琴煮鹤。对花啜茶。松下喝道也。〔西心诗话〕晏元献以惠山泉烹日注茶。从容置酒赋诗。有未向人间杀风景句。自此杀风景之语。颇着于世。〔邵伯温闻见后録〕王荆公歩月山中。蒋颍叔传呼过之。有怪见传呼佐妇右倾句。
装风景
〔苏轼诗〕醉颠只要装风景。莫向人前自洗磨。
威风声
〔殷芸小说〕李膺为侍御史。靑州凡六郡。只陈仲举为乐安视事。余皆移病去。其威风如此。
飞风
〔东方朔神异经〕西海有人。驰马水上。如飞如风。名曰河伯。〔唐六典〕凡马入尚乘局、左右闲。印以三花。其余杂马。以风字印右膊。以飞字印左膊。今言速为飞风。因此。
上风下风
〔佐传〕风马牛注。马遂上风而去。牛遂下风而来。故云不相及也。〔又僖十五年〕秦获晋侯。晋大夫三拜稽首曰。羣臣敢在下风。〔庄子天运篇〕虫。雄鸣于上风。雌应于下风而化。〔孙子火攻篇〕火发上风。无攻下风。
打头风
〔杜甫诗〕风急打船头。〔元［禾+眞］诗〕船泊打头风。〔按〕打字旧在梗韵。读若顶。今语仍然。〔五代史补〕呉越王初入朝。上赐宝马。马出禁中。骄行却走。王顾左右曰。此岂遇打头风耶。
鬼头风
〔王安石破冢诗〕旋风时出地中尘。李璧注。俗云。旋风鬼处为也。〔集韵〕有字。音或。解云。鬼［或/鬼］回风。一说鬼因风伺人也。
疾风知劲草
〔见后汉书王覇传。又〔宋书顾觊之传〕。松柳异质。荠荼殊性。故疾风知劲草。严霜识贞木。〔唐太宗诗〕疾风知劲草。板荡识诚臣。
疾雷不及掩耳
〔六韬军势篇〕疾雷不及掩耳。迅不及瞑目。〔淮南子兵略训〕疾雷不及塞耳。疾雷不暇掩目。〔三国志魏志武帝纪〕从其意使自安。而不为备。一旦撃之。所谓疾雷不及掩耳。〔晋书苻坚载记〕此捷济之机。所谓疾雷不及掩耳。〔又石勒载记〕直冲末［木+丕］帐。敌必震惶。计不及设。所谓迅雷不及掩耳。〔按〕诸云所谓者。皆述韬略文也。唐书李靖传。作震霆不及塞聪。
靑天飞霹雳
〔陆游诗〕放翁病过秋。忽起作醉墨。正如久蛰龙。靑天飞霹雳。
雷公雷母
〔论衡雷虚篇〕画工图雷之象。［（垒-土）/纟］［（垒-土）/纟］如连鼓形。又图一人若力士之容。谓之雷公。使之左手引连鼓。右手推椎。其意以为雷声隆隆者。连鼓相扣撃之意也。其魄然若［敝/衣］裂者。椎撃之声也。世人信之。莫不为然。如复原之。虚妄之象也。〔按〕王氏但言雷公。未及雷母。道书并言之．且各传姓名。云雷公名江赫冲。雷母名秀文英。其虚妄更不待辨矣。〔都［昂-日］三余赘笔〕易曰。震为雷。离为电。震为长男。阳也。而雷出天之阳气。故云公。里为中女。殷也。而电出地之阴气。故云母。此特因其说而曲为之解。
雷阵
〔皮日休诗〕倏忽雷阵吼。
雷闪
〔愿云诗〕金蛇飞状霍闪过。白日倒挂金縄长。〔按〕文选海赋。［目-（护-言）］［目+炎］无度。注引说文。［目-（护-言）］。大视也。［目+炎］。暂视也。俗状电光之疾。本无定字。用霍闪似不若［目-（护-言）］［目+炎］古雅。
用毛
〔苏轼诗〕毛空暗春泽。自注云。蜀人以细雨为雨毛。
留客雨
〔陆机要覧〕昔羽山有神人与左元放共游蓟子训所。坐欲起。子训应欲留之。二日之中三雨。今呼二日三雨。亦为留客雨云。〔方岳深雪偶谈〕载唐人题画诗。长江风送客。孤馆雨留人。
过云雨
〔元［禾+眞］诗〕江喧过云雨。船泊打头风。〔张方平诗〕一霎过云雨。满帆开岸风。〔赵女鎹诗〕篷响过云雨。帆开逆水风。
骑月雨
〔陆游诗〕爽气收回骑月雨。自注。俗谓二十四五间有雨。往往輙成成泥潦。连至后月。谓之骑月雨。
挂龙雨
〔云浪斋日记〕洪觉范诗。已收一霎挂龙雨。忽起千岩［（払-ム）+颠］鹞风。挂龙雨。［（払-ム）+颠］鹞风。皆方言。古今人未尝道。〔按〕岑羲亦有西山一饷挂龙雨句。
雨濯
〔风土记〕六月大雨为濯枝雨。苏味道单于川对雨。还从濯枝雨。来应洗兵辰。用之。〔按〕世以被雨淋曰濯。义本于栉风沐雨。辞本于此。
手如雨点
〔羯鼓録〕宋璟论鼓事曰。头如靑山峰。手如白雨点。山峯取不动。雨点取碎急。
骤雨不终日
〔老子上篇〕飘风不终朝。骤雨不终日。〔月令广义〕载为农家谚。作骤雨不终朝。迅雷不终日。
直待雨淋头点
〔吹剑録〕载邵经国上楼攻［女+鬼］诗。去时莫待淋头雨。归日应防彻骨寒。〔按〕宋许月卿亦有去时莫待淋头雨句。五灯会元。法照、元善、两师皆云。教休不肯休。直待淋头雨。又守初禅师云。天晴不肯去。直待淋头雨。
风急雨落。人急客作
见唐〔鹿门老人纪歴撮要〕。
日出雨落。公婆相角
〔顾元庆檐曝偶谈〕和叔年七歳。其伯氏问曰。日出雨落。公婆相角、是何语。和叔曰。阴阳不和。〔古今风謡〕作相扑。云是宋谚。
行得春风有夏雨
〔陈后山谈丛〕引此谚云。春之风数为夏之雨数。小大缓急亦如之。
荡风冒雪
〔郑熊番禺记〕广俗。婿未见妻之父母。先饮酒一大杯。曰荡风。〔字典〕荡音汤。俗有荡风冒雪之语。
雪上加霜
〔鲍照诗〕君不见冰上霜。表里阴且寒。〔传火録〕伊禅谓大阳和尚雪上更加霜。元人冻苏秦。［言+卒］范叔。玉壶春诸曲。倶云雪上加霜。
如汤浇雪
〔南史王莹传〕丈人一旨。如汤浇雪耳。〔按〕浇或作沃。家语。孔子曰。人之弃恶。如汤之灌雪焉。文选七发。小饮大［（（缀-纟）/酉）+欠］。如汤沃雪。淮南兵略训。以水灭火。以汤沃雪。何往而不遂。何之而不用。晋书列女伝。何邓执权。为休奕害。犹排山压卵。以汤沃雪。
担雪填井
〔顾况行路难〕君不见担雪塞井徒用力。炊沙作饭岂堪吃。〔普灯録〕普绍云。多少痴禅和。担雪去填井。
雪消见尸
见〔元人百花亭。抱妆盒二曲〕。
雪中送炭
〔宋史太宗纪〕淳化四年。雨雪大寒。遣中使赐孤老贫穷人米炭。〔范石湖集〕大雪送炭与芥归诗。不是雪中须送炭。聊装风景要诗来。又范有雪中送炭与［龙/共］养正诗。
雪等伴。雪怕羞
〔［纟+相］素杂记〕王君玉谓人曰。诗家不妨间用俗语。尤见工巧。尝有雪诗云。待伴不禁鸳瓦冷。羞明常怯玉钩斜。待伴羞明。皆俗语。而采拾入诗。了无痕［（米/纟）+页］。此点瓦砾为黄金手也。〔按〕待伴字。诗人用之较多。如张伯雨山留待伴雪。春禁来年花。段天佑天寒待伴雪。日暮打头风。皆工巧。
雪开眼
〔周必大绍兴壬午龙飞録〕越人以欲雪而日光穿漏为雪眼。
鹅毛雪
〔白居易诗〕可怜今夜鹅毛雪。引得高情鹤［敝/衣］人。
赤脚雪
〔陶南村集〕赤脚雪诗云。雪停五日未全消。云浄天高气［シ+穴］寥。故老相传名赤脚。来年山岳要枯焦。〔按〕今以雪前无雨霰为赤脚。而陶诗所云不同。
诈晴
〔李觌诗〕天雨还有诈晴时。
扫晴娘
元李俊民有扫晴娘诗。
久雨望庚晴
〔娄元礼田家五行杂占〕久晴逢戊雨。久雨望庚晴。〔元李孝光诗〕梅月逢庚江雨歇。用此。
望雨春天光。望雪看天黄
见〔月令广义〕。
春雨甲子。赤地千里。夏雨甲子。乘船入市。秋雨甲子。禾头生耳。冬雨甲子。牛羊冻死
〔朝野佥载〕録唐时俚语云云。〔孔平仲谈苑〕録前四句。〔漫叟诗话〕少陵秋雨叹。禾头生耳黍穂黒。今所行印本皆作木头。其事见齐民要术。秋雨甲子。禾头生耳。木当作禾。〔按〕今本齐民要术无此谚。盖传脱也。宋陆游亦尝用为诗云。积雨恐侵春甲子。昏灯懒守夜庚申。
云行东。车马通。云行西。马溅泥。云行南。水涨潭。云行北。好晒麦
见汉〔崔寔四民月令〕。又〔甲平仲谈苑〕载占谚云。云向南。雨潭潭。云向北。老鹳寻河哭。云向西。雨没犂。云向东。尘埃没老翁。与此辞异意同。
雨打梅头。无水饮牛
亦〔四民月令〕所载农谚。〔按〕何景福五日对雨诗。雷声填填云羃羃。雨打梅头麦穂黒。老翁倚耒向天泣。［シ+于］邪水深耕不得。谚言无水。诗言多水。其意相反。今农家仍主崔寔言。占之颇验。
十日雨连连。高山也是田
〔明诗综〕载广信府田家谚。今不特广信言之。
朝霞不出问。暮霞行千里
〔范成大诗）朝霞不出市。暮霞行千里。我岂知天道。呉侬谚云尔。〔按〕素问。霞拥朝阳。云奔雨府。楚辞。虹霓纷其朝霞。夕淫淫而淋雨。李嘉佑志。朝霞晴作雨。耿［シ+韦］诗。报雨早霞生。朝霞生雨野说。其懒最久。而储光羲氏。落日烧雾明。农夫知雨止。暮霞生晴。亦经入唐人诗矣。
未雨先雷。船去歩归
见〔四民月令〕。〔按〕五灯会元、録鼓山永安师语云。雷声浩大。雨点全无。今俚语云。雷声大、雨点小。承本于此。
秋孛辘。损万斛
孛辘。谓雷声也。〔范成大秋雷叹〕汰哉丰隆无藉在。正用此时鸣孛辘。注引此谚。
鸟云接日。明朝不如今日
见〔娄氏田家五行〕。〔陆务观诗〕颇忧昨暮云呑日。犹幸今朝雨压风。自注。俗以黒云接落日。为风雨之候。
日没臙脂红。无雨也有风
见〔四民月令〕。
日出早。雨淋脑。日出晏。晒杀雁
〔罗大经鹤林玉露〕载占谚。
月如弯弓。少雨多风。月如仰瓦。不求自下
〔江休复邻几杂志。罗大经鹤林玉露。王逵蠡海録〕。皆载此谚。〔传灯録〕陈尊宿与可观、澄远、二师皆举扬此上二句。又〔玉芝堂谈荟〕载占谚云。月偃偃。水漾漾。月子侧。水无滴。意亦犹此。
干星照湿土。来日依旧雨
〔姚寛西溪丛语〕引谚云云。〔按〕玉建听雨诗。照泥星出依前黒。陆游诗。夜夜湿星占雨候。僧善珍诗。照泥星复雨。经朔月犹阴。倶用此谚。
霜淞打雾淞。贫儿备饭
〔墨庄漫録〕齐鲁人谚云云。葢以淞为歳穰之兆也。曾子坚尝有诗。园林春日静无风。雾淞花开处处同。〔东坡集〕除夜雪诗。有助尔歌饭瓮句。施宿亦引此谚语为注。
南闪千年。北闪眼前
〔杨愼补占阴晴谚诗〕电光分南北。阴霁在俄［日/咎］。自注、引谚云云。又〔广舆图〕载谚云。电光盗难。明日炎炎。电光西北。雨下连宿。意略同。
要宜麦。见三白
〔朝野佥载〕引西北人谚语云云。谓腊中三见雪也。〔韩琦诗〕尝闻老翁语。一腊见三白。是为丰年兆。占验胜蓍策。〔王安石雪霁诗〕前年腊归见三白。李壁亦引此语注之。〔种树书〕引谚。冬无雪。麦不结。反复其辞耳。
来雨来雪。无休无歇
见〔娄元礼田家五行〕。〔宋自逊诗〕残年日易晩。来雪雨难晴用此。
黒猪渡天河
〔太平御覧〕引黄子发相雨书。天河中有云如浴猪［豕+希］。三日大雨。萧立等谓之黒猪渡河。有句云。黒猪渡河天欲风。苍龙衔烛不敢红。
河射角。堪夜作
〔四民月令〕载农语。〔按〕射读入声。谓自南北渐指向东西隅也。时俗传述者。音犹如此。谈吝、有天河东西。浆洗寒衣、之谚。东西、即犹云射角。
月子弯弯照九州岛。几家欢乐几家愁
〔赵彦卫云麓漫钞〕此两句乃呉中舟师之歌。彭祭酒尝戏破其义云。形于上者无远近之殊。形于下者有悲欢之异。人咸叹赏。〔按〕杨万里已尝翻此歌为诗。又陈亚之诗。夕溪渔思月弯弯。朱继芳诗。呉儿歌一曲。月子几回弯。皆用之。月子之称。始见于酉阳杂俎。唐居士夜呼其女。可将一下弦月子来。女遂贴纸月壁上。唐祝之。朗若张烛、是也。汪元量有月子纤纤云里光句。刘［イ+同］帝京景物略、谓新月曰月芽儿。可互参月子之义。
闭门不管庭前月。分付梅花自主张
〔陈世崇随隐漫録〕自述其先人藏一警句。为眞西山、刘漫塘、所撃赏者。
东边日出西边雨。道是无情还有情
〔刘禹锡竹枝词〕。
二十亨亨。月上二更
〔王思任西湖竹枝词〕南屏钟罢黒棱层。二十亨亨月二更。〔按〕亨读虚郎切。杭州觇月出早迟谚云。十七八。略搭搭。十八九。坐等守。二十亨亨。月上二更。此诗用之。
月出卓八脚
〔胡应麟甲乙剩言〕云宋人所作。
晴干吃猪头。雨落吃羊头
〔洪容斋四笔〕两商人入神庙。其一陆行。欲晴。许赛以猪头。其一水行。欲雨。许赛以羊头。神顾小鬼言。晴吃头。雨落吃羊头。有何不可。〔按〕虽戏喩。见此等语自宋已有。
［岂+犬］便［岂+犬］。雨落还归屋里来
〔徐伯龄［虫+覃］精隽〕程泰之言。郑毅夫守江陵。有颂云。我是苏州监本［岂+犬］。与爷祝寿献棺材。近来髣髴知人事。雨落还归屋里来。

[book_title]卷二：地理
京师
〔春秋成公十三年〕公如京师。〔公羊传〕京、大也。师、众也。天子之居。以众大言之。〔诗大雅〕京师之野。〔集注〕京师。高邱而众居。董氏曰。所谓京师者。盖起于此。其后世因以所都为京师也。〔按〕夏、商都、无京师之名。白虎通。夏曰夏邑。殷曰商邑。周曰京师是也。大雅所言。系当公刘时。周尚未为天子。故集注云然。
辇毂之下
〔盐铁论〕余结髪束修。辛得宿卫。给事辇毂之下。〔司马迁报任安书〕仆頼先人绪业。得待罪于辇毂之下。〔韩昌黎文〕畿甸之间。辇毂之下。有善必见。有恶必见。
日月光天徳。山河壮帝居
见〔南史〕。〔朱翌猗觉寮杂钞〕此陈后主从隋文东封。登芒山所献诗也。天下教儿童者。以此题学书纸。〔戴冠濯缨亭笔记〕北京宫阙成。太宗命解缙题门帖。缙以此诗书之。上喜。赐赉甚厚。
山东出相。山西出将
〔汉书赵充国辛庆忌传赞〕秦汉以来。山东出相。山西出将。又〔后汉书虞翻传〕引谚曰。关西出将。关东出相。〔晋书姚兴载记〕亦云。古人有言。关东出相。关西出将。
贵郡
〔三国志张裔传〕孙权问。贵土风俗。何以乃尔。〔晋书潘京传〕赵伟问。贵郡何以名武陵。〔按〕今人称贵省。贵县等。皆昉此。
敝邑
〔左传〕隐四年。卫告宋曰。君为主。敝邑以赋从。五年。［朱＋（都-者）］告郑曰。请君释憾于宋。敝邑为道。〔按〕嗣后言敝邑处甚多。今凡自谦云敝者。昉此。
当方
〔周礼大行人〕时聘以结诸侯之好。疏、谓时会之年。当方有诸侯不顺服。当方诸侯来。余方无不顺之事。身不来。即大夫来聘。〔按〕今有当方土地当方邻之谚。
地方
〔晋书孝怀帝纪〕蒲子地方。马生人。
地主
〔左传〕诸侯之怀。事既毕。侯伯致礼。地主会［食＋气］以相辞。杜注。地主。所会主人也。〔杜甫诗〕淸晨蒙菜把。常荷地主恩。〔岑参诗〕使君地主能相送。河尹天明坐莫辞。
地头
〔唐书食货志〕大暦元年。有地头钱。毎亩二十。〔按〕朱子语録毎以此二字抵作一处字用。如云。虚说此个地头。永不到眞实地头。
地面里
〔元典章〕至元二十八年。中书省奏。迁转官员。自己地面里。体做官者。
田地
〔朱子文集〕为学须以主。敬立志为先。方可就此田地上推寻义理。见诸行事。〔又语録〕尧舜性之。是合下如此。汤武身之。是做到那田地。〔五灯会元〕云门偃曰。从上来事。莫相埋没。然须到这田地始得。亦莫趁口快乱问。
地道
〔汉书田延年传〕霍将军召问延年。欲为地道。师古曰。为之开通道路。使之有安全之地。〔按〕今称地道药材。似本诸此。
坐地
〔说苑杂言篇〕齐景公谓晏子曰。寡阵人坐地。二三子皆坐地。〔七修类稿〕古无［登／几］椅。席地而坐。故坐字从从土。方言曰。寻坐地。亦原于古之意。
落地
〔陶诗〕落地为兄弟。何必骨月亲。〔按〕俗以人初生世。为落地。
人杰地灵
见〔王勃滕王阁序〕。
引人入胜地
〔世说〕酒正引人入胜地。
脚踏实地
〔邵伯温闻见録〕司马温公问康节曰。某如何人。曰。君实脚踏实地人也。〔宋史刘甲传〕甲尝谓吾无他长。惟足履实地。
贵脚踏贱地
〔元曲选〕武汉臣玉壶春。李寿卿伍员吹箫。马致远靑衫泪等剧。并见此语。。
卷地皮
〔山堂肆考〕王知训帅宣州。性贪婪。因入觐赐宴。伶人戏作緑衣大面如鬼。或问何为者。答曰。吾宣州土地也。问何故来此。曰、王知训入觐。和知皮卷来。故得至此。〔按〕庐仝萧宅赠答诗。扬州恶百姓。疑我卷地皮。盖自王知训前。先尝有此语也。元呉莱亦用为诗云。乘风作国蠹。抵隙为民殃。地肤竟卷去。天［薛／子］倶凋伤。
无地穴可入
〔贾谊新书审微篇〕季孙惭曰。使穴可入。吾岂忍见［穴／必］子贱哉。〔按〕关汉卿曲所云无地缝钻入去。即此语意。
无立锥地
〔荀子儒効篇〕大儒无置锥之地。而王公不能与之争名。〔韩非子〕舜无置锥之地于宇内、而徳结。〔吕氏春秋〕无欲者。其视有天下也。与无立锥之地同。〔史记隆公世家〕秦灭六国后。使无立锥之地。〔滑稽传〕孙叔敖为楚相。死。其子无立锥地。（后汉书公孙述传、郭丹传。三国诸葛亮传〕倶有此语。
平地起骨堆
〔传灯録〕浮山远答僧问祖师西来意云。〔按〕康进之负荆曲云。平地起孤堆。孤葢骨音之转。
半截入土
〔东坡志林〕桃符仰视艾人曰。汝何等草芥。辄我上。艾人俯而应曰。汝已半截入土。犹争高下乎。
［（払-ム）＋卒］草杷土
见〔汉书贡禹传〕注云。杷。蒲巴切。以手［（払-ム）＋（倍-イ）］之也。俗小变其文曰。杷泥弄草。
根生土长
见〔呉昌龄风花雪月曲〕。又王实甫丽春堂云。土长根生父母邦。
不习水土
〔蜀志先主传注引蜀本纪〕武都有丈夫化女子。蜀王娶为妻。不习水土。无几物故。〔南史王融传〕上以魏所送马不称。使融问之、宋弁答曰、当是不习水土。
［（払-ム）＋（施-方）］泥带水
〔严沧浪诗话〕语贵脱洒。不可［（払-ム）＋（施-方）］泥带水。〔杨万里竹枝词〕知侬笠漏芒鞋破。须遣［（払-ム）＋（施-方）］泥带水来。〔五灯会元〕慧晖曰。云门寻当干爆爆地。到这里也解［（払-ム）＋（施-方）］泥带水。
泥里倒。泥里起
〔传灯録〕芭蕉山继彻答僧问宗门语。
随郷入郷
〔范成大诗〕且复随郷便入郷。又〔五灯会元〕道寛示僧、有随郷入俗语。〔按〕庄子山木篇人其俗、随其俗。乃斯语所由来。
郷贯不通
〔战国策〕鲁仲连遗燕将书。管仲簒而怯。且辱身。此三行者。郷里不通也。世主不臣也。〔按〕谓其不当通籍于朝。今语云。不通郷贯、是也。
离郷背井
〔元曲〕多用之。如马致远汉宫秋。张国宾合汗衫。郑徳辉倩女离魂。关汉卿金线池。高则诚琵琶记等。不且枚举。
轻车熟路
〔韩退之文〕若驷马驾轻车。就熟路。而王良造父为之先后也。
狭路相逢
〔古楽府〕相逢狭路间。道隘不容车。〔传灯録〕僧问。水陆狭路相逢时如何。水陆以胸拓一拓。又休静般芝次。洞山把住曰。狭路相逢时如何。静曰。反侧反侧。
路絶人稀
〔乐府华山畿辞〕路絶行人断。夜夜故望汝。
开生路
〔魏志曹仁传〕围白必示之活门。所以开其生路也。〔陶潜孝传〕江革负母避贼。贼贤之。不害、而告其生路。
据要路
〔古诗〕何不策高足。先据要路津。〔唐书崔湜传〕丈夫当先据要路以制人。岂能默默受制于人哉。
入路更须出路
〔五灯会元〕黄龙慧南云。古人一期方便。与诸人计个入路。既得入路。又须得个出路。
渐入佳境
〔晋书顾觊之传〕毎食蔗。恒自尾至本。或问之。曰。渐入佳境。
一邱一壑
〔晋书谢鲲传〕一邱一壑。自谓过之。〔按〕汉书叙传。班嗣谕庄周曰。渔钓于一壑。则万物不奸其志。栖迟于一邱。则天下不易其乐。谢鲲本此为语。故云过之。非泛道邱壑之胜也。
孤峯独宿
〔五灯会元〕琅山慧觉谓诸僧。汝等在这里过夏。一不得孤峯独宿。一不得物外安身。又僧问道简。孤峯独宿时如何。简曰。闲却七间僧堂不宿。谁教［イ＋尓］孤峯独宿。〔直语类録〕今云孤峯独耸。即此语讹转。
游山翫水
〔又〕汾州善昭曰。从上来行脚。不为游山翫水。看州县奢华。皆为圣心未通耳。
千山万水
〔续玄界録〕韦义方往天坛南寻妹。千山万水。不见有路。问樵人、无知张老庄者。
高高山头
〔乐府紫［马＋留］马歌〕高高山头树。风吹叶落去。
冰山
〔开天遗事〕杨国忠相。公卿以下。莫不趋媚之。张象曰。君辈倚杨右相如泰山。吾以为冰山耳。〔按〕司马温公采此语入通鉴。
安于泰山
〔战国策〕吕不韦说阳泉君曰。说有可以一切而使君富贵千万歳、宁于泰山四维。〔文选枚乘谏呉王书〕变所欲为。易于反掌。安于泰山。〔注引春秋保干图〕安于泰山。与日合符。〔后汉书严助传〕天下之安。犹泰山而四维之也。〔焦氏易林〕安如泰山。福佑屡臻。
不识泰山
〔刘伶酒徳颂〕静听不闻雷霆之声。熟视不睹泰山之形。
泰山压卵
〔晋书孙惠传〕猛兽呑狐。泰山压卵。〔又列女传〕排山压卵。如汤沃雪。〔五代史杂传〕周世宗曰。刘旻遇我师。如山压卵。
隶力移山
〔列子汤问篇〕愚公面山而居。惩山北之塞。出入之迂也。遂率其子孙。荷担扣石。垦壌箕畚。移于北海之尾。
山也有相逢
见〔乔孟符金钱记、扬州梦二曲〕。〔按〕今俗云。山水有相逢日。而二曲皆无水字。葢水之相逢。恒理也。故専举山以喩其理外之情。
指山卖磨
见〔岳百川铁拐李。贾仲明对玉梳二曲〕。
这山望见那山高
〔吕氏先识览〕登山者。处已高矣。左右望。尚巍巍焉山在其上。俗语本此。
天下名山僧占多
〔韵府羣玉〕占字下引此。云唐人诗。
海水不可斗量
〔淮南子泰族训〕江海不可斗斛也。〔神异经〕西南大荒中。有人知河海斗斛。
沧海变桑田
〔葛洪神仙传〕麻姑谓王方平曰。接待以来。已见东海三为桑田。向到蓬莱。又水浅于往日。岂将复为陵陆乎。
海枯见底
〔杜荀鹤诗〕海枯终见底。人死不知心。
海涵
〔王僧孺表〕陛下海涵春育。日镜云伸。〔苏轼表〕天覆羣生。海涵万族。
海盖
〔刘敞檀州诗〕市声衙日散。海葢午时消。自注。毎日海气如雾。士人谓之海葢。〔按〕今俗有此语。犹云大概。或即因此。
苦海
〔王定保［（払-ム）＋庶］言〕郑光业有一巨箱。凡投贽有可嗤者。即投其中。号曰苦海。〔按〕释典有苦海之说。此以为喩。
走江湖
〔谢灵运诗〕范蠡走江湖。梅福入城市。〔苏轼诗〕人人走江湖。一一操网钓。
江心补漏
〔王［金＋至］续义山杂纂〕载不济事十四条。其一曰。江心补漏。〔元曲救风尘、百花亭〕有船到江心补漏迟句。
不到乌江未肯休
〔五灯会元〕洪英、悟□、倶举扬此语。
文字不鲜明。旁は「斤」。
黄河尚有澄淸日
〔呉越备史〕罗隐寝疾。王亲临抚问。因题诗于壁云。黄河信有澄淸日。后代应难继此才。
中流砥柱
〔水经注〕禹破山以通河。河水分流。包山而过。山见水中若柱然。故曰砥柱也。
急流勇退
〔朱子名臣言行録〕一僧谓钱若水曰。公急流中勇退人也。〔苏轼诗〕火色上腾虽有数。急流勇退岂无人。〔载复古诗〕日暮倒行非我事。急流勇退有何难。
流水
〔管子牧民篇〕下令于流水之原者。令顺民心也。〔按〕今以流水为疾速之辞。本此。
奔波
〔晋书〕娄会上慕容垂疏。杜豪竞之门。塞奔波之路。〔韩昌黎〕论佛骨表。老少奔波。弃其业次。又石鼓歌。坐见举国来奔波。
波及
〔左传僖二十三年〕羽毛齿革、则君地生焉。其波及晋国者。君之余也。
起风波
〔庄子人间世〕言者、风波也。风波易以动。〔邵子安乐窝自怡诗〕不作风波于世上。自无冰炭到胸中。〔黄鲁直诗〕人问恁是无风波处。一日风波十二时。
小水不容大舟
姚兴语。见〔晋书桓谦传〕。
远水不救近火
〔韩非子说林〕失火而取水于海。海水虽多。必不灭矣。远水不救近火也。〔北史赫连达传〕又有此语。又〔陈师道诗〕不应远水救近渇。空仓四壁雀不鸣。
水泄不通
〔传灯録〕徳山门下。水泄不通。
细水常流
〔遗教经〕汝等常勤精进。譬如小水当流。则能穿石。
水到渠成
〔朱子集〕答路徳章曰。所喩水到渠成之说。意思毕竟在渠上。未放水东流时。巳先作屈曲整备了矣。〔范成大诗〕学问根深方蒂固。功名水到自渠成。
水长船高
〔传灯録〕继彻云。水长船高。泥多佛大。莫将来问。我也无答。
覆水难收
〔［（喝-口）＋鸟］冠子注〕太公既封齐侯。道遇前妻。再拜求合。公取盆水覆地。令收之。惟得少泥。公曰。谁言离更合。覆水定难收。〔后汉书光武帝纪〕反水不收。后悔无及。〔何进传〕覆水不收。宜深思之。〔李白诗〕雨落不上天。水覆难再收。
近水惜水
〔林洪山家淸事〕泉须爱护用之。谚云。近水惜水。此实修福之事。
入水见长人
〔五灯会元〕天台用良答僧问云。〔又〕天章、善投、子［（偶-イ）＋页］、并举斯语。
般柴运水
〔传灯録〕［广＜龙］居士偈云。神通并妙用。运水及搬柴。
利水
〔考工记［车＋舟］人〕［车＋舟］注则利准。注云。故书、准作水。郑司农云。注则利水。谓辕脊上雨注。令水去利也。
水火
〔濳夫论〕邪之与正。犹水与火不同。原不得并盛。〔蜀志魏延传〕延性矜高。当时皆避下之。惟杨仪不假借延。延以为至忿。有如水火。〔南史侯景传〕邵陵王纶。柳仲礼。甚于雠敌。临城公大连。永安侯确。逾于水火。
水落石出
见〔苏轼赤壁赋〕。〔按〕古艶歌行。兄弟两三人。流荡在他县。故衣谁当补。新衣谁当绽。頼得贤主人。揽取为子细。夫婿从门来。斜倚西北［目＋分］。语卿且勿［目＋分］。水淸石自见。今语意当源此诗。而讹为水落石出也。东坡但当境写物。别无所喩。
绳锯木断。水滴石穿
〔鹤林玉露〕张乖厓为崇阳令。一吏自库中出。巾下有一钱。乖厓杖之。吏曰。一銭何足道。乃杖我耶。尔能杖我。不能斩我也。乖厓援笔判云。一日一钱。千日千钱。绳锯木断。水滴石穿。自仗剑下阶。斩其首。〔按〕汉书枚乗传。泰山之溜穿石。单极之断干。水非石之钻。索非木之锯。渐靡使之然也。乖厓判之全用此文。
水浸鹅卵石
〔五灯会元〕有水浸钢石卵之语。俗又因之小变。
以石投水
〔吕氏春秋〕白公问孔子。人可与微言乎。孔子不应。白公曰、若以石投水、奚若。孔子曰没人能取之。〔李康运命论〕张良诵三略之说。以游于羣雄。其言也如以水投石。莫之受也。及其遭遇汉祖也。其言也如以石投水。莫之逆也。
以卵投石
〔墨子贵义篇〕以其言非吾言者。犹以卵投石也。尽天下之卵。其石犹是也。〔荀子议兵篇〕以桀诈尧。若以卵投石。〔淮南子主术训〕人主执正持平。则羣臣以邪来者。犹以卵投石。以火投水。又〔焦氏易林〕卵与石鬪。麋碎无处。
心坚石穿
〔陆象山语録〕引俗谚云。
顽石点头
〔莲社高贤传〕竺道生入虎邱山。聚石为徒。讲涅盘经。羣石皆为点头。
飞砂走石
〔探神记〕武王时。雍州城南有大树为妖。以兵围伐之。乃有神飞砂走石。雷电霹雳。无令得近。〔博异志〕吕郷［竹／均］月夜泊君山侧。遇一老父。于怀袖间出笛三管吹之。飞砂走石。翔鸟堕地。
穷坑难满
〔复斋漫録〕刘［韦＋合］为丰城尉。性不饮酒。时推官某善饮啖。抵邑公会。以谚语戏曰。小器易盈眞县尉。刘答曰。穷坑难满是推官。
避井落坑
〔易林观之益〕避井入坑。忧患日生。〔晋书［（衫-彡）＋者］［羽／夹］传〕幸无外难。而内自相撃。是避坑落井也。
从井救人
见〔论语〕。
临渇掘井
〔素问〕病已成而药之。犹渇而掘井。鬪而铸兵。不亦晩乎。〔墨子公孟篇〕乱则治之。犹噎而穿井也。死而求医也。〔王［金＋至］续杂纂〕不济事条。有临渇掘井。〔陈师道诗〕有谁能留渇须远井句。
黄泥塘中洗弹子
〔陈龙川集通朱元晦书〕震之九四。震遂泥。葢处羣阴之中。虽有震动。如俗谚所谓黄泥塘中洗弹子耳。
腰带过浮桥
〔晋书蔡谟传〕性尤为愼。毎事必为过防。故时人云。蔡公过浮航。脱带腰舟长。〔按〕俗诮过愼者曰捧卵过桥。犹此。
逢桥须下马。过渡莫争船
〔赵徳麟侯鲭録〕载无名子题驿壁诗。记得离家日。尊亲嘱付言。逢桥须下马。过渡莫争船。雨宿宜防夜。鶏鸣更相天。若能依此语。行路免［（辺-刀）＜屯］［（辺-刀）＜（坛-土）］。〔［艹／召］溪渔隐引高斋诗话〕但述其一联。又小不同云、逢桥须下马。遇夜莫行船。
九日滩头坐。一日过九难
〔宋无鲸背吟〕九日滩头不可移。九滩一日尚嫌迟。全用此谚。
得陇望蜀
〔后汉书岑彭传〕人苦不知足。既平陇。复望蜀。
朝秦暮楚
〔晁补之北渚亭赋〕托生理于四方。固朝秦而暮楚。
东行西走
〔易林〕东行西走。丧其犬马。又南行北走。延颈望食。〔汉宝元妻诗〕茕茕白兔。东走西顾。
令之东而东。令之西而西
〔管子小称篇〕公曰。仲父令寡人东。寡人东。令寡人西。寡人西。
移东就西
〔旧唐书陆贽传〕移东就西。便为课绩。取此适彼。遂号羡余。〔朱子语録〕移东换西。终是不成家计。
指东划西
〔传灯録〕义忠谓大颠。不用指东划西。
周而不备
〔水经注序引玄中记〕昔大禹记识山海。周而不备。〔按〕谭概谓俚俗言不周备曰周而不此为可笑。不知其所言、乃不备。别自有出。非述论语文也。
四分五裂
〔六韬奇兵篇〕四分五裂者。所以撃圆破方也。〔史记张仪传〕天下四分五裂。〔又邹阳传〕四分五裂之国。〔魏志司马朗传〕洛乃四分五裂、战争之地。难以自安。〔北史周法尚传〕卒有不虞。四分五裂。腹心有事。首尾未知。
四通八达
〔子华子问党篇〕齐之为国也。其涂所出。四通八达。游士之所凑也。〔史记［丽＋（都-者）］食其传〕陈留、天下之冲。四通八达之郊也。〔晋书慕容徳载记〕滑台四通八达。非帝王之居。又〔五灯会元〕入处眞实。向后自然七通八达。
无边无碍
〔起世经〕一切诸天。行时来去。无边无碍。无有迟疾。
转湾抹角
见〔秦简夫东堂老剧〕。
转向
〔荀子儒效篇〕纣卒易郷。注郷。读曰向。谓倒戈也。〔汉书李夫人传〕转郷歔欷不复言。郷亦读向。转面向里也。
略
〔左传隐五年〕公曰、吾将略地焉。注曰。略、总摄巡行之名。〔又昭二十四年〕楚子为舟师以略呉疆。注曰。略、行也。〔按〕今犹以偶一经行曰略。
横截
〔扬雉雍州收箴〕黒水西河。横截昆仑。邪指［门＜昌］阖。画为雍垠。〔按〕俗人指说道路曰、横截过去。此其出处。
绕出
〔后汉书岑彭传〕至武阳。绕出延岑军后。〔按〕绕、读去声。谓盘旋其途。以超越之也。今亦有此言。
傅近
〔尔雅〕傅、歴也。郭注云。傅、近。〔仲长统昌言〕宦竖、傅近卧房之内。交错妇人之间。〔按〕今俗讹作附近。
左近
〔南史夷貊传〕自然洲、有树生火中。左近人剥皮绩布。即火浣布。
四郷
〔晏子春秋〕晏子独立墙阴。田子垣曰。何不求四郷之学士与坐乎。〔白虎通八风篇〕凉风至、而报地徳、化四郷。〔焦氏易林〕配合相迎。利之四郷。
腹里
〔元曲章〕延佑四年。御史台奏。腹里百姓。为饥荒流移江南等路。〔按〕腹里。犹云内地。今律、盘诘奸细条。有绿边关塞及腹里地面文。
化外
〔宋史太祖纪〕旧禁铜钱、无出化外。
极乐世界
〔柳宗元浄土院记〕佛言。西方过十万亿里。有世界曰极乐。〔白居易画西方帧记〕极乐世界者。以无八苦、四恶道、三毒、五浊业故也。
土著
〔史记大宛传〕其俗土著耕田。〔又西南夷传〕其俗或土著。或移徒。〔汉书西域传〕西域诸国。大率土著。有城郭田畜。〔唐书高窦传赞〕古着受姓受氏。以旌有功。是时人皆土著。故名宗望。〔按〕［日／一／黾］错贵粟疏。不地着。则离郷轻家。地着。犹云土著。
土宜
〔周礼土方氏〕辨土宜之法。〔左传文六年〕无使失其土宜。〔隋书仪礼志〕正会日。宜诏、劳诸郡上计。劳讫。付纸遣陈土宜。
都［鄙-（都-者）］
〔日知録〕宋时登科録。必书某县某郷某里人。改郷为都。改里为图。萧山县志曰、自元始。嘉定县志曰。不曰而曰图者。以毎里册籍首列一图。故名图。是也。今省作［鄙-（都-者）］谢少连作歙县志。乃曰。［鄙-（都-者）］音鄙。左传都鄙有章。即其立名之始。其说凿矣。〔按〕说文有［鄙-（都-者）］字。音与鄙同。解云。啬也。图省为［鄙-（都-者）］。亦不始于俗。李北海灵麾将军碑。好山水［鄙-（都-者）］。慕神仙事。已如此写。
［彳＋胡＋斤］［彳＋同＋（行-彳）］
〔杨愼升庵外集〕今之巷道名为胡洞。或作衙［彳＋同］。又作。皆无据也。南齐书注。弄巷也。南方弄。北方曰。弄之反切为。盖方言耳。〔李贽疑耀〕世以［彳＋胡＋斤］［彳＋同＋（行-彳）］为俗字。不知山海经已有之。食嚣鸟可以止［彳＋同＋（行-彳）］。注。治洞下也。又飞鱼食之已痔［彳＋同＋（行-彳）］。独［彳＋胡＋斤］字未经见。〔按〕［彳＋同＋（行-彳）］字已见说文。解云。通街也。李氏引山海经。而不及说文。何耶。［彳＋胡＋斤］字当依杨氏作。衙。说文衙衙行貌。宋玉九辨、道飞廉之衙衙。与跃韵叶得读吾音。盖衙［彳＋同＋（行-彳）］者。犹言行旅通街耳。〔日下旧闻〕［彳＋胡＋斤］［彳＋同＋（行-彳）］二字。元人以入诗者。
马头
〔通鉴〕史宪诚据魏博。于黎阳筑。马头为渡河之势。注云。附岸筑土。植木夹之。以便兵马入船。谓之马头。〔按〕晋书地理志。武昌郡鄂县有新兴马头。似亦此制。
瓮城
〔五代史朱珍传〕率兵叩郸城门。已入瓮城。郸人从城上砾石投之。珍军皆死瓮城中。珍仅身免。〔按〕今仍谓城门口外蔽小郭曰瓮城。亦曰月城。
十字街
〔北史李谐传〕李庶亡后。见梦于其妻曰。我托刘氏为女。刘家在七帝坊十字街东南八穷巷是也。〔张佑苏小小歌〕长怨十字街。使郎心四散。
十字港
〔陆游诗〕上船初发十字港。放棹忽过三家村。
冷巷
〔白居易题新居〕冷巷闭门无客到。
腰铺
〔陈造诗〕腰铺人家紧闭门。
悲田
〔释典〕以供父母田为恩田。供佛为敬田。施贫穷为悲田。后世谓养济院曰悲田院。取此。
陆种地
〔晋书食货志〕毎有雨水。輙复横流。延及陆田。言者不思其故。因云此土不可陆种。〔按〕今人谓艺桑麻地为陆种地也。
快捷方式
〔唐书卢藏用传〕藏用始隐终南。有意当世。晩徇权利。司马承祯将还山。藏用指终南曰。此中大有佳处。承祯曰。以仆视之。仕宦之快捷方式耳。
［足＋叉］路
〔方以智通雅〕山［止＋支］曰岔。水［止＋支］曰［シ＋叉］。二音同。金陵有地名岔口。顺公引作［足＋叉］路口。〔按〕［足＋叉］字见景佑集韵。或亦借差字用之。韵会小补、引唐人诗。枯木岩前差路多。
水口
〔王逸楚诗注〕夏首。水口也。〔郭璞方言注〕［シ＋内］。水口也。
歩
〔水经注〕［章＋（攵／贡）］水径王歩。歩侧有城。葢齐王之渚歩也。〔述异记〕呉中有瓜歩、鱼歩、龟歩。湘中有灵妃歩。〔柳宗元铁炉歩志〕江之浒。凡可歩而上下者曰歩。〔靑箱杂记〕岭南谓水津为歩。有［（罪-非）／曾］歩、即渔者施［（罪-非）／曾］处。有船歩。即人渡船处。〔按〕俗谓问渡处曰埠头。据诸书当作歩字。而宋史皆从俗作埠。度宗纪有武阳埠。熊本传有铜佛埠。刘锜传有黄连埠。赵淮传有银树埠。宋以前未见用之。
浜
〔集韵〕沟纳舟者为浜。〔按〕潘之恒半塘小志。谓呉音以滨为邦。俗作浜字。不知浜自在庚韵中。广韵亦载。并因滨转也。
汪
〔左传〕周氏之汪。服虔注。停水曰汪。今俗言水之少而定曰一汪儿。〔集韵〕转作去声。亦训停水。今俗言饮水过多曰汪住。是也。
羊沟
〔太平御覧引庄子逸篇〕羊沟之［奚＋隹］。〔中华古今注〕谓羊喜抵触垣墙。为沟以隔之。故曰羊沟也。〔七修类稿〕俗以暗者为阴沟。若灵光殿赋。元醴腾涌于阴沟、是也。则明者宜为阳沟。〔按〕此说亦通。然未见所出。三辅黄图。畏安御沟谓之杨沟。以植杨于其上也。宋之问有杨沟连凤阙句。今所呼。或又因绿此耶。
土馒头
〔东坡集载王梵志诗〕城外土馒头。馅草在城里。土馒头。墓冢之［广＜叟］辞也。〔范成大营寿藏诗〕纵有千年铁门限。终须一个土馒头。
土［（撃-手）／土］
〔后汉书〕问纡为勃海太守。免归。廉洁无资。当筑［（撃-手）／土］自给。〔［土＋卑］苍〕形土而方曰［（撃-手）／土］。今之土砖也。〔急就章注〕［（撃-手）／土］者。抑泥土为之。令其坚激也。北方又有粪［（撃-手）／土］。南方又有炭［（撃-手）／土］。〔归田録〕丁度戏晁宗悫曰。启事更不奉答。当以粪［（撃-手）／土］一车为报。〔吾衍学古编〕凡篆□不可太圆。亦不可太方。只以炭［（撃-手）／土］范子为度。〔豹隐纪谈〕载数九谚云。九九八十一。家家打炭［（撃-手）／土］。
白善
〔本草注〕土以黄为正色。白为恶色。故白土名垩。后人讳之。呼为白善。〔按〕善又加土作［土＋善］。其字已见广韵。
［シ＋旋］涡
〔朱子答吕子约书〕苏黄门初不学佛。只因在［竹／均］州陷入此［シ＋旋］涡中。崖岸　〔唐书郑羣传〕羣天性和乐。不为崖岸崭絶之行。
峣崎
〔朱子语録〕伏羲只是理会网罟等事。不曾有许多峣崎。〔按〕毛苌正月诗传。有崎岖峣［山＋角］之语。此节用之。与言［足＋尧］欹者别。
［（幸＋攵）／皿］［厂＜至］
〔汉书地理志〕右扶风有［（幸＋攵）／皿］［厂＜至］县。〔寰宇记〕山曲曰［（幸＋攵）／皿］。水曲曰［厂＜至］。〔按〕二字音若［车＋舟］质。今以事费曲折者曰［（幸＋攵）／皿］［厂＜至］。其字应如此写。
凹凸
〔神异经〕大荒石湖、千里无凹凸。〔名画记〕张僧［（谣-言）＋系］画一乘寺壁。远望如凹凸。名凹凸花。俗呼其寺曰凹凸寺。〔丹铅録〕土洼曰凹。土高曰凸。古之象形字也。周伯温乃云凹当作［土＋幼］。凸当作垤。俗作凹凸非是。反以古字为俗字矣。〔按〕凹字诗歌多作平声。为韵则叶入三爻。葢与［土＋幼］实通用。然考唐韵凹。惟乌洽一音。至集韵始又音于交切。则乌洽其本音也。
杭州风
〔田汝成游覧志余］外方人嘲杭人曰杭州风。谚曰。杭州风。会撮空。好和歹。立一宗。又曰。杭州风。一把葱。花簇簇。里头空。
苏州［岂＋犬］
〔高徳基平江记事〕呉人自相呼为［岂＋犬］子。又谓之苏州［岂＋犬］。范成大答同参诗。我是苏州监本［岂＋犬］。〔郑思肖［岂＋犬］懒道人凝云小隐记〕［岂＋犬］懒道人。苏人也。既［岂＋犬］矣。又懒焉。苏人中眞苏人也。〔按〕今苏杭人相嘲。苏谓杭曰阿［岂＋犬］。杭谓苏曰空头。据诸说。则旧言［岂＋犬］者。苏人也。据田汝成说。则旧言空者。杭人也。不知何时互易。赵宦光说文长笺云。浙省方言曰阿带。谓愚［（章＋（攵／贡））／心］貌。阿入声。带平声。一曰阿［岂＋犬］。赵氏。苏人也。苏人之嫁［岂＋犬］于浙。其自是时起欤。
上说天堂。下说苏杭
〔七修类稿〕引谚云云。〔邓林初入杭诗〕游遍江湖未到杭。不知人世有天堂。〔按〕刘□树萱録。员半千有庄在焦戴川。极风景之胜。里谚曰。上有天堂。下有员庄。苏杭之谚。乃仿于此。
文字不鲜明。
长安虽好。不是久恋之郷
见〔李寿卿伍员吹箫剧。〕今言凉亭虽好。讹。
何面目见江东父老
〔史记项羽纪〕纵江东父兄怜而王我。我何面目见之。
苏湖熟。天下足
见〔郑虎臣呉都文粹〕。
江阴莫动手。无锡莫开口
〔明诗综〕江阴人拳勇。无锡人善歌。故常州语云云。
天无三日晴。地无三尺平
黔中谚。亦见〔明诗综〕。
纵饶洗遍千江水
〔容斋三笔〕衢州酒家壁。有题油污衣诗者。落句云。纵饶洗遍千江水。争似当初不污时。〔按〕元人连环计杂剧。更洗遍为掬尽。更下句为难洗今朝满面羞。未审别有出否。
十年江上无人问
〔春渚纪闻〕范希文尝于江上见一渔父。问姓名。不对。留一诗云。十年江上无人问。两手今朝一度叉。〔按〕剧本十年窗下无人问。似即窜此。
住场好。不如肚肠好。坟地好。不如心地好
〔癸辛杂识〕倪文节与秀邸为邻。颇有侵越地界之争。尝为之语云云。
未看山头土。先观屋下人
〔七修类稿〕引谚云云。
未归三尺土。难保百年身。已归三尺土。难保百年坟
〔叶盛水东日记〕此不知何人语。要亦至理也。〔按〕高则诚琵琶纪已用之。盖是元以前语。
千年田。八百主
〔五灯会元〕灵树和尚语。
但存方寸地。留与子孙耕
〔王直方诗话〕张嘉甫言。少见人诵此诗。不知谁作。后过毘陵。汪迪家。出所藏晋水部贺公手书。乃知此诗贺作。〔按〕贺为五代石晋人。兪文豹唾玉集作贺知章诗。七修类稿作宋贺仙翁诗。皆误。叶水心集。有留耕堂记云。余童稚时。已闻田野传诵。出游四方。所至闾巷。无不道此相训切。葢其辞意质而劝戒深也。葛君资深取之。颜其所居之堂。又罗大经鹤林玉露采此语。着方寸地说。

[book_title]卷三：时序
一年之计在于春。一日之计在于晨
见〔梁元帝纂要〕。〔娄元礼田家杂占〕作一日之计在于寅。
阳春布徳泽。万物生光辉
〔文选长歌行〕。
新年纳余庆。嘉节号长春
〔蜀梼［木＋兀］〕孟昶命学士题桃符板。以其辞非工。命笔自题云云。〔茅亭客话〕谓蜀太子元喆题桃符云。天垂余庆。地接长春。传说不同。
白日莫闲过。靑春不再来
唐〔林寛少年行〕。
一日快活敌千年
〔北史和士开传〕说武成帝云。
过得一日过一日
〔剣南集〕醉中信笔诗。过得一日过一日。人间万事不须忧。
今日不知明日事
〔宋李殿丞诗〕。又〔陆游诗〕渠曹定是别肺肠。今夕不为明日计。
天无寒暑无时令。人不灾凉不世情
〔范成大诗〕。
一年三百六十日
〔汉官志周太常谚〕一歳三百六十日。三百五十九日斋。〔施肩吾春游乐〕一年三百六十日。赏心那似春中物。又李白、杜牧、倶有百年三万六千日句。
二十四气
〔礼记月令疏〕汉时以惊蛰为正月中。雨水为二月节。汉末先雨水。后惊蛰。自刘［音＋欠］作三统暦改也。三统暦三月节谷雨。淸明为中。而通卦验及今暦。以淸明为三月节。谷雨为三月中。其余皆同。
四时八节
〔随巣子〕鬼神为四时八节。以纪育人。唐人以四字连用者。〔杜甫诗〕四时八节还拘礼。女拜弟妻男拜弟。〔李商隐诗〕四时当首夏。八节应条风。
良辰美景
〔谢灵运拟［业＋（都-者）］中集诗序〕天下良辰美景。赏心乐事四者难并。〔北齐书段［（萤-虫）／水］传〕良辰美景未尝虚乗。〔陈书孙［王＋（汤-シ）］传〕毎良辰美景。宾僚并集。泛长江而置酒。
花朝月夕
〔旧唐书罗威传〕毎花朝月夕。与宾佐赋咏。甚有情致。〔马令南唐书昭惠周后传〕花朝月夕。无不伤懐。〔提要録〕二月十五日为花朝。八月十五日为月夕。
开春
〔楚辞九章〕开春发歳兮。白日出之悠悠。〔纂要〕初春曰开春也。〔文选颜延之诗〕开冬眷物徂。李善注。开冬、犹开春、开秋。
一场春梦
〔侯鲭録〕东坡行歌田间。［食＋（盖-艹）］妇曰。内翰昔日富贵。一场春梦。坡然之。人呼此媪曰春梦婆。
无计留春住
〔欧阳修词〕春横风狂三月暮。门掩黄昏、无计留春住。〔按〕白居易先有无计留春得句。
三冬二夏
〔后汉书段［（ヒ／火）＋页］传〕三冬二夏。足以破定。〔按〕俚语约计歳时曰三个黄梅四个夏。犹此。
无冬无夏
〔诗陈风〕辞。又〔太玄经〕无冬无夏。祭之无度。
肥冬痩年
〔豹隐纪谈〕呉门风俗多重至节。谓曰肥冬痩年。互送节物。颜侍郎有诗述之。
冬［火＋共］
〔叶梦得避暑録话〕唐人言冬［火＋共］。是不了了语。故有主司头脑太冬［火＋共］之言。
小春
〔初学记〕十月天时。和暖似春。故曰小春之月。〔范成大诗〕狂［风＜（火／（火＋火））］吹小春。〔杨万里诗〕小春活脱似春时。〔按〕尔雅十月为阳月。因又曰小阳春。
正月
〔杜佑通典〕秦始皇名政。讳之。故正月字从平声。〔按〕云麓漫钞。仁宗时。以御名同音。欲改正月为一月。有以本音政为言者。遂改还政音。然至今仍习从平声也。
上瀚、中瀚、下瀚
〔古今诗话〕俗以上瀚、中瀚、下瀚、代上旬、中旬、下旬。葢本唐制十日一休沐。故白居易诗。公假月三旬。韦应物诗。九日驰驱一日间也。〔按〕唐世休瀚事。频见载咏。唐书刘晏传。质明视事。至夜分止。虽休瀚不废。温庭[竹/均]有休瀚日谒所知诗。刘长卿亦有月晦逢休瀚句。汉时谓之休沐。制以五日。张安世传。精力于职。休沐未尝出。万石君传。建毎五日洗沐。归谒亲。是也。改沐为游。见于六朝宋鲍照诗。云休瀚自公日。宴慰及私辰。
黄道日
〔唐书暦志〕以冬至赤道日度及约余。依前求定差以减之。是为黄道日度。
龙虎日
〔月令广义〕正月巳。二月亥。三月午。四月子。五月未。六月丑。七月申。八月寅。九月酉。十月卯。十一月戌。十二月辰。为龙虎日。龙虎。厉神也。不宜于上、宜制下。〔按〕如其说。则世以凡月寅辰日为龙虎。非是。
年忌
〔灵枢经〕凡七歳。十六歳。二十五歳。三十四歳。四十三歳。五十二歳。六十一歳。是谓年忌。〔按〕此以七为始。而逓以九数乘之也。今俗以二九、三九相乘之歳。如十八。二十七。以至九十九八十一歳为暗九。谓有疾厄之虑。传之失其眞矣。
月忌
〔周密齐东野语〕俗以初五、十四、二十三、三日。为月忌。葢三日乃河图数之中宫五数耳。五为君象。故民庶不敢用。
大月小月
〔周髀算经〕置小月二十九日。置大月三十日。〔白虎通徳论〕月行或过或不及。日不可分。故月有大小。〔蔡[巛/邑]独断〕闰月补小月。〔刘熙释名〕望。月满之名也。月大、十六日。小、十五日。〔许愼说文〕覇。月始生生也。承大月二日。承小月三日。〔按〕汉以前称月大小者。见此数条。六经史汉。但有其说。无其称也。今又谓大月曰大尽。小月曰小尽。此葢起自宋世。朱子语録。月之生时。大尽则初二。小尽则初三。竹坡老人诗话。顷歳朝廷多事。州县不颁暦。朱希眞作小尽行云。藤州三月作小尽。梧州三月作大尽。前此少见大小尽文。
闲月忙月
〔后汉书刘般传〕冬春闲月。不妨农事。〔唐书食货志〕门夫番上不至者。闲月督钱百七十。忙月二百。
月半
〔日知録〕今人谓十五为月半。古经已有之。仪礼月半不殷奠。礼祭义。朔月月半君巡牲。而亦有以上下弦为月半者。释名云。弦。月半之名也。望。月满之名也。弦曰半。以月礼言之。望曰半。以日数言之。
月头
〔花蕊夫人宫词〕月头支给买花銭。〔郭翼诗〕月头月尾雨阴阴。
月尽头
〔徐凝诗〕三月尽头云叶秀。小姑新着好衣裳。
一个月
〔王建寄韦处士诗〕一个月来山隔。不知茅屋若为居。
日子
〔文选〕陈琳檄呉将校部曲文、年月朔日子。注云子、发檄时也。〔隋书〕袁充上表云。歳月日子。还其诞圣之时。〔日知録〕汉人未有称夜半为子时者。古人文字。年月之下。必繋以朔之第几日某干支。故曰朔日子也。宋书礼志。年月朔日甲子。尚书令某甲下此。此古文移之式。陈琳檄文。但省一甲字耳。南史刘之［（辷-一）＜（磷-火）］传。参较古本汉书。称永平十六年五月二十一日己酉、郎班固。而。今无上书年月日子。此亦可证今俗不知。但以子为日之语助矣。
日中
〔易〕日中为市。〔诗〕日之方中。〔书〕自朝至于日中昃。〔左传〕自日中以争。至于昏。〔史记项羽纪〕日中大破汉军。〔汉书五行志〕日中时食。从东北过半。〔按〕古未有十二时之目。纪昼大率用日。如质明。大［日＋斤］。目［日＋干］。哺时诸称。今皆不挂人口。惟日中则人人言之。
一日鸡。二日狗
〔北史魏收传〕引董勋答问。礼俗曰。正月一日为鸡。二日为狗。三日为猪。四日为羊。五日为丑。六日为马。七日为人。〔按〕诸惟人日为古今所盛称。鸡日则吕居仁有避地逢鶏日句、其余未经人用。今语又増之曰。阳嘉为谷。九日为蚕。不见出处。
夜半子时。鸡鸣丑时
〔杜预左传注〕始分一日为十二时。其名目但曰夜半。曰鸡鸣。曰平旦。曰日出。曰食时。曰隅中。曰日中。曰日［日＋失］。曰哺时。曰日入。曰黄昏。曰人定。未借及十二支也。今恒言犹或兼之。曰、夜半子时。鸡鸣丑时。日出卯时。日没酉时。黄昏戌时。人定亥时。略得古之遗。
直月
〔周礼贾师〕国之卖价。各率其属。而嗣掌其月。郑康成注。更相代直月。
直日
〔晋语〕史黯曰、臣敢烦当日。韦昭注。直日也。言不敢烦主之直日者以自白。〔汉书京房传〕分六十四卦。更直日用事。〔南史殷不害传〕与舎人[广＜臾]肩吾日奏事。
某年月日
〔大戴礼〕戴周迎日辞。维某年某月上日。〔司马法仁本篇〕某国为不道。征之以某年月日。〔史记廉蔺传〕相如顾召赵御史书曰。某年月日。秦王为赵王撃筑。〔按〕后人传志稿中略具年月之辞。仿此。
当年
〔韩诗外传〕先生者。当年覇。后生者。三年而复。当读去声。〔唐方干诗〕庭梅曾试当年花同。
开年
〔[广＜臾]信行雨山铭〕开年寒尽。正月游春。〔卢思道诗〕开年简时日。上辛称天吉。
穷年累世
〔荀子荣辱篇〕人欲余财蓄积之富。而穷年累世不知足。
连年累歳
〔古乐府〕妇病连年累歳。传呼丈人前一言。
积年累月
〔颜子家训后娶篇〕夫妇之义。晓夕移之。积年累月。安有孝子。
一年一度
〔范成大田园杂兴〕一年一度游山寺。不上灵岩即虎邱。〔五灯会元〕天衣懐举一年一度春语。
年头月尾
〔唐书杨［王＋（汤-シ）］传〕有司帖试明经。不质大义。乃取年头月尾。孤经絶句。奏请帖平文以存家学。〔林光朝诗〕年头月尾无一事。咄咄痴顽不识字。
即日
〔史记项羽纪〕项王即日因留沛公与饮。〔汉书霍光传〕即日承皇太后诏。〔呉志太史慈传〕吏然慈言。即日倶去。〔[（衵-日）+者]遂良帖〕即日须髪尽白。〔按〕即日犹当日。而日之相近。或亦以即言之。如〔陆游诗〕、知汝即日归。明当遣舟迎。
［口／力］日
〔杨升庵外集〕俗谓异日为［口／力］日。音命令之令。然其字说文玉篇无有也。只当作令日。战国策、赵燕拜武灵王胡服之赐。曰、敬循衣服。以待令日。即异日也。〔按〕国策注。令训为善。谓择善日衣之。升庵说似传会。列子周穆王篇、有别日升昆仑邱语。［口／力］、或为别字之省。
外后日
〔老学庵笔记〕后三日为外后日。意其俗语耳。偶读唐逸史裴老传。乃有此语。裴、大暦中人也。〔按〕今又谓之大后日。
后五日
〔史记留侯世家〕［土＋巳］上父曰。后五日平明。与我会此。平明。良往。父已先在。怒曰后。何也。去。曰后五日早会。五日鸡鸣。良往。复怒曰。后何也。曰后五日复早来。五日。良夜未半、往。〔又扁鹊传〕入朝见齐桓侯曰。君有疾。在［月＋奏］理。后五日复见。曰。有疾在血脉。后五日复见。曰。有疾在肠胃。后五日复见。望而退走。曰。今在骨髓。虽司命无奈之何。后五日。桓侯体病。坠死。〔按〕两传云后五日。皆的定是五日也。今俗因其文。凡言后日。率以五字缀之。宋刘一止诗。更看后五日。放过前一着。已如今俗所缀。
日计不足。歳计有余
见〔文子精诚篇〕。又〔管子治国篇〕农者月不足。而歳有余者也。〔庄子庚桑楚篇〕。吾日计之而不足。歳计之而有余。庶几其圣人乎。〔汉书章帝诏〕安静之吏。悃［（忖-寸）＋（幅-巾）］无华。月计不足。歳计有余。
三日三夜
〔史记孟子荀卿传〕淳于［髟／几］见梁惠王。壹语连三日三夜倦。〔按〕谚云、三日三夜说不了。本此。
不日不月
〔诗〕君子于役。不日不月。笺云。行役反无日月。〔管子白心篇〕不日不月。而事以从。注云。不计日月。〔按〕流俗所谓没日没月。即斯言也。
何以过日
〔南史陈后主纪〕监者言、叔宝耽醉。罕有醒时。隋文帝使节其酒。既而曰。任其性。不尔。何以过日。
朝不谋夕
〔左传昭元年〕赵孟曰。吾侪偷食。朝不谋夕。〔又僖七年。襄十六年。三十一年〕倶曰。朝不及夕。〔国语〕王闻鬪子文之朝不及夕也。毎朝。设脯［米＋（嗅-口）］以羞之。〔晋书李密陈情表〕人名危浅。朝不虑夕。〔按〕传灯録云。早起不审夜。俚语云。朝不保暮。皆因之小变。
朝暮人
〔史记晋世家〕旦暮之人。曾不能待、而欲弑之。〔汉书杨恽传〕太仆定有死罪数事。朝暮人也。师古注。言不得久活也。
朝三暮四
〔列子黄帝篇〕狙公诳曰。与若［（花-化）／予］。朝三而暮四。足乎。众狙皆起而怒。俄而曰。与若朝四而暮三。足乎。众狙皆伏而喜。〔庄子齐物论〕同。
日暮途远
〔史记〕伍子胥曰。吾日暮途远。故倒行而逆施之。〔尉缭子〕亦有此语。〔按〕今语小变。曰。日暮途远。
犁明
〔史记吕后纪注〕徐广曰。犁犹此也。绪言犁明者。将明之时。
侵早
〔杜甫赠崔评事诗〕天子朝侵早。〔贾岛新居诗〕门尝侵早开。〔王建宫词〕为报诸王。侵早入。隔门催送打球名。〔按〕侵早。即凌晨之谓。作淸早者非。
黄昏人定
黄昏。始见〔楚辞〕人定。见〔后汉书来饮、耿［合／廾］两传〕。〔古焦仲卿妻诗〕奄奄黄昏后。寂寂人定初。
三更半夜
〔宋史赵昌言传〕陈象舆、董俨、皆昌言同年。日夕会昌言第。京师为之语曰。陈三更。董半夜。〔按〕后汉彭宠传。甄丰旦夕入谋议。时人语曰。夜半客。甄长伯。陈后山谈丛、［（刀-ノ）＜一］学士约。喜交结。请谒常至夜半。号［（刀-ノ）＜一］半夜。事皆相类。今厌人宵聒不休。亦往往以此号之。
五更转
〔古乐府〕有伏知道、从军五更转。自一更至五更。各五言四句。隋炀帝效之。作龙舟五更转。见〔文中子〕。今小曲有所谓闹五更者。仿此。
半更
见〔史记滑稽传〕。〔孟浩诗〕瑞雪初盈寸。闲宵始半更。用之。
登时
〔魏志管辂传注〕注易之急。急于水火。水火之难。登时之验。易之淸浊。延于万代。〔北史祖［王＋廷］传〕夜忽鼓噪喧天。贼众大惊。登时散走。〔旧唐书张柬之传〕姚崇言柬之沈厚有谋。能断大事。则天登时召见。〔王子年拾遗记〕使者令猛兽发声。帝登时颠蹶。掩耳震动。〔抱朴子自序篇〕或赍酒肴候洪者。虽非俦匹不拒。后有以答之。亦不登时也。〔按〕盐铁论、登得前利。不念后咎。焦仲卿妻诗、即相许和。所云登者。盖即登时之谓。
当时
当、去声。〔十洲记〕不死草。形如菰苗。人已死三日者。以草覆之。皆当时活也。
见在
见、音现。〔周礼御史〕凡数。从政。注云。其见在空缺者。〔又藁人注〕弓弩矢箙弃亡者。除之。计今见在者。又〔职丧疏〕今存者。据仪礼之内、见在者而言。〔汉书外戚传〕武即书对。儿见在。未死。〔三国志魏延传〕延曰。丞相虽亡。吾自见在。〔论衡正说篇〕尚书灭絶于秦。其见在者二十九篇。
目前
〔列子杨朱篇〕目前之事。或存或发。千不识一。〔呉志陆［王＋冒］传〕为赴目前之急。除心腹之患。又即目。见〔元典章〕。亦犹云目前。
尔来
见〔蜀志〕诸葛亮出师表。
如今
出〔诗［木＋大］杜笺〕。又〔论语〕而今而后。而如二字通。
上头
〔元史泰定帝纪〕遵守正道行来的上头。数年之间。百姓安业。〔元典章〕至元二十八年旨。官人毎一路过去上头。百姓毎生受。又延佑四年奏。百姓为饥荒上头。流移江南等路。〔按〕上头、乃指谓其时之辞。
当初
〔水经［シ＋寇］水注〕安喜城下有积木交横。葢当初山水［シ＋奔］荡。漂积于斯。〔按〕琵琶记。有早知今日悔当初句。
古老
〔书无逸传〕小人之子。轻侮其父母曰。古老之人。无所闻知。〔按〕此古老二字平下。崔融请封中岳表。宣太平之风化。听古老之讴谣。李白游九华山记。不经古老之口。复阙名贤之记。乃谓古先之耆老。今俚俗所言。如云古老钱。古老屏风。大抵皆祖书传。
长远
〔晋书明帝纪〕若如今言。晋祚复安得长远。
不今不古
〔扬子法言〕童牛角马。不今不古。
周而复始
见〔京房易传〕。又〔汉书郊祀歌〕阴阳五行。周而复始。〔韩诗外传〕周则复始。穷则反本。
没了期
〔五代史补〕钱镠封呉越王。工役大兴。或夜书府门曰。没了期。没了期。修城纔罢又冬衣。嗟怨顿息。
生生世世
〔南史王敬则传〕顺帝泣而弹指。惟愿后身生生世世。不复天王作因绿。
人生一世
〔史记晋世家〕重耳谓齐女曰。人生一世。必死于此。〔淮南王传〕人生一世间。安能邑邑如此。〔汉书班[女+(捷-手)]伃传〕惟人生兮一世。忽一家兮若浮。〔后汉书张覇传〕人生一世。但当敬畏于人。
寸阴自惜
〔司马法〕不宾咫尺玉。而爱寸阴旬。〔晋书陶侃传〕大禹圣者。乃惜寸阴。至于众人。当惜分阴。
［身＋（沈-シ）］［（忖-寸）＋呉］少年
〔金史五行志〕兴定童謡曰。靑山转。转山靑。［身＋（沈-シ）］误尽。少年人。
少壮不努力。老大徒伤悲
〔文选长歌行〕。
三歳至老
〔王文禄沂阳子〕引谚云。
千载一遇
〔袁宏三国名臣序赞〕千载一遇。贤智之嘉会。〔邯郸淳答赠诗〕圣主受命。千载一遇。又〔晋书慕容云载记〕机运难邀。千载一时。公焉得辞也。〔刘峻广絶交论〕斯贤达之素交。歴万古而一遇。
年纪
始见〔后汉书光武帝纪〕。又〔三国志魏武纪注〕建元去官之后。年纪尚小。〔张温传〕温年纪尚小。鎭重尚浅。〔晋书鲁褒传〕不计优劣。不论年纪。
年几歳
〔日知録〕古人但云年几何。自太史公始变之。秦始皇本纪曰。年十三歳。
实年
〔白居易照镜诗〕岂复更藏年。实年君不信。〔按〕今公家册籍。书年必加用实字。盖在唐已然也。
诞辰
〔黄溥言闲中古今録〕世称生辰曰诞辰、曰华诞。此因诗诞生后稷而云然。殊不知诞者。发语辞也。以称生辰。似无意义。
初度
〔离騒经〕皇覧揆予初度。二字始见。
秩
〔礼记王制〕九十有秩。注。秩、常也。有常［食＋善］也。〔按〕今凡七十、八十、通谓之秩。非矣。然白居易诗云。已开第七秩。饱食仍安眠。又云。行开第八秩。可谓尽天年。自注。俗谓七十以上为开第八秩。盖以十年为一秩。自唐已然。而七秩则开、而六十一歳。八秩开而七十一歳也。
春牛图
〔李［シ＋（倍-イ）］刊误〕月令。出土牛以示农耕早晩。此其遗也。凡立春在十二月望。策牛人在前。示其农早也。在十二月晦。及正月朔。则策牛人当中。示其中也。在正月望。策牛人在后。示其晩也。卢肇有题春牛［片＋旁］子诗。〔王应麟困学纪闻〕土牛之法。以歳之干色为首。支色为身纳音色为腹。以立春日干色为角、耳、尾。支色为胫。纳音色为蹄。景佑元年、以土牛经四篇颁天下。丁度为序。〔元典章〕至元二十四年［答＋リ］付。阴阳克择。依春牛经式。造作土牛芒神色相施行。其芒神貌像、服色、装束、及鞭縻等。亦就年日干支。为其施设。
春书
〔酉阳杂俎〕北朝妇人。常以立春进春书。
春联
〔簪云楼杂说〕春联之设。自明孝陵昉也。帝都金陵。于除夕前。忽传旨公卿士庶家门上悉加春联一副。帝亲微行出观。以为笑乐。〔按〕观蜀孟昶题桃符板事。及宋赵庚夫歳除即事诗。桃符诗句好。恐动往来人。即今之春联。乃源本于桃符板。其无板而以纸代之。别立春联之名。或昉在明初耳。
分歳
〔风土记〕除夜祭先竣事。长幼聚饮。祝颁而散。谓之分歳。〔陈善杭州志〕古有守歳之宴。言为达曙饮也。今至夜分而止。故谓之分歳。〔范成大分歳词〕礼成祭彻夜未央。饮福之余即分歳。〔陈造诗〕椒酒须分歳。江梅巧借春。
尝新
〔礼月令〕孟秋之月。农乃登谷。天子尝新。
献时新
〔隋书〕许善心母范氏。有高节。高祖勅尚食。毎献时新。常遣分赐。
趋时
〔易繋辞〕变通者。趋时者也。〔史记货殖传〕白圭趋时。
叙寒温
〔晋书〕王献之与徽之、操之、倶诣谢安。二兄多言俗事。献之寒温而已。〔世说〕谢混与王齐、王睹、叙寒温。数语毕。还与羊孚谈赏。王方悟其奇。乃合共语。〔江总诗〕无人妨语黙。何处叙寒温。〔杜甫诗〕虚名但蒙寒温问。泛爱不救沟壑辱。又寒暄、即犹寒温。〔五代史孙晟传〕为人口吃。遇人不能道寒暄。已而坐定。谈辨锋生。
温暾
〔辍耕録〕南人方言曰温暾者。言怀暖也。〔王建宫词〕新晴草色暖温暾。〔白居易诗〕池水暖温暾。〔元[禾+眞]诗〕宁受寒切裂。不爱阳温暾。〔按〕温暾与温［日／难］、温［麻／香］、义同。音亦相近。说文□字下云。读若水温［日／难］。［日／难］、乃昆切。李商隐诗。疑穿花逶［（辺-刀）＜（施-方）］。渐近火温［麻／香］。皮日休咏金［シ＋鸡］［シ＋束＋鸟］。亦用温［麻／香］二字。［麻／香］、奴敦切。俗又作温呑。吕居仁轩渠録。有营妇托学究写书寄夫云。天色汪嚢。不要吃温呑蠖托底物事。
火热
〔贯休长安道句〕黄尘雾合。车马火热。
及热
〔南史〕王敬则曰。事须及热。
趋炎附热
〔宋史李垂传〕见大臣不公。常欲面折之。焉能趋炎附热。看人眉睫、以冀推挽乎。
偷寒送暖
见〔白仁甫墙头马上曲〕。
连底冻
〔厚徳録〕应山二连。伯氏君锡。为人淸修孤洁。人号为连底淸。仲氏元礼。加以骏肃。人号为连底冻。罗［业＋（都-者）］有蜀河连底冻无声句。
冷处着把
〔五灯会元〕［シ＋（阡-千）＋力］潭文准曰。告诸禅徳。也好冷处着把火。
冰炭不同器
〔盐铁论〕冰炭不同器。日月不并明。〔按〕元人曲屡用此语。皆作不同［缶＋卢］。非。
一日脱膊。三日龌龊
见〔陆冰呉下田家志。娄氏五行杂占〕。十二月谓之大禁月。忽有一日稍暖。即为大寒之候。故谚云云。
早起三朝当一工
〔宋楼钥诗〕。
在家常起早
〔杜甫诗〕在家常早起。忧国愿年丰。
五更侵早起。更有夜行人
〔传灯録〕丹霞来古寺经宿。明旦粥熟。行者盛一［缶＋本］与师。又盛一碗自吃。殊不愿丹霞。丹霞即自盛吃。行者曰。五更侵早起。更有夜行人。
日长如小年
〔唐庚诗〕山静似太古。日长如小年。
欢娯嫌夜短。寂寞恨更长
〔张茂先情诗〕居欢［（忖-寸）＋（喝-口）］夜促。在［戚／心］怨宵长。即二语所本。又〔易林〕独宿憎夜。又寂寞恨更长之意。
朝朝寒食。夜夜元宵
见〔高则诚琵琶记、白仁甫梧桐雨剧〕。
百年难遇歳朝春
见〔鹿门老人纪歴撮要〕、〔陆浚源藜床渖余〕。
春寒多雨水
见〔呉下田家志〕。
春无三日晴
〔五灯会元〕佛日、智才举此语。
正月三白。田公笑吓吓
见〔朝野佥载〕。
正月逢三亥。湖田变成海
〔周密浩然斋视听钞〕引呉谚。
有利无利但看二月十二
〔明诗综〕花朝日晴。则百果多实。呉中谚云云。〔月令广义〕四月十四。得东南风吉。十六黄昏时日月对照。主夏秋旱。月上迟有白色。主大水。谚云。有利无利。只看四月十四。有谷无谷。只看四月十六。二说不同。
淸明断雪。谷雨断霜
见〔呉下田家志〕。
淸明嫁九娘。一去不还郷
〔田汝成游览志余〕书此贴楹间。则夏月无靑虫扑灯之扰。
三月无三卯。田家米不饱
见〔周益公日记〕。
三月三日晴。桑上挂银瓶
〔纪歴撮要〕及〔杨升庵集〕引古谚云云。〔玉芝堂谈荟〕述有下二句云。三月三日雨。桑叶无人取。
立夏不下。田家莫耙。小满芒种莫管
〔月令广义〕立夏小满皆欲雨。故云。
四月八。冻杀鸭
〔明诗综〕引黔中谚。又〔广信府志〕载田家谚。四月八日晴。鱼儿上高坪。〔纪歴撮要〕载农谚。小麦不怕神共鬼。但怕四月八夜雨。
黄梅寒。井底干
见〔月令广义〕。又〔谈荟〕载四月占。日暖夜寒。东海也谈荟〕
未吃端午粽。布袄未可送
〔剑南诗集〕五月十日晓寒诗。弊袴久当脱。短褐竟未送。自注。呉中谚云云。俗谓典质曰送也。〔呉下田家志〕作寒衣未可送。
五月五日天中节。赤口白舌尽消除
见〔呉自牧梦梁録〕〔按〕太平广记。张仁宝年少而逝。端午日。其父闻叩门声。于门罅伺之。见其于门上题五月五日天中节。题未毕。其父开门。即失所在。据此。则此风自唐有之。
夏至有风三伏热。重阳无雨一冬晴
〔涌幢小品〕俗语云云。验之殊不然。及阅感精符云。夏至酉逢三伏热。重阳戌遇一冬晴。乃知俗说之讹。
六月三日雨一阵。上画耘田下画困
见〔月令广义〕〔按〕俚俗谓眠为困。或书作［目＋困］。
六月不热。五谷不结
〔明诗综〕引呉中谚。
长江无六月
〔五灯会元〕天衣怀禅师举此语。
夏旱修仓。秋旱离郷
〔陈后山谈丛〕浙西地下多水。故春夏厌雨。惟秋则畏旱。故谚云云。
朝立秋。暮［风＋叟］。暮立秋。热到头
见〔呉下田家志〕。
处暑雨不通。白露枉相逢
见〔纪歴撮要〕。
八月初一雁门开。懒妇催将刀尺裁
见〔呉下田家志〕。
秋分在社前。斗米换斗钱。秋分在社后。斗米换斗豆
〔谈荟〕〔月令广义〕皆载此谚。又云。社了分。米谷如锦［土＋敦］。分了社。米谷如苔鲊。社了分。米谷不出村。分了社。米谷偏天下。
云罩中秋月。雨打上元灯
〔月令广义〕言其相应也。又〔纪歴撮要〕风吹上元灯。雨打寒食坟。
九月九。生衣出抖［（打-丁）＋娄］
见〔呉下田家志〕。又〔明诗综〕载黔中谚。九月重阳。移火进房。
九月十三晴。钉靴挂断绳
见〔冯梦祯快雪堂日记〕。
十月无工。只有梳头吃饭工
〔呉下田家志〕言日短事忽遽也。
冬至前。米价长。贫儿受畏养。冬至后。米价落。贫儿转消索。
见〔纪歴撮要〕。
冬至前后。泻水不走
见〔呉下田家志〕。
两春夹一冬。无被暖［火＋共］［火＋共］
〔谈荟〕载立春残年占云云。〔月令广义〕作两春夹一冬。牛阑九个空。
除夜犬不吠。新年无疫疠
呉中谚。见〔明诗综〕。
逢庚则变。遇甲方晴
〔范石湖集〕大雨纪事诗。或云逢庚变。或云换甲始。用此谚。〔月令广义〕或谓谚乃云逢庚只变。遇甲变晴。葢单日逢庚则变。遇甲双日方晴。
歳在申酉。乞浆得酒。歳在辰巳。鬻妻卖子
〔袁子正书〕语云云。
数九
〔歳时记〕俗用冬至次日。数及九九八十一日。多作九九词。又云。九尽寒尽。伏尽热尽。〔唐薛能诗〕九九已从南至尽。［（花-化）／千］［（花-化）／千］应傍北篱生。〔宋韩琦和崔谏议诗〕五九寒须伴腊梅。〔元杨允孚［シ＋栾］京杂咏〕试数窗雨九九图。余寒消尽暖回初。梅花点［彳＋扁］无余白。看到今朝是杏株。自注。冬至后。贴梅花一枝于窗间。佳人晓妆。日以［月＋因］脂涂一圏。八十一圏既足。变作杏花。则暖回矣。〔按〕此皆谓自冬至数之也。而陆泳呉下田家志、周遵道豹隐纪谈、数九谚。并有二首。一从冬至。一从夏至。杨愼丹铅録。王世贞委宛余编。冯应京月令广义。田汝成游览志余。所载倶然。今俗亦两歌之。其自夏至数云。一九二九。扇子弗离手。三九二十七。冰水如密汁。四九三十六。拭汗如出浴。一作争向露天宿。五九四十五。头载楸叶舞。六九五十四。乘凉入佛寺。七九六十三。床头寻被单。八九七十二。思量葢夹被。九九八十一。家家灯炭［（撃-手）／土］。其自冬至数云。一九二九。相唤不出手。三九二十七。檐头吹筚篥。四九三十六。夜眠如鹭缩。一作方纔冻得熟。五九四十五。太阳开门戸。一作穷汉街头舞。六九五十四。贫儿争意气。一作树头靑渍渍。七九六十三。布衲两头摊。一作破衲足头担。八九七十二。猫狗寻阴地。一作口中［口＋四］暖气。九九八十一。犂耙一齐出。一作三句云。穷汉受罪毕。纔要伸脚睡。蚊虫［（狆-中）＋葛］蚤出。

[book_title]卷四：伦常
忠臣不事二君。贞女不更二夫
王［虫＋蜀］语。见〔史记田单传〕。
求忠臣、必于孝子之门
〔后汉书韦彪传〕引孔子语云云。注曰。此孝经纬之文也。
世乱识忠臣
见〔唐书崔圆传。五代史死节传〕。〔按〕老子上篇。国家昏乱有忠臣。为此语所本。
天下无不是底父母
〔小学〕罗仲素论瞽［目＋叟］底豫而天下之为父子者定云、只为天下无不是底父母。
至亲莫如父子
〔汉书高帝纪〕人之至亲。莫亲于父子。故父有天下。传归于子。子有天下。尊归于父。〔北史宇文护传〕天下至亲。不过兄弟。〔袁釆世范〕人之至亲。莫过于父子兄弟。
知子莫若父。知臣莫若君
〔管子大匡篇〕鲍叔曰。先人有言云云。〔左传僖七年〕子文亦曰。古人有言。知臣莫若君。〔晋语〕祁奚曰。人有言。择臣莫若君。择子莫若父。〔战国策〕赵武灵王谓周绍曰。选子莫若父。谕臣莫若君。
有是父、斯有是子
〔孔丛子居卫篇〕子思曰。有此父斯有此子。道之常也。〔扬子法言〕石旧、石建、父子之美也。无是父、无是子、无是子、无是父。又〔史记酷吏传〕天子谓张汤母曰。非此母、不生此子。〔晋书〕范逵谓陶侃母曰。非是母、不生是子。
教子以义方
〔左传隐三年〕石［石＋昔］曰。爱子。教以义方。弗纳于邪。〔冯道赠窦禹钧诗〕燕山窦十郎。教子以义禔B
淸白遗子孙
〔后汉书杨震传〕子孙蔬食歩行。或令开产业。震曰。使后世称为淸白吏子孙。以此遗之。不亦厚乎。〔隋书〕房彦谦谓其子曰。人皆以禄富。我独以官贫。所遗子孙。在于淸白。〔南史〕梁徐勉曰。人遗子孙以财。我遗之淸白。
子承父业
〔传灯録〕利山和尚、举扬此语。
养子方知父慈
〔又〕洞山价、举扬此语。
无官一身轻。有子万事足
〔东坡居士集〕贺子由生第四孙诗。〔戴表元集〕寿陈子猷太傅十诗。以无官一身轻。有子万事足为韵。
家凭长子。国凭大臣
见元〔王仲文救孝子剧〕。
养儿备老
〔元[禾+眞]诗〕养儿将备老。〔高明琵琶记〕养儿代老。积谷防饥。
娘惜细儿
〔袁文瓮［片＋（戸／甫）］闲评〕世有娘惜细儿之语。陟帖之诗云。母曰、予季行役。季。少子也。母以少子行役。其心眷眷然而形之语言如此。此正所谓娘惜细儿者。不独今人为然。〔按〕袁氏浙东［菫＋（都-者）］人。今此语仍行浙东。其事情则国策赵威后曾明言之。
鼻祖
〔扬雄反騒〕有周氏之婵嫣兮。或鼻祖于汾隅。〔方言〕鼻、始也。兽之初生谓之鼻。梁益之间谓鼻为初。或谓之祖。注曰。鼻祖、皆始之别名也。〔许旌阳服气书〕人受胎于父母。其始成鼻。画家画人。亦从鼻始。故鼻云祖。又〔说文〕俗以始生子为鼻子。
义父
〔洛阳伽蓝记〕隐士赵勉。云是晋武时人。正光初来京师。汝南王闻而异之。拜为义父。〔谢肇［シ＋制］文海披沙〕项羽尊怀王为义帝。犹假帝也。唐人谓雁髻曰义髻。弹筝假甲曰义甲。皆以外置而合宜者。故今人谓假父曰义父。假子曰义子、义女。〔按〕唐书王世充传。请事［イ＋同］母刘太后为假子。李锜传。番落健儿。禀给十万。使号锜为假父。假父假子之称。又见于此。若史迁吕不韦传所云假父。乃与后世义父不同。
公婆
〔明孝慈録〕舅姑即公婆。〔按〕公婆之称。古有之也。汉书贾谊策。抱哺其子。与公并倨。古为焦仲卿妻诗。便可白公姥。及时相遣归。乃谓舅为公也。晋乐府。后来新妇今为婆。干宝搜神记。李信妻走告姑曰。阿婆。儿夜来不知何故变相。乃谓姑为婆也。
再生父母
〔元史〕乌古孙泽。初知兴化军。继改军为路。授泽行总管府事。民候迎道左曰。是曩昔再生父母也。
显考妣
〔邱浚家礼仪节〕家礼旧本。于高曾祖考妣上。倶加皇字。今本改作故字。似俗。不若用显字。盖皇与显。其义相符。〔潘昂霄金石例〕古人书皇祖、皇考。韩魏公易以显字。〔元典章〕大徳四年。江西省咨。萍郷县侯震翁告朱惠孙。墓庵内供伊母魂牌。刊写皇妣字様。儒学提举司、于礼记内、披究得、皇妣二字。经典该载。不曾奉到上司明文。合与不合回避。已追牌座。当官烧毁。今后［彳＋扁］行禁止。〔按〕当时但禁用皇字。其改作某字。未着明文。今通行书显考妣。盖先经易于韩魏公之言、实也。
府君
府君本汉太守之称。〔后汉书〕广陵太守陈登。患胸中烦懑。华佗脉之曰。府君胃中有虫。〔三国志〕孙策进军豫章。华［音＋欠］为太守。葛巾迎策。策曰。府君年徳名望。远近所归。近世疏状谱牒。乃以称其祖考。考〔司马温公书仪〕慰状格式。先某位奄弃荣养。自注云。无官。改先某位为先府君。〔朱子家礼〕祠堂章、自注云、无官者。以生时行第称号。加于府君之上。〔又语録〕无爵而曰府君、夫人。汉人碑已有。只是尊神之辞。府君如官府之君。今人亦谓父曰家府君。〔姚翼家规通俗编〕蓬窗类记言。无官者称府君。盖袭古式。而不知本朝有禁。然禁无可考。而尝于载籍中。见湛甘泉告祖文。称曾祖处士府君。此公非不知礼、不考典故者。邱文庄乃本朝达礼之士。其辑家礼。亦称处士府君。恐蓬窗所记误也。诗先祖是皇。注皇、君也。而庆源辅氏曰。君即府君之谓。即府君乃人子尊祖考之辞。非以爵称也明矣。
太君
〔宋史职官志〕凡升朝官以上。遇恩。母封县太君。妻封县君。更上则郡太君、郡君。〔司马温公书仪〕母亡云先太夫人、先太君。无封邑者。止云先夫人。
孤哀子
〔开元礼〕虞祭祝文。父丧称孤子。母丧称哀子。祖父称孤孙。祖母称哀孙。大小祥祭如之。〔朱子家礼〕父母倶亡。即称孤哀子。又曰。凡礼中所言孤子。如当室及不纯釆之类。皆谓已孤之子。非所自称也。而郑氏礼注。亦云三十以下。无父称孤。明三十以上。不得为孤也。今欲行古礼。父母丧倶宜称哀子。然世俗相承已久。恐难卒变。〔语类〕或问世间孤哀之称如何。曰。温公因今俗以为父母。不欲混也。从之亦无害。陈子昴为其父墓志。自称孤子。李华祭萧颍士文。已有父丧。亦自称孤子。
承重孙
〔仪礼丧服传〕为父后者。则为出母无服。疏云。谓父殁。适子承重。不合为出母服。承重二字见此。〔通典〕有晋[广＜臾]纯等适孙为祖承重谈。〔按〕晋书礼志云。陈留王奉魏氏。所承者重。不得服其私亲。五代史晋家人传论。亦云。为人后者、所承重。则承重之言。不独専于祖孙。
孝子
〔礼杂记〕祭承孝子、孝孙。丧称哀子、哀孙。〔刘熙释名〕祭曰卒哭。止孝子无时之哭也。期而小祥。孝子除首［纟＋至］也。又期而大祥。孝子除练服也。间月而禅。孝子之意澹然衰也。皆因祭以称之。今概谓居丧者曰孝子。服曰戴孝。不典也。而其俗自晋宋来皆然。〔晋书王绥传〕父为殷桓所捕。未测存亡。绥居处饮食。毎事贬降。时人谓为试守孝子。〔宋书明恭王皇后传〕废帝欲加酖害。左右止之曰。若行此事。官家便作孝子。〔南史周盘龙传〕不为世子。便为孝子。孝子则门加素垩。世子则门施丹赭。〔梁邵陵王纶传〕道逢丧车。夺孝子服而着之。〔呉明彻传〕葬日。有乘白马者经坟。此是最小孝子大贵之征。〔北史崔［イ＋（鹿／（烋-休））］传〕崔子约居丧哀毁。人云崔九作孝。风吹即倒。〔王叡传〕叡之葬也。假姻亲义旧。衰［纟＋至］缟冠。送丧者千余人。时人谓之义孝。
孝子顺孙
〔汉书黄覇传〕百姓郷化。孝子、弟弟、贞妇、顺孙、日以众多。〔后汉书百官志注〕三老掌教化。凡有孝子、顺孙、贞女、义妇、皆扁表其门。〔按〕孝顺二字。始见楚语。孝顺以纳之。忠信以发之。
公子王孙
〔战国策〕公子王孙。左挟弹。右摄丸。此四字连见故籍者。〔史记货殖传〕宛孔氏有游间公子之名。师古曰。公子者。王侯贵人之子。言其举动性行有似之。若今言郎矣。〔汉书韩信传〕哀王孙而进食。苏林曰。王孙言如公子也。〔文海披沙〕秦汉人相呼。率有此美称。如蔡中郎谓王粲为王孙。隽不疑谓暴胜之为公子。盖亦口头虚语耳。
儿子
〔史记齐悼惠世家〕儿子畜之。〔张释之传〕教儿子不谨。〔汉书高帝纪〕郷者夫人儿子皆以君。〔魏志王昶传〕书戒兄子及子曰。郭伯益宏旷不足。轻贵有余。不愿儿子为之。徐伟长不治名高。惟道是务。愿儿子师之。刘公干性行不均。少所拘忌。不愿儿子慕之。任孝先淳粹履道。内敏外恕。愿儿子遵之。〔晋书桓元传〕殷仲堪当怀成败之计。为儿子作虑。〔刘□载记〕崔岳曰。吾既无兄弟之累。身又薄［示＋古］。未有儿子。
文字不鲜明。「曜」のようにも见える。
子息
〔战国策〕孝臣贱息舒祺最少。〔尸子注〕息。小儿也。东观记。有此我子息之语。
孩子
〔墨子明鬼篇〕殷纣贼诛孩子。〔论衡本性篇〕纣为孩子之时、微子睹其不善之性。〔焦氏易林〕孩子含饵。为利所悦。
［山／思］子
〔水经注〕变童丱女。弱年［山／思］子。〔方言〕［山／思］者。子也。湘［シ＋元］之间。凡言是子者。谓之［山／思］子。〔按〕［山／思］、音如宰。俚俗以为骂语。其实非骂语也。
［口＜子］
〔顾况哀［口＜子］诗〕郎罢别［口＜子］。［口＜子］别郎罢。〔按〕［门＜虫］中方言。以父为郎罢。子为［口＜子］也。集韵。［口＜子］音蹇。今俗亦以［口＜子］子为骂语。
豚儿犬子
〔史记司马相如传〕少学撃剣。其亲名之曰犬子。〔三国志注〕曹公曰。生子当如孙仲谋。刘景升儿子若豚夫耳。是豚儿、犬子。乃轻贱之辞也。〔留靑日札〕别为一说云。越语。范蠡欲国民众多。凡国人生丈夫子。与酒三壶。犬一。生女子。与酒一壶。豚一。所谓豚犬。盖幼幼之事。殊亦有据。
末代孙
〔大戴礼少间篇〕禹崩十七世。乃有末孙桀。武丁后九世。乃有末孙纣。皆不率先王明徳而亡。〔岳珂［木＋呈］史〕韩［イ＋（广＜（托-言））］冑既逐赵忠定。太学生敖陶孙题诗三元楼壁曰。九原若遇韩忠献。休说渠家末代孙。
遗腹子
〔淮南子说林训〕遗腹子不思其父。无貌于心也。〔史记赵世家〕赵朔妻有遗腹。走匿公宫。〔李广传〕李当戸有遗腹子名陵。〔后汉书郑康成传〕康成子益恩。赴黄巾之难。有遗腹子名小同。以下史。言遗腹子颇多。又遗腹女。见〔后汉书刘平传〕。
侄男
〔颜眞卿序颜元孙干禄字书〕第十三侄男眞卿书。〔柳宗元祭六伯父文〕亦自称侄男。〔按〕侄本姑谓兄弟之女之称。释名。侄、迭也。共行事夫。更迭进御也。尔雅。丧服经。左传。虽亦借称兄弟之子。并是对姑之辞。通典。雷次宗曰。谓吾姑者。吾谓之侄。此名特从姑发。以女子有行。事伯叔。故特制侄名。而字偏从女。如舅与从母。为亲不异。而言谓我舅者。我谓之甥。亦特自舅而制也。名发于舅。字亦从男。故侄字有女。明不及伯叔。甥字有男。见不及从母。是以周服篇无侄字。小功篇无甥名也。对伯叔而称侄。颜之推谓自晋世始之。晋书王湛传。王济才气。抗迈于湛。略无子侄之敬。是也。唐人嫌其混于女子。而加男而明之。虽出名流。未免杜撰之目。
弟男子侄
〔元典章〕有新附军人。弟男子侄。结连恶少为害。四字始见。
三男两女
〔后汉书方术传〕三男两女。孙息盈前。何为坐自殚竭。〔按〕三两是约举之辞。时语可验。
大男小女
〔草木子〕戴吕思诚寄内诗。少米无柴休懊恼。大男小女好看成。〔按〕小男小女。见管子海王篇注。
男大须婚。女大须嫁
〔五灯会元〕杨次公杰。判有男不婚有女不嫁之偈曰。男大须婚。恩女大须嫁讨甚闲工夫。更说无生话。寄天衣怀。怀称善。
相女配夫
见〔王实甫西厢剧〕。
儿女债
〔琵琶记〕愿相公早毕儿女之债。
倒箱女
〔庄绰鶏肋篇〕江浙人生女多者。毕嫁。作倒箱会。
女生外向
〔白虎通〕男生内向。有留家之义。女生外向。有从夫之义。〔按〕孟子疏、引作女生内向。男生外向。似讹。
盗不过五女之门
〔后汉书陈蕃传〕引谚云云。
抱不哭的孩儿
〔程子遗书〕不哭的孩儿。谁抱不得。
他年为老娘。倒［纟＋朋］孩儿
〔张师正倦游録〕苗振将试馆职。晏相曰。宜稍温习。振曰。岂有三十年为老娘。倒［纟＋朋］孩儿者乎。既试、不中选。晏笑曰。苗君竟倒［纟＋朋］孩儿矣。〔按〕今谚有云。多年老娘。错翳脐带。即此语耳。
教妇初来。教儿婴孩
〔颜子家训教子篇〕俗谚云云。诚哉斯言。〔按〕谓端其始也。今谚云。三朝息妇。月里孩儿。同此。
不痴不聋。不成姑公
〔愼子〕不聪不明不能王。不瞽不聋不能公。〔释名〕充耳所以止め听。故里语曰。不［（病-丙）＜音］不聋。不成姑公。〔张湛列子力命篇注〕引语。不瞽不聋。不能成功。〔宋书[广＜臾]炳之传〕何尚奏曰。仲文尝言。不痴不聋。不成姑公。〔隋书长孙平传〕有告都督［丙＋（都-者）］绍非毁朝廷者。帝将斩之。平谏曰。鄙谚、不痴不聋。末堪作大家翁。此言虽小。可以喩大。〔唐书〕郭暧与升平公主琴瑟不调。主恚。入奏。尚父拘暧。诣朝待罪上曰。不痴不聋。不作阿家阿翁。
丑妇怕不得见舅姑
〔苏子瞻杂纂二续〕戴怕不得八事。一曰、丑妇见舅姑。
落索阿姑餐
〔颜子家训治家篇〕妇人之性。率宠子婿。而虐儿妇。谚云。落索阿姑餐。此其相报也。
夫倡妇随
出〔关尹子〕。
郷里夫妻
〔南史张彪传〕呼妻为郷里。曰、我不忍郷里落他处。〔沈约山阴柳家女诗〕还家问郷里。［言＋巨］堪持作夫。〔丹铅续録〕俗语。郷里夫妻。歩歩相随。言郷不离里。如夫不离妻也。
单夫只妻
〔齐民要术〕红花一顷。日须百人摘取。一家手力。十充一。但毎旦有小儿僮女百十与羣。白来分摘。善以单夫只妻。亦得多种。
夫主
〔后汉书班昭女诫〕正色端操。以事夫主。又云。不知夫主之不可不事。礼义之不可不存也。又云。妇人之得意于夫主。由舅姑之爱己也。
妻子
〔诗〕妻子好合。〔韩非子〕郑人使其妻为袴。曰。象吾故袴。妻子因毁新令如故。〔杜甫诗〕结髪为妻子。席不暖君床。〔按〕此本仅言妻而兼助以子字。今语犹有然。
结髪夫妻
〔文选苏子卿诗〕结髪为夫妻。恩爱两不离。〔又曹植诗〕与君初定情。结髪恩义深。〔古为焦仲卿诗〕结髪同枕席。黄泉共为友。〔江淹诗〕而我在万里。结髪不相见。〔黄宪天禄阁外史〕寡人有母。结髪于先君。而生寡人。〔北史齐文宣纪〕谓崔暹妻曰。颇忆暹不。曰。结初义深。实怀追忆。〔又冯翊太妃传〕司马子如曰。妃是王结髪妇。〔按〕结髪本言初冠时。史记主父偃传。结髪游学。李广传。结髪与匈奴战。汉书霍光传。结髪内侍。后汉书鲁褒传。结髪传父业。皆是也。苏子卿诗。亦谓自初冠时为夫妻。而后人直借以代夫妻字。
继室
〔左传隐元年〕继室以声子。〔又昭三年〕齐侯使晏婴请继室于晋。
正室侧室
〔周礼〕正室谓之门子。注云。正室适子。将代父当门者。〔礼记文王世子〕若有出疆之政。庶子守公宫。正室守太庙。注亦云。正室。适子也。〔左传桓二年〕天子建国。侯立家。卿置侧室。注云侧室。众子也。〔文十二年〕赵有侧室曰。穿。注云。侧室。支子。〔按〕经。则正室侧室。古不以言妻妾。言其所生子也。然淮南修务训称。以楚庄之琴。侧室争鼓之。注云。侧室之宠人。则妾、自有侧室之称。汉书文帝曰。朕高皇帝侧室之子也。宋书。陆展染须髪。欲以媚侧室。妾云侧室。妻可云正室矣。
小
〔诗〕愠于羣小。注曰。小。众妾也。〔汉书元后传〕小妇弟张美人。师古曰。小妇妾也。〔水经河水注〕引佛经。有国王小夫人生肉胎。大夫人妬之。亦分妻妾为大小。
如夫人
〔左传僖十七年〕齐侯多内宠。内嬖如夫人者六人。
浑家
〔元典章〕万戸、千戸里有底浑家孩儿。也教依例当差。〔按〕续灯録。可眞举浑家送上渡头船句。葢宋有斯称。
未亡人
〔左传庄二十八年〕楚文夫人曰。令尹不寻仇雠。而于未亡人之侧。又鲁穆姜、卫定姜、倶自称未亡人。见〔成九年、十四年传〕。
夫妻反目
〔易小畜爻辞〕。
恶妇破家
〔易纬〕引古语。踬马破车。恶妇破家。又〔申子〕妬妻不离破家。
娶妇不着一生贫
〔杨诚斋江东集〕和王道父山歌。种田不收一年事。娶妇不着一生贫。
家有贤妻。丈夫不遭横事
见〔元曲选〕盆儿鬼剧。
难兄难弟
〔世说〕陈元方子与季方子争论父功徳。谘于太邱。太邱曰。元方杂为兄。季方难为弟。
昆玉
〔南史王［王＋分］传〕子琳娶梁武帝妹。有子九人。并地名。时人以为玉昆金友。〔崔鸿前凉録〕辛攀兄弟五人。并以才识名。秦雍为之语曰。五龙一门。金友玉昆。〔按〕今称人弟兄曰昆主义应本此。但不曰金玉、曰昆友、而曰昆玉。似复别有出处。晋书陆机兄弟生华亭。并有才名。人此之昆冈出玉。昆玉。或昆玉之讹欤。
同堂兄弟
〔北史公孙表传〕祖季眞云。二公孙同堂兄弟耳。吉凶会集。便有士庶之异。〔崔［金＋（鹿／（烋-休））］传〕崔休诚子侄曰。汝等皆宜一体。勿作同堂意。又〔三国志孙琳传注〕亮言。琳同堂姉。邂逅泄漏。误孤非小。
孝弟
〔旧唐书〕崔龟从太和二年。改太常博士。时飨宗庙。于敬宗室称皇帝孝弟。龟从议曰。臣审详孝字。义本主于子孙。理离施兄弟。宜去孝弟二字。制从之。〔按〕今作佛事者。所题榜疏。犹往往有孝弟及孝妻等称。
兄弟
〔元史泰定帝即位诏〕王哥哥兄弟毎。也都理会的。又争立的哥哥兄弟也无有。〔元典章〕军戸替补条。亦有哥哥兄弟孩儿毎语。〔按〕俗以兄弟二字并呼其弟。据文。兄弟上先言哥哥。则此呼言时已通行上下也。
结十弟兄
〔颜子家训〕四海之人。结为兄弟。亦何容易。比见北人甚轻此节。行路相逢。便定昆季。望年观貌。不择是非。至有结父为兄。托子为弟者。〔按〕此事自汉晋以来。不胜枚举。南史。宋明帝与苏侯神结为兄弟。以祈福助。尤其恠诞者也。春明退朝録。太宗谓侍臣曰。昔唐庄王终日沈饮。与俳优辈结十弟兄。不知当时刑政何如也。结弟兄期以十人为数。又见于此。
牵郎郎［（扣-口）＋曳］弟弟
〔张懋建石痴别録〕儿童衣裾相牵。毎高唱云云。初意其戏词。后见询刍録。乃知为多男子祝辞。
房分
〔汉书石旧传〕入子舎。师古曰。子之舎。若今言房矣。〔北魏书宗室深传〕其往世房分。留居京者、得上品通官。在鎭者、便为淸涂所隔。
中表
〔晋书杜后传〕母裴氏。中表之美。高于当世。〔列女传〕王浑妻锺氏。礼仪法度。为中表所则。〔隋书经籍志〕有卢怀仁中表实録二十巻。高谅表亲谱四十巻。
半子
〔唐书回［纟＋乞］传〕成安公主下嫁。可汗上书言。昔为兄弟。今为半子。〔刘禹锡祭阳庶子文〕乃命长嗣。为君半子。
娇客
〔苏轼和王子立诗〕妇翁未可［（扣-口）＋过］。王郎非娇客。注曰。女婿曰娇客。子立乃子由婿也。〔老学庵笔记〕秦桧有十客。呉益以爱婿为娇客。
补代
〔猗觉寮杂钞〕世号赘婿为布袋。不晓其义。或云。如身入布袋。气不得出也。顷附舟入浙。有同舟者号李布袋。［竹／高］人问其说。一人曰、语讹也。谓之补代。人家有女无子。恐世代自此而絶。不肯出嫁。招婿以补其世代耳。此言絶有理。〔潜居録〕冯布少时。絶有才干。赘于孙氏。其外父有烦琐事。辄曰俾布代之。故呉中谓婿曰布代。〔按〕冯布事。未见他书。元人杂剧如张国宾、薛仁贵、武汉臣、老生儿、并有补代之言。朱氏猗觉寮之言是也。
连衿
〔懒眞子〕友婿。江北人呼连［（衵-日）＋夹］。亦呼连衿。
姑夫
见〔礼记〕。又〔蜀志李恢传〕。姑夫爨习、为［牛＋建］为令。有违犯事。恢坐习免。〔南史袁淑传〕至十余歳。为姑夫王弘所赏。〔范云传〕六歳就其姑夫袁叔明读毛诗。又妇人呼小姑之夫亦曰姑夫。〔五代史唐王淑妃传〕石敬塘兵犯京师。妃谓太后曰。事急矣。宜少避以俟姑夫。〔吕氏童蒙训〕故家晁氏。凡姑尊姑之夫。必曰某姓姑夫。未尝敢呼字也。
姨夫
〔续□当谈〕元氏小叔与侄大渊书。吾时在凤翔。毎借书于齐仓曹家。徒走就陆姨夫师受。
文字不鲜明
姉夫
〔汉书霍光传〕夜设九宾。延见姉夫昌邑。关内侯。〔呉志吕蒙传〕少依姉夫邓当。〔蜀志来敏传〕随姉夫黄［王＋宛］奔荆州。〔晋书［希＋（都-者）］惜传〕与姉夫王羲之。并有迈世之风。〔石勒载记〕姉夫张越与将蒲博。戏言忤勒。〔世说〕张敏曰。秦子羽虽有姉夫之尊。然少而狎焉。
妹夫
〔汉书王子侯表〕隆元侯坐知女妹夫亡命匿罪免。〔晋书贾后传〕后诈有身。取妹夫韩寿子尉祖养之。〔李特载记〕特弟庠与妹夫李含等。以四十骑归赵［广＜（金＋欠）］。〔北史崔昂传〕崔昂直臣。魏收才士。妇兄、妹夫。倶省罪过。〔按〕尔雅。姉妹之夫为甥。古无直以姉妹夫相称谓者。自汉以来稍稍见史籍如此。
小舅小叔。相追相逐
〔北梦琐言〕引谚。
外甥多似舅
〔晋书何无忌传〕无忌。刘牢之甥。酷似其舅。〔世说新语〕桓豹奴是王丹阳外生。形似其舅。又殷顗是谢鎭西外甥。谢公熟视殷曰。阿巣故似鎭西。〔王维诗〕宁亲为令子。似舅即贤甥。〔容斋续笔〕旧有以书句两语而证以俗语者。如丹朱之不肖。舜之子亦不肖。证之曰外甥多似舅。
师严道尊
〔礼学记〕师严然后道尊。
尊师重傅
〔汉书孔光传〕太后诏书。国之将兴。尊师而重傅。〔按〕此语本荀子大略篇。惟尊师苟作贵师。
一日为师。终身为父
〔关汉卿玉镜台剧〕有此语。
交友投分
见〔周兴嗣千文〕。潘岳有投分寄石友句。
小友
〔唐书李泌传〕张九龄呼泌为小友。
老友
〔宋史蔡元定传〕朱某曰。此吾老友也。
亲友
〔战国策〕孟尝君曰。所借衣车者。非亲友则兄弟也。〔汉书张释之传〕条侯、山都侯、咸见释之持议平。乃结为亲友。〔后汉书陶谦传〕赵昱潜志好学。虽亲友希。得见之。〔曹植箜篌引〕置酒高殿上。亲友从我游。〔陶潜诗序〕停云、思亲友也。
贫贱之交不可忘。糟糠之妻不下堂
〔后汉书〕宋弘语。
亲者无失其为亲。故者无失其为故
见〔礼檀弓〕。
交絶不出恶声
见〔战国策〕乐毅报燕惠王书。
远亲不如近邻
〔秦简夫东堂老曲〕用此语。
百歳奴、事三歳主
〔唐书刘季述传〕李振谓程岩曰。百歳奴、事三歳郎主。常也。〔五代史李振传〕无郎字。
奴仆宫星陷
〔四朝闻见録〕高宗自能推歩星命。或臣下不能始终仰副圣怀。则曰吾奴仆宫星陷也。
家生奴
〔汉书陈胜传〕免骊山徒人、奴产子。师古曰。奴产子。犹今人云家生奴也。〔白居易诗〕苍头碧玉尽家生。
一家一计
见〔关汉卿望江亭曲〕。又渔樵记亦云。
合家大小
〔北史邵护传〕其母作书与护有此语。又〔晋书王祥传〕嘱家人大小勿送丧。
老小
〔孟子〕反其旄倪。赵注云。王先还其老小。〔后汉书周举传〕冬中一月。莫敢烟爨。老小不堪。〔晋书食货志〕十二以下。六十六以上。为老小。不役。
家长
〔诗〕侯主侯伯。笺、主、家长也。〔墨子天志篇〕恶有处家得罪于家长而可为也。〔魏武帝禁絶火令〕令到。人不得寒食。犯者。家长半歳刑。〔朱子家礼〕事无大小。必咨禀于家长。又长家。见〔管子立政篇〕。
家无二主
见〔礼坊记〕。又家主。见〔墨子兼爱篇〕。家主独知爱其家。而不知爱人之家。
家口
〔南史张敬儿传〕迎家口悉下至都。〔北史卢同传〕遣贼家口三十人。并免家奴为良。〔李密传〕百官家口。尽在东都。若不取之。安能动物。〔按〕孟子八口之家。管子十口之家。家口二字所从出也。
家属
〔史记卢绾传〕燕王诈论他人。以脱张胜家属。〔后汉书阴皇后纪〕后随家属徒［シ＋育］阳。〔逢萌传〕归将家属浮海。
家累
〔汉书四域传〕募民壮健有累重敢徒者诣田所。注云。累、妻子家属也。〔晋书戴洋传〕孙混欲迎其家累。洋言此地当败而止。〔梁昭明陶靖传〕为彭泽令。不以家累自随。〔韩退之与李[皋+羽]书〕家累仅二十口。携此将安所归托乎。〔按〕今人自言其妻妾子女、曰贱累。子女多。曰累重。由于此。
宗亲
〔史记五宗世家〕同母者为宗亲。
骨肉至亲
〔春秋释例〕侯之娶。各有姉侄为［胜の力の代わりに女］。皆同姓之国。骨肉至亲。所以息阴讼。〔汉书武五子传〕壶关三老上书曰。骨肉至亲。父子相疑。〔又〕帝谓燕王旦曰。今王骨肉至亲。〔晋书〕左贵嫔为离思赋曰。骨肉至亲。化为他人。
内助
〔魏志郭后传〕帝王之治天下。不惟外辅。亦有内助。〔宋史孟后传〕宣仁太后曰。得贤内助。非细事也。
内愿
〔汉书杨仆传〕失期内愿。师古注。言思妻子也。又〔左思诗〕外望无寸禄。内顾无斗储。所云内顾。意别。
尊而不亲
〔礼表记〕母、亲而不尊。父、尊而不亲。水土、亲而不尊。火、尊而不亲。天、尊而不亲。命之于民也、亲而不尊。鬼、尊而不亲。
疏不间亲
〔韩诗外传〕李克对魏文侯曰。臣闻之。卑不谋尊。疎不间亲。〔蜀志刘封传〕古有言。疏不间亲。新不加旧。
疏と疎が混じっているがテキスト通り
离问骨肉
〔晋书王豹传〕长沙王谓齐王冏曰。小子离间骨肉。何不铜驰下打杀。〔五代史王思同传〕朝廷信用奸人。离间骨肉。我实何罪。
亲眷
〔鲍照别[广＜臾]郎中诗〕已经江海外别。复与亲眷违。〔按〕唐书宰相世系表。有东眷裴、西眷裴、中眷裴、三裴同出自阳吉平侯茂。盖同族亦得有眷称也。
六亲
〔左传注〕六亲。父子、兄弟、姑姉、甥舅、昏媾、姻亚。又〔老子〕六亲不知有孝慈。王弼注曰。六亲。父子、兄弟、夫妇也。〔汉书礼乐志〕六亲和睦。应劭注曰。六亲。父母、兄弟、妻子也。〔按〕吕氏春秋。父母、兄弟、妻子、曰六戚。与应氏说合。
四辈
〔沈约述僧设会论〕非资四辈。身口无托。〔范［木＋亨］诗〕闭戸读书古都市。四辈冠盖方隆隆。〔按〕此似泛谓四方之士。今俗言四辈者。乃指亲族友邻。殊觉未合。逸周书大武解。有四戚乃目。一内姓。二外婚。三友朋。四同里。盖今之所言。实当为四戚耳。
姻家
〔后汉书蔡［巛／巴］传〕上书言与羊陟姻家。岂敢申助私党。〔宋史王曾传〕太后左右姻家。稍通请谒。曾多所裁抑。
通家
〔后汉书孔融传〕造李膺门曰。我是李君通家子弟。膺问之。对曰。先君孔子。与君先人李老君。同徳比义而相师友。则融与君累世通家。〔三国志滕胤传〕父冑。与刘［（谣-言）＋系］州里通家。又〔夏侯元传注〕太傅薨。许允谓元曰。无复忧矣。元曰。卿何不见事乎。此人犹能以通家年少遇我。
郷亲
〔晋书皇甫谧传〕其郷亲劝令应命。谧为释劝论以通志焉。〔宋书［羽／隹］法赐传〕虽郷亲中表。莫得见也。
私亲
〔晋书礼志〕魏明帝诏曰。簒正统而奉公义。何得复愿私亲哉。
牵连之亲
〔杨雄答刘［音＋欠］书〕临［工＋（都-者）］林闾、翁孺。与雄外家牵连之亲。
指腹为亲
〔魏书王宝兴传〕尚书卢遐妻。崔浩女也。初宝兴母、遐妻、倶孕。浩谓曰。汝辈将来所生。皆我之自出。可指腹为亲。及婚。浩为撰仪。〔南史韦叡传〕韦放兴张率侧室倶孕。因指腹为婚姻。〔元典章〕至元六年。准中书省议。有依前指腹及割衫襟等为亲者。今后并行革去。
就亲
〔公羊传注〕今就婿为缀婿。〔按〕俗谓出赘外家曰就亲。即斯言也。
母子
〔朱子语録〕气体之充。都是这一点母子上生出。〔按〕母子犹云本元。今人多有此语。如所谓母子醤油之类。
人种
〔世说〕阮仲容先幸姑家鲜卑婢。既发。将去。仲容借客驴自追之。曰。人种不可失。〔立世［田＋比］昙论］毎一劫末。合集阎浮提内男女。惟余一万。留为当来人种。
断种
〔大智度论〕世人有子。若不继绍。则名断种。为最可耻。
若要长。观后养
〔陈龙正学言详记〕引郷谚。
公修公得。婆修婆得
见〔元曲选来生债剧〕。
荒年无六亲
见〔纪歴撮要〕。又〔杨升庵集〕引古谚。荒年无六亲。早年无鹤神。
一夜夫妻百夜恩
〔元曲〕用此语甚多。琵琶记、渔樵记、秋胡戏妻、举案齐眉、风光好、救风尘、对玉梳、碧桃花剧。皆有之。其源未详。
巧妻常伴拙夫眠
见〔武汉臣生金阁剧〕。
儿要自养。谷要自种
见〔杨文奎儿女团圆、张国宝罗李郎二剧〕。
儿孙自有儿孙福。莫与儿孙作马牛
〔癸辛杂志〕戴叶李纪梦诗。有儿孙自有儿孙福句。〔宋诗纪事〕戴嘉佑时天台道士徐守信诗。儿孙自有儿孙计。莫与儿孙作马牛。〔元关汉卿蝴蝶梦剧〕作莫为儿孙作远忧。

[book_title]卷五：仕进
三年大比
〔周礼〕小司徒。三年则大比。受邦国之比要。又郷大夫三年则大比。考其徳行、道艺、而兴贤能。遂大夫三年大比。帅其吏而兴氓。〔按〕今为士者所云大比。古郷大夫之大比也。考之为言。亦始于此。
三场
〔宋史选举志〕宝元中李淑言。唐太和以后。试进士以诗赋为第一场。论第二场。策第三场。帖经第四场。陛下欲得取士之宝。愿约旧制。先策。次论。次诗赋。次帖经。而勅有司并试四场。通较工拙。毋以第一场为去留。诏议施行焉。神宗罢诗赋帖经。仍试四场。初大经。次兼经。次论。次策。元佑四年。分经义、诗赋为两科。并四场通定高下。建炎二年。定以三场取士。第一场诗赋经义各试所习。二场并论。三场并策。绍兴十三年。从高［门＜亢］请。参合三场。以经义为首。诗赋次之。论策又次之。〔明史选举志〕初设科举时。初场试经义二道。四书义一道。二场论一道。三场策一道。中式后十日。复以骑射书［竹／弄］律五事试之。后颁科举定式如今制。〔按〕唐进士初止试策。调露中。始试帖经。经通。试杂文。即诗赋也。又通。乃试策。惟三场。其有四场。则自文宗时起。宋干徳初。约周顕徳之制。定诸州贡举式。亦惟言初场、二场、三场。而未有四场。盖三场非南宋创也。
十六房
〔文献通考〕绍定二年。以士子多悖经旨。始饬考官各房。分经勘校。〔陆深科场条贯〕洪武十七年。颁行科举成式。会试同考八人。景泰五年。増二人。天顺四年。又増二人。成化十七年。又増二人。正徳六年。増三人。共为十七人。〔日知録〕嘉靖末年。诗五房。易、书各四房。春秋、礼记各二房。犹止十七房。万暦庚辰、以易巻多。添一房。减书一房B至丙戌、仍复书为四房。乃为十八房。〔按〕国初因其制。乾隆十五年。始定为十六房。
帘
〔宋史选举志〕宝佑二年。御史陈大方言。凡覆试令日轮台谏官一员。帘外监试。又咸淳九年。以臣僚言。罢帘外点检雷同官。〔按〕监试等不预考校。谓之帘外。则凡预考校官。时亦当谓之帘内。今称内帘外帘。盖承之也。唐王建宫词。天子下帘亲考试。宫人手里过茶汤。［（扣-口）＋庶］言云。刘虚白于帘前献裴垣诗。考试用帘。不特见于宋矣。
弥封
〔老学庵笔记〕本朝进士。初如唐制。兼采时望。眞庙时。周安惠公请建糊名法。一切以程文为去留。〔日知録〕唐初。吏部试选人。皆糊名。令学士考判。武后以为非委任之方。罢之。则用之选人。而未尝用之贡举。宋史宋白传陈彭年举进士、轻俊喜谤主司。白知贡举。恶其为人。黜落之。彭年憾焉。后屈近侍。为贡举条制。多所关防。葢为白设也。后范仲淹、苏颂、并议罢弥封法。使有司先考其素行。以渐复两汉选举之旧。卒未能复。〔按〕糊名。即今云弥封也。宋选举志。谓淳化三年。先尝行之。景徳时定考校式。编排官、第以字号付封弥官。用御书院印封弥。景佑时。诏开别头试。封弥誊禄。如礼部。贾昌朝言。有封弥誊録法。则公巻可罢。皆云封弥。今以二字上下转易。不知何故。
誊録
〔能改斋漫録〕仁宗时。有糊名考校之律。虽号至公。然未絶其弊。其后袁州人李夷宾上言。请别加誊録。因着为令。而后识字画之弊絶。〔宋史选举志〕誊録院始置于祥符八年。令封印官巻付之。集书吏録本。
编号
〔事文类聚〕誊録编排。皆始于景徳、祥符间。〔宋史〕编排官去其巻首郷贯、状、以字号第之。芦浦笔记。赵淸献充御试官。详定［革＋弓］、［多＋农］、［角＋免］、［角＋（得-彳）］、［虫＋刀］五号等巻。晁补之鶏肋集。［山／通］字号巻。余擢为开封第三。盖时编号之法。以巻多虑致复重。随配边旁。以广其文。故于字书多不经见。
南北巻
〔杨士奇三朝圣谕録〕上言科举之弊。士奇对曰。科举当兼取南北士。试巻例缄姓名。请今后于外书南北二字。如一科取百人。南取六十。北取四十。则人才皆入□矣。上曰。往年绿北士无进用者。故怠惰成风。汝言良是。命与礼部议奏行之。〔科场条贯〕杨士奇议会试分南北巻。北四南六。既而以百乘除。各退五为中巻。成化二十二年。又各退二巻。以益中数。
遗才
〔宋史选举志〕端拱初。礼部试巳。帝虑有遗才。取不中格者再试之。于是。由再试得官者数百人。〔按〕今惟学使送赴学生员。犹试遗才。
覆试
〔新唐书选举志〕高祖诏诸州明经、秀才、俊士、进士为郷里称者。县官考试。州长重复。歳随方物入贡。〔旧唐书王起传〕贡举猥滥。势门子弟交相酬酢。寒门俊造。十弃六七。及元[禾+眞]、李绅在翰林。深怒其事故有覆试之科。〔通雅〕汉、左雄议。举士先试之公府。又覆之端门。张盛除此科。黄琼言覆试之作。将以覆实虚滥。不宜改革。则汉已有此事。宋干徳六年。诏举人有父兄食禄者覆试。绍兴以后省之。〔按〕今惟童生初入学、及府县録送童生。犹有覆试。
殿试
〔汉书［旦／黾］错传〕有司举贤良文学士。错在选中。上亲策诏之。〔按〕诏有有司各帅其志。选有人数。及登大夫于朝。亲谕朕志等语。盖时所同举。皆获登于殿庭。与董仲舒传只策首选不同。后世殿试之制。盖［日＋方］于此矣。晋书阮［禾＋中］传。或言对策者。因绿假托。乃更延羣士。廷以问之。郄［言＋先］传载其对策。亦有进之于廷之语。或谓殿试始唐武后。非也。
及第出身
〔宋史选举志〕景徳四年。定亲试进士条例。考第之制。凡五等。一二等曰及第。三等曰出身。四等五等曰同出身。〔事文类聚〕进士分甲。并赐同进士出身。自兴国八年王世则榜始。
传胪
〔史记叔孙通传〕羣臣朝仪既定。大行设九宾胪句传。〔云谷杂记〕胪句传者。传胪也。句字乃衍文。故注史文。但云传从上下为胪而已。苏林注汉书。乃析胪句为二事。云上告下为胪。下告上为句。不知何据而云。郑康成注仪礼。谓胪为众。盖众相递传。庄子有大儒胪传之语。最为可证。
立旗竿
〔王世贞觚不觚録〕诸生中郷荐与举子中会试者。郡县则必送捷报。以红绫为旗。金书。立竿以扬之。若状元及第。则以黄纻丝金书状元以扬之。〔按〕此特明代故事。前此惟状元建旗。详文信国集。
公交车
〔周礼巾车〕掌公交车之政令。注。公犹官也。〔汉官仪〕公车掌殿司马门。天下上事及征召。皆总领之。〔汉书东方朔传〕待诏公交车。音义云。公交车。书名也。公交车所在。故以名焉。〔按〕今会试者称赴公交车。盖贡举亦征召之亚。远省举子。许乘绎。即与公交车类也。
科场条目
〔宋史王旦传〕翰林学士陈彭年呈政府科场条目。旦投之地曰。内翰得官几日。乃欲隔截天下进士。〔按〕今监试者与吏士约法。犹谓之科场条例。
试録
〔叶石林燕语〕试院官旧不为小録。崇宁初。霍端友榜。安枢密知举。始刻为之。自后遂为故事。〔黄佐翰林记〕洪武甲子郷试。乙丑会试。初为小録。惟刻董事之官。试士之题。及中选者之名第、籍贯、经书而已。未録士子之文为程序也。次科戊辰。始録程文。自是以为定式。〔按〕唐会要。大中十年。礼部侍郎郑显进诸家科目十二巻。勅自今以后。发榜讫。写及第人姓名。付所司编次。则宋已然。非不为此録。特其名目殊耳。李［言＋羽］戒庵漫笔云。今试録。唐称进士登科记。宋称进士小録。
龙虎榜
〔唐书欧阳詹传〕与韩愈、李观、李绛、崔羣、王涯、冯宿联第。皆天下选。时称龙虎榜。
榜花
〔南部新书〕唐礼部发榜。歳取二三人姓氏稀僻者。谓之色目人。又曰榜花。
关节
〔旧唐书穆宗诏〕访闻近日浮薄之徒。扇为朋党。谓之关节。干扰主司。毎歳策名。无不先定。〔能改斋漫録〕段文昌言于唐文宗曰。今歳礼部殊不公。所取进士。皆以关节得之。〔宋史包拯传〕关节不到。有阎罗包老。〔按〕汉书佞幸传。籍［门＜（肱-月）］与上卧起。公卿皆因关说。师古曰。言由之纳说。如行者之由关津。关节者。关说之节目也。
怀挟
〔文献通考〕长兴四年。礼部贡院奏立条件曰。怀挟书策。旧例禁止。请自今后。入省门［（扣-口）＋曳］得文书者。不论多少。准例扶出。殿将来两举。〔按〕燕翼贻谋録。谓怀挟之禁。始严于宋景徳二年。未知孰是。其怀挟二字。见战国策。鼎者。非效酰壶醤［（倍-イ）＋瓦］。可怀挟提挈以至齐者。
传递
〔宋史选举志〕嘉定十五年。何澹言举人之弊。有曰传义。曰换巻。曰易号。宝庆二年。朱端常乞差有风力者为监门官。入试日。一切不许传递。门禁既严。再立赏格。许告捉传题传稿之人。则其弊自淸矣。
座主
见〔旧唐书令狐［山＋亘］传〕张籍寄白使君诗。有登第早年同座主句。〔李肇国史补〕进士称有司曰座主。〔觚不觚録〕嘉靖以前门生称座主。不过曰先生而已。至分宜当国。始称老翁。其厚者。称夫子。此后倶相承曰老师。
门生
〔唐书杨嗣复传〕嗣复领贡举。父于陵自［各＋隹］入朝。乃率门生出迎。〔又令狐［山＋亘］传〕田敦。［山＋亘］门生也。〔白居易诗〕何须身自得。将相是门生。〔裴皞诗〕三主礼［门＜韦］年八十。门生门下见门生。〔王仁裕示诸门生诗〕三百一十四门生。春风初长羽毛成。〔按〕门生本犹门人。后汉书贾逵传、皆拜逵所造弟子及门生为千乘国王郎。欧阳修孔宙碑阴题名跋。汉世公卿。多自教授。其亲受业者为弟子。转相授者为门生。是也。而古亦有称同门生为门生者。晋书王献之年数歳。观门生［（扣-口）＋（樗-木）］蒲讽之。是也。有依附声势。为门生者。宋书徐湛之门生千余人。皆三呉富人之子。毎出入行游。涂巷盈满。是也。其知贡举称新进士为门生。盖惟起于唐之中叶。后唐长兴元年。中书门下奏。门生者。门弟子也。大朝所命春官。不曾教诲举子。是国家贡士。非宗伯门徒。今后及第人。不得呼春官为恩门、师门、及自称门生。
同年
〔国史补］进士倶捷。谓之同年。〔刘禹锡送人赴举诗序〕今人以偕升。名为同年友。其语熟见。［（扣-口）＋晋］绅者皆道焉。〔唐书〕宪宗问李绛曰。人于同年。固有情乎。对曰。同年乃九州岛四海之人。偶同科第。或登科然后相识。情于何有。〔李远陪新及第赴会诗〕满座皆仙侣。同年别有情。〔杜荀鹤试后别人诗〕同年多是长安客。不信行人欲断肠。〔按〕后汉书李固传。有同歳生得罪于冀。同歳、即同年也。三国魏武纪。与韩遂父同歳孝廉。亦然。
先辈
〔诗采薇笺〕今薇生矣。先辈可以行也。二字初见自此。〔三国志陶谦传注〕郡守张盘、同郡先辈。与谦父友。而谦不为之屈。〔［门＜敢］泽传〕州里先辈唐固。亦终身积学。〔隋书经籍志〕班固为兰台令史。与诸先辈共成光武本纪。〔旧唐书孔颖达传〕颖达年少。而先辈宿儒。耻为之屈。〔按〕以上皆谓行辈在先者也。国史补云。进士互相推敬。谓之先辈。则以其称。施之同辈。而当时新第者。且不特同第互推然也。北梦琐言。王凝知贡举。司空图第四人登第。王谓人曰。今年榜帖。全为司空先辈一人而已。［シ＋黾］水燕谈。苏徳谟第一人登第。还郷。太守作致语庆之曰。昔年随侍。尝为宰相郎君。今日登科。又是状元先辈。韦庄有下第献新先辈诗。彭应求有贺新先辈及第诗。自主司郡尊及同试下第者。倶以先辈称之。盖时云先辈直如之泛称某先生矣。
后辈
〔通典〕魏立太学。弟子满二歳。试通二经者。补文学掌故。不通者。听从后辈试。递是、试通三经。四经。五经。不通。倶从后辈复试。〔程大昌演繁露〕唐世举人、呼已第者为先辈。由此也。〔旧唐书刘禹锡传〕王叔文于东宫用事。后辈务进。多附丽之。〔全唐诗话〕使前贤失歩。后辈却立。〔杜甫诗〕词华倾后辈。风雅蔼孤蹇。〔按〕此皆指言之耳。未尝有以为称谓者。
即先
〔王保定［（扣-口）＋庶］言〕牛僧孺应举。韩愈、皇甫湜见于靑龙寺。称牛为即先辈。〔田锡咸平集〕兴胡旦书云。秀才即先辈。〔按〕此谓即日当为先辈。犹今笺札中所云即元。庄启中所云即翰撰也。又干［月＋巽］子。阎际美与卢景庄同应举。阎称卢曰、必先声价振京洛。云溪友议。刘禹锡纳牛僧孺巻曰。必先期至矣。必先与即先、同一推颂意耳。韩仪与关试后新人诗。有休把新衔悩必先句。此必先。乃指下第同人。谓下第者曰来科作解。又此意矣。
文字不鲜明
先达
〔晋书虞喜传〕喜邑人贺循为司空。先达贵显。
早达
〔宋书王僧绰传〕年二十九为侍中。自嫌早达。
英雄入□中
〔［（扣-口）＋庶］言〕文帝幸端门。见新进士缀行而出。喜曰。天下英雄入吾□矣。
谬种流传
〔宋史选举志〕理宗朝、有司命第苟简。或执偏见臆说。或发策用事讹舛。所取之士既不精。数年之后。复俾之主文。是非颠倒逾甚。时谓之谬种流传。
一榜尽赐及第
〔邵氏闻见録〕张齐贤赴廷试。帝欲其居上甲。有司置于丙科。帝降旨。一榜尽除京官通判。
龙头属老成
〔遯斋闲览〕梁颢及第谢恩诗。也知年少登科好。争奈龙头属老成。
一举登科日。双亲未老时
相传是宋〔汪洙诗〕。〔琵琶记〕假饶一举登科日。难道是、双亲未老时。只恐锦衣归故里。双亲的不见儿。又云。如今端的是男儿。行看锦衣归故里。皆用此诗。
文章自古无凭据。惟愿朱衣暗点头
〔侯鲭録〕欧阳公知贡举。当觉座后有一朱衣人点头者。然后其文人格。因语同列三叹。尝有句云云。〔柳子文同文唱和诗〕徒劳争墨榜。须信有朱衣。自注。朱衣吏事。见登科前定録。
一色杏花红十里。新郎君去马如飞
〔苏子瞻送张师厚赴殿试诗〕。今作状元归去马如飞。讹。
十年窗下无人问。一举成名天下知
〔归濳志〕昔语云云。今进士不得入仕。则一举成名天下知。十年窗下无人问。
一举首登龙虎榜。十年身到凤凰池
张唐卿登科题寺壁志。见〔梦溪笔谈〕。或言刘昌言上吕蒙正。
相公
〔王粲羽猎赋〕相公乃乘轻轩、驾四骆。〔又粲从军行〕相公征关右。赫怒震天威。〔日知録〕前代拜相者。必封公。故称之曰相公。〔复斋漫録〕韩子华兄弟皆为宰相。其家呼子华三相公。呼持国五相公。〔按〕今凡衣冠中人。皆僭称相公。或亦缀以行次。曰大相公。二相公。甚无谓也。道山淸话。岭南人见逐客。不问官高卑。皆呼为相公。想是见相公常来也。岂因是一方之俗。而逐渐行于各方欤。
阁老
〔国史补〕宰相相呼为堂老。两省相呼为阁老。〔因学纪闻〕杜少陵赠严阁老诗。扈圣登黄阁。明公独妙年。严武迁给事中。属门下省。开元曰黄门省。故云黄阁。通鉴。王涯谓给事中郑萧韩［イ＋次］曰。二阁老不用封勅。亦唐称给事中为阁老也。近世用杜诗为宰辅事。误矣。又〔唐书杨绾传〕故事。舎人年久者为阁老。
尚书
〔［王＋行］［王＋黄］新编〕尚书与尚食、［イ＋尚］公主、同见张耳传注。而世俗相承以平声呼。误也。〔按〕尚字惟诗大雅、肆皇天弗尚。叶韵为辰羊切。其与概无平声。然唐诗、毘耶长者白尚书。已作平声呼矣。
八座
〔通典职官〕汉以六曹尚书并一令一仆为八座。魏以五曹一令二仆射为八座。隋唐以左右仆射六尚书为八座。杜甫有起居八座太夫人句。〔按〕今指乘八人舆者曰八座。不见典记。南史齐宗室传。江夏王宝元与崔慧景应乘八［（扣-口）＋冈］舆至都。此则当时天子所乘。
三法司
〔商子定分篇〕天子置三法官。〔按〕后世三法司称由此起。
总督
〔晋书载记〕王猛辞位表。总督戎机。出纳帝命。总督二字见此。
巡抚
〔晋书刘颂传〕咸宁中诏巡抚荆杨。〔北史李贤传〕今巡抚居此。不殊代邑。〔王勃春思赋〕宁知汉代多巡抚。〔虞世南和长春应令诗〕如何事巡抚。民［（病-丙）＜莫］谅斯求。〔按〕今官制有巡抚。自明洪武辛未。勅遣皇太子巡抚陕西为始。而其文之见前代者。有如右。
宪台
〔二老堂杂志〕宪部。刑部也。宪台。御史台也。今直以诸路刑狱为宪。虽圣旨处分。勅令所立法。凡及安抚提刑司处。皆以帅宪为称。而提刑告词。并曰宪台。其失多矣。〔按〕今更不问掌刑与否。凡大上官。概宪台。所失愈远。
宗师
〔庄子〕有大宗师篇。〔汉书朱浮传〕博士之官。为天下宗师。使孔圣之言。传而不絶。
员外
〔旧唐书李[山+乔]传〕为吏部时。志欲曲行私惠。奏置员外官数千人。〔通鉴〕中宗神龙二年。大置员外官。自京师及诸州凡二千余人。宦官超迁七品以上员外官者又将千人。〔按〕时所云员外者。谓在正员之外。大率依权纳贿所为。与今部曹不同。故有财势之徒。皆得假借其称。
外郎。郎中。待诏。司务
〔寓圃杂记〕吏人称外郎者。古有中郎、外郎。皆台省官。故僭拟以尊之。今医人称郎中。镊工称待诏。染工称博士。师巫称太保。茶酒称院使。皆然。此草率僭妄。名分不明之旧习也。国初有禁。〔日知録〕北人谓医曰大夫。南人谓之郎中。木工、金工、石工之属。皆为司务。盖起于宋时。
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:08:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>