<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="麓台题画稿,麓台题画稿全文在线阅读,麓台题画稿全文在线下载,大玄古籍书库">
<meta name="description" content="画学论著。清王原祁撰。一卷。题画凡五十三首。所画皆仿古人之作,其中,仿黄公望作品多至三十五幅,又有仿倪云林、黄公望合作的作品。提出学古人应以“神遇”,“不以迹求。”(《仿黄子久》)的观点。指出“画法莫备于宋,至元人搜抉其义蕴,洗发其精神,实处转松,奇中有淡,而真趣乃出,四家各有真髓,其中逸致横生,天机透露,大痴尤精进头陀也。”(《仿黄大痴长卷》)反映其倾倒于黄公望而追求其神韵的美学思想。有《昭代丛书》本、《美术丛书》及《画论丛刊》据其收录。《历代论画名著汇编》题为《麓台画跋》。_麓台题画稿_全文在线阅读_麓台题画稿_全文在线下载_大玄古籍书库">
<title>麓台题画稿_王原祁_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">麓台题画稿</span> <br/>
          作者： <span class="inputVal" id="bkauthor">王原祁</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,画论,完结</span> <br/>
          字数： <span class="inputVal" id="bknum">[book_length]9870</span> <br/>
          说明： <span class="inputVal" id="bkdec">画学论著。清王原祁撰。一卷。题画凡五十三首。所画皆仿古人之作,其中,仿黄公望作品多至三十五幅,又有仿倪云林、黄公望合作的作品。提出学古人应以“神遇”,“不以迹求。”(《仿黄子久》)的观点。指出“画法莫备于宋,至元人搜抉其义蕴,洗发其精神,实处转松,奇中有淡,而真趣乃出,四家各有真髓,其中逸致横生,天机透露,大痴尤精进头陀也。”(《仿黄大痴长卷》)反映其倾倒于黄公望而追求其神韵的美学思想。有《昭代丛书》本、《美术丛书》及《画论丛刊》据其收录。《历代论画名著汇编》题为《麓台画跋》。</span> <br/>
          封面： <span class="inputVal" id="bkimg">Z_13509.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]麓台题画稿
[book_author]王原祁
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,画论,完结
[book_length]9870
[book_dec]画学论著。清王原祁撰。一卷。题画凡五十三首。所画皆仿古人之作,其中,仿黄公望作品多至三十五幅,又有仿倪云林、黄公望合作的作品。提出学古人应以“神遇”,“不以迹求。”(《仿黄子久》)的观点。指出“画法莫备于宋,至元人搜抉其义蕴,洗发其精神,实处转松,奇中有淡,而真趣乃出,四家各有真髓,其中逸致横生,天机透露,大痴尤精进头陀也。”(《仿黄大痴长卷》)反映其倾倒于黄公望而追求其神韵的美学思想。有《昭代丛书》本、《美术丛书》及《画论丛刊》据其收录。《历代论画名著汇编》题为《麓台画跋》。
[book_img]Z_13509.jpg


[book_title]麓台題畫稿
○題丹思畫冊仿叔明
畫如四始與六義，未埽俗腸便為累。青山幻出平中奇，剛健婀娜審真偽。此理山樵深得之，扛鼎力中有嫵媚。老而篤好不知疲，譬如小戶飲輒醉。寫以贈君君一噱，僧寮又聽鍾聲至。
○仿黃子久筆（為張南陰作）
西嶺春雲，餘聞粵西多山少水，拔地插天，與此迥別。及於此者，寒山流水，另有一番登臨氣概矣。大癡得董巨三昧，平淡天真，不尚奇峭，意在富春烏目間。吟樵奉命遠行，出守大郡，屬餘仿此，置行篋中。攬峰岩之獨秀，思湖山之佳麗，兩者均有得也。特慚筆墨癡鈍，不足為燕寢凝香之用耳。
○題仿大癡巨冊（為李憲臣作）
餘見子久大幅，一為浮巒暖翠，一為夏山圖，筆墨位置，盡發其蘊。餘向欲采取二軸，運以體裁，彙成結構，以腕弱思淺，動而輒止，未能與之鏖戰也。憲臣先生與予同事數年，悃愊無華，氣誼敦洽，予之知音也。向以此見委，怯於作大幛，遲回久之。邇來功力稍進，不敢匿醜，經營慘澹者，一載餘矣。今奉命為粵東之行，迫促難辭。十日一山，五日一水，何以副好友之意乎！急作此圖，歸之行篋中，以供清玩。餘老來樂此不倦，南華羊城多奇山，先生歸述所見，予將為先生再索枯腸。千岩萬壑，別開生麵，藝苑中一美談也。書之以為後訂。
○煙巒秋爽仿荊關（金明吉求）
元季四家，俱宗北宋。以大癡之筆，用山樵之格，便是荊關遺意也。隨機而趣生，法無一定。丘壑雲煙，惟見渾厚磅礴之氣。北苑夏景山口待渡圖，用淺絳色，而墨妙愈顯，剛健婀娜，隱躍行間墨裏。不謂六法中道統相傳，不可移易如此。若以臆見窺測，便去萬里，為門外傖父，不獨徑庭而已。明吉以小卷問畫，餘為寫荊關秋色，並以源流告之。並屬質之識者，以餘言為不謬耶。
○仿梅道人筆（司民求）
世人論畫以筆墨，而用筆用墨，必須辨其次第，審其純駁，從氣勢而定位置，從位置而加皴染，略一任意，便疥癩滿紙矣。每於梅道人有墨豬之誚，精深流逸之致，茫然不解，何以得古人用心處。餘急於此指出，得其三昧，即得北宋之三昧也。
○仿小米筆（為司民作）
米家畫法，品格最高。得其衣缽，惟高尚書，有大乘氣象。元人中如方方壺、郭天錫，皆具體而微者也。庚寅春暮夏初，餘在暢春入直，晨光晚色，諸峰隱現出沒，有平淡天真之妙。方信南宮遺墨，得此中真髓，揣摩成圖，可以忘倦，可以忘老。諸方評論雲：可與北苑頡頏，雖大癡山樵，猶遜一格。不虛也。
○仿黃子久（為宗室柳泉作）
清光咫尺五雲間，刻意臨摹且閉關。漫學癡翁求粉本，富春依舊有青山。大癡畫至富春長卷，筆墨可謂化工。學之者須以神遇，不以跡求。若於位置皴染，研求成法，縱與子久形模相似，落落從上，諸大家不若是之拘也。此圖成後，偶有會心處，向上拈出，平淡天真之妙，可深參而得之。
○仿大癡筆（為毗陵唐益之作）
要仿元筆，須透宋法。宋人之法一分不透，則元筆之趣一分不出。毫厘千里之辨在此，子久三昧也。益翁文章政事之餘，旁及藝事，筆墨一道，亦從家學得之。相值都門，論心深為契合。今將製錦南行矣，寫此奉贈。
○仿大癡秋山
大癡愛佳山水，至虞山，見其頗似富春，遂僑寓二十年。湖橋酒瓶，至今猶傳勝事。吾穀楓林，為秋山之勝，癡翁一生筆墨最得意處。所謂峰巒渾厚，草木華滋，於此可見古人之匠心矣。餘侍直辦公之暇，偶作此圖，有客從虞山來，遂以持贈。質之具眼，有少分相合否。
○仿大癡（為錢長黃之任新安作）
新安形勝地也。餘前至秦中，驅車過洛陽，渡伊洛。四圍山色，崚嶒巨石，俯瞰河流，曲折迤邐者數裏。方知大癡浮巒暖翠，天池石壁二圖之妙，過此而新安至矣。今“長黃官於茲土”，與“崔峒寒山流水”之句，恰相符合，可不作此為賀乎！此行身在畫圖中，而又領略詩意。古稱花縣，何以過之。發軔可以博報最也，請以拙筆為左券。
○仿黃大癡長卷（為鄭年上作）
畫法莫備於宋，至元人搜抉其義蘊，洗發其精神，實處轉鬆，奇中有淡，而真趣乃出。四家各有真髓，其中逸致橫生，天機透露，大癡尤精進頭陀也。餘弱冠時，得先大父指授，方明董巨正宗法派，於子久為專師。今五十年矣，凡用筆之抑揚頓挫，用墨之濃淡枯濕，可解不可解處，有難以言傳者，餘年來漸覺有會心處，悉於此卷發之。藝雖不工，而苦心一番，甘苦自知。謂我似古人，我不敢信。謂我不似古人，我亦不敢信也。究心斯道者，或不以餘言為河漢耳。
○仿大癡（為漢陽郡守郝子希作）
筆墨一道，同乎性情，非高曠中有真摯，則性情終不出也。餘與子希先生，論交垂四十年，回思渚陽襄國時，政事之暇，較藝論文，流連無虛日。年來又同官於京，過從為更密矣。先生出守漢陽，以畫屬餘，蹉跎年久，終未踐約。猶幸筋力未衰，可以應知己之命。庚寅秋日，久雨初晴，辦公稍暇，鍵戶息機，吮筆揮毫者數日，方成此圖。雖未敢與作家相見，而解衣磅礴，以研求之思，發蒼莽之筆，間亦有得力處也。因風郵寄，以誌遠懷。
○仿梅道人（為雪巢作）
餘憶戊寅冬從豫章歸，溪山回抱，村墟曆落，頗似梅道人筆，刻意摹仿，未能夢見。十餘年來，心神間有合處，方信古人得力，以天地為師也。雪巢大弟，就幕閩中，此行為道所必經，奚囊中試攜此圖，渡錢塘江，過江郎山，逾仙霞嶺，時一展觀，亦有一二吻合處否。
○仿大癡
畫中設色之法，與用墨無異，全論火候，不在取色。故墨中有色，色中有墨，古人眼光，直透紙背，大約在此。今人但取傅彩悅目，不問節腠，不入窾要，宜其浮而不實也。餘作此圖，偶有所感，遂弁數語於首。
○仿大癡九峰雪霽意（為張樸園先生作）
畫中雪景，唐以前但取形似而已。氣韻生動，自摩詰開之。至宋李營邱，畫法大備，雪景之能事畢矣。大癡不取刻畫，平淡天真，別開生麵。此又一變格也。餘於雪景，未經攻苦，諸家雖曾探索，終未夢見。此圖應樸園先生之命，客冬至秋，經營磅礴，乘暇渲染，冀得匠心之作，而手與心違。即於子久專師以宋法，未合觚棱，轉折處每為筆使，何以得其三昧乎。質之識者，幸有以教我。
○仿大癡（為顧天山作號南原）
餘與南原年道兄訂交，已十年矣。南兄詩文，士林推重，餘一見心折。間一出餘技，點染山水，與倪黃心傳，若合符節。其天姿筆力，迥異尋常畫史也。篆學不輕示人，近餘始得三四石刻，渾脫流麗，精嚴高古，無美不備。遠宗文三橋，近師顧雲美，尤有出藍之妙。猶憶甲寅秋，步月虎丘，與雲美相遇，談心甚洽，屬留塔影園，一日以二章易餘便麵，寶惜者三十餘年。正慮其漫漶失真，得南兄重開生麵，方信知過於師矣。南原酷嗜餘筆，因追昔年佳話，促餘作此圖，即用新章，亦不可不記也。
○仿大癡設色（為賈毅庵作）
畫法與詩文相通，必有書卷氣，而後可以言畫。右丞詩中有畫，畫中有詩，唐宋以來悉宗之。若不知其源流，則與販夫牧豎何異也。其中可以通性情，釋憂鬱，畫者不自知，觀畫者得從知之。非巨眼卓識，不能會及此矣。毅庵博學好古，於拙筆有癖嗜。餘不敢自任，而不能卻其請，為仿大癡筆意。其中妍媸，知者自能辨之。
○仿倪黃設色
壬辰春正望後，燈事方闌，料峭愈烈，銜杯嗬凍。放筆作此圖，似有荊關筆意，而風趣用元人本色。此倪黃窠臼，未能純熟脫化也。傅以淺色，恐益增其累耳。
○仿大癡筆（己丑年二月十一日畫歸繆文子）
古人用筆，意在筆先，然妙處在藏鋒不露。元之四家，化渾厚為瀟灑，變剛健為和柔，正藏鋒之意也。子久尤得其要，可及可到處，正不可及不可到處，個中三昧，在深參而自會之。
○送厲南湖畫冊十幅
畫雖一藝，而氣合書卷，道通心性。非深於契合者，不輕以此為酬酢也。宋元諸家，俱有源委。其所投贈，無不寄托深遠。仿其意者，曠然有遐思焉，而後可以從事。南湖先生與餘同直暢春，積有歲月，著作承明，揚扢風雅。先生之所以自得，與餘之所以受教於先生者，久欲傾倒。戊子冬日，值其四十懸弧之辰，非平常祝嘏之詞所能盡也。東坡詩雲：“我從公遊非一日，不覺青山映黃發。”爰為寫一冊，以誌岡陵之盛雲。
○仿萬壑鬆風（丹思三十幅之一）
萬壑鬆風，百灘流水；意在機先，筆隨心止；聲光閃爍，宋人之髓；溯流董巨，六法如是；松雪偶題，莫辨朱紫；標識輝煌，千秋有美；須審豪厘，莫別遠邇；極深研幾，竿頭一縱。此圖以趙松雪題，董宗伯遂目為趙作。識者駁之，至今為疑。餘以為此賞鑒家之言，若論畫法，惟求宗旨，何論宋元。茲特取畫中之意，寫出示丹思，以見羹牆寤寐雲。
○仿範華原（三十幅之一）
終南亙地脈，遠翠落人間；馬跡隨人轉，客心入嶂間；晴沙橫古渡，槲葉滿深山；領略高秋意，歸來但閉關。餘癸酉秦中典試，路經函穀太華，直至省會，仰眺終南，山勢雄傑，真百二氣象也。海澱寓窗，追憶此景，輒仿範華原筆，而繼之以詩。
○畫設色高房山（三十幅之一）
房山畫法，傳董米衣缽，而自成一家，又在董米之外。學者竊取氣機，刻意摹仿，已落後一著矣。嚐讀雪竇頌古雲：“南江春風吹不起，鷓鴣啼在深花裏。三級浪高魚化龍，癡人猶戽夜塘水。”解此意，可以學房山，即可學董米。
○仿松雪大年筆意（為服尹作）
“天空浮修眉，濃綠畫新就。”此昌黎詩也。餘和樹百弟一絕句，以廣其後，二語有合處，因仿松雪大年筆意，並錄拙詠於後：“眼飽長安花欲然，卻教愁絕路三千。竹深處處鶯啼綠，輸與江南四月天。”
○仿王叔明長卷（武清三弟）
都城之西，層巒疊翠，其龍脈自太行蜿蜒而來，起伏結聚，山麓平川，回環幾十里，芳樹甘泉，金莖紫氣，瑰麗鬱蔥，禦苑在焉。得茅茨土階之意，而仍有蓬萊閬苑之觀，置身其際，盛世之遭逢也。餘忝列清班，簪筆入直，晨光夕照，領略多年。近接禁地之清華，遠眺高峰之爽秀，曠然會心，能不濡毫吮墨乎！有真山水，可以見真筆墨，可以發真文章。古人如是，景行而私淑之，庶幾其有得焉。此圖經年而成，頗費經營。識者流覽，此中瑕瑜，應有定鑒耳（康熙戊子長夏，題於海澱寓直）。
○仿大癡手卷
董巨畫法三昧，一變而為子久。張伯雨題雲：精進頭陀以巨然為師。真深知子久者。學古之家，代不乏人，而出藍者無幾。宋元以來宗旨，授受不過數人而已。明季一代，惟董宗伯得大癡神髓，猶文起八代之衰也。先奉常親炙於華亭，於陡壑密林，富春長卷，為子久作諸粉本中，探驪得珠，獨開生麵。餘少時侍先大父，得聞緒論，又酷嗜筆墨，東塗西抹，將五十年。初恨不似古人，今又不敢似古人。然求出藍之道，終不可得也。又今人多喜談設色，然古人五墨法，如風行水麵，自然成文，荒率蒼莽之致，非可學而至。餘故數年前作此長卷，久弆未出，今敢以公諸同好。
○仿淡墨雲林
仿雲林筆，最忌有傖父氣。作意生淡，又失之偏枯，俱非佳境。立稿時從大意看出，皴染時從眼光得來，庶幾於古人氣機，不大相徑庭矣。○仿梅道人長卷
畫有五品，神逸為上。然神之與逸，不能相兼，非具有扛鼎之力，貫虱之巧，則難至也。元季梅道人傳巨然衣缽，餘見溪山無盡，關山秋霽二圖，皆為得其髓者。餘初學之，茫然不解，既而知循序漸進之法，體裁以正其規，渲染以合其氣，不懈不促，不脫不粘，然後筆力墨花，油然而生。今人以潑墨為能，工力為上。以為有成法，此不知庵主者；以為無成法，亦不知庵主者也。於此研求，庶幾於神逸之門，不至望洋。明季惟白石翁最得梅道人法，詩雲：“梅花庵主墨精神，七十年來未用真。”可謂深知而篤信者矣。
○學思翁仿子久
董宗伯畫，不類大癡，而其骨格風味，則純乎子久也。石穀子嚐與餘言，寫時不問粗細，但看出進，大意煩簡，亦不拘成見，任筆所之，由意得情，隨境生巧，氣韻一來便止。此最合先生後熟之意。餘作此圖，以斯言弁其首。
○仿趙大年（推蓬四頁之一）
惠崇江南春，寫田家山家之景。大年畫法，悉本此意，而纖妍淡冶中，更開跌宕超逸之致。學者須味其筆墨，勿但於柳暗花明中求之。○仿董巨筆
畫中有董巨，猶吾儒之有孔顏也。餘少侍先奉常，並私淑思翁，近始略得津涯，方知初起處，從無畫看出有畫，即從有畫看到無畫，為成性存誠宗旨。董巨得其全，四家具體，故亦稱大家。
○仿小米筆
山水蒼茫之變化，取其神與意。元章峰巒，以墨運點，積點成文，呼吸濃淡，進退厚薄，無一非法，無一執法。觀米家畫者，止知其融成一片，而不知其條分縷析中，在在皆靈機也。米友仁稱為小米最得家傳，結構比老米稍可摹擬，而古秀另有風韻，猶書中羲獻也。宋太宰為收藏名家，聞有名畫，餘未之見，爾載世兄以同裏得觀，囑筆亦仿米意。餘未經寓目，古人神髓，豈能夢見。以意為之，聊博噴飯可爾。
○仿大癡設色秋山（與向若）
大癡秋山，向藏京口張修羽家，先奉常曾見之。雲氣韻生動，墨飛色化，平淡天真，包含奇趣，為大癡生平合作。目所僅見，興朝以來，杳不可即，如阿閃佛光，一見不複再見。幾十年間，追憶祖訓，回環夢寐，茲就見過大癡各圖，參以管見，點染成文。愚者千慮，或有一得，不至與癡翁大相徑庭耳。
○仿梅道人（與陳七）
筆不用煩，要取煩中之簡；墨須用淡，要取淡中之濃；要於位置間架處，步步得肯，方得元人三昧。如命意不高，眼光不到，雖渲染周致，終屬隔膜。梅道人潑墨，學者甚多，皆粗服亂頭，揮灑以自鳴其得意，於節節肯綮處，全未夢見，無怪乎有墨豬之誚也。己丑中秋，乍霽新涼，興會所適，因作是圖，並書以弁其首。
○仿設色小米
宋元各家，俱於實處取氣，惟米家於虛中取氣。然虛中之實，節節有呼吸，有照應，靈機活潑，全要於筆墨之外，有餘不盡，方無掛礙。至色隨氣轉，陰晴顯晦，全從眼光體認而出，最忌執一之見，粗豪之筆。須細參之。
○仿大癡秋山
己丑九月之杪，寒風迅發，秋雪滿山，黃葉丹楓，翠岩森烈，動學士之高懷，感騷人之離思，正其時也。餘以清署公冗，久疏筆硯。今將入直，興複不淺，作秋山圖寓意，上林簪筆，與湖橋縱酒，處境不同，而心跡則一。識者取其意，恕其學可爾。
○仿梅道人
貧且勞，人之所惡也。正為貧與勞之所役，以之移性情，隳意氣，則與道漸遠，無以表我之真樂矣。餘鹿鹿清署，補衣節食，忘老辦公，時以典禮候直，寄跡蕭寺，篝燈揮灑，長箋短幅，不問所從來，偶意古人得意處，放筆為之，夜分樂成，欣然就寢，一枕黑甜，不知東方之既白矣。因仿梅道人筆識之。
○仿大癡水墨長卷
筆墨一道，用意為尚。而意之所至，一點精神，在微茫些子間，隱躍欲出，大癡一生得力處，全在於此。畫家不解其故，必曰某處是其用意，某處是其著力，而於濡毫吮墨，隨機應變，行乎所不得不行，止乎所不得不止，火候到而呼吸靈，全幅片段自然活現，有不知其然而然者，則茫然未之講也。毓東於六法中揣摩精進，論古亦極淹博。餘慮其執而未化也，偶來相訪，而拙卷適成，遂以此言告之。恍然有得，從此以後，眼光當陵轢諸家，以是言為左券。
○畫家總論題畫呈八叔
畫家自晉唐以來，代有名家。若其理趣兼到，右丞始發其蘊。至宋有董巨，規矩準繩大備矣。沿習既久，傳其遺法，而各見其能，發其新思，而各創其格。如南宋之劉李馬夏，非不驚心眩目，有刻畫精巧處，與董巨老米之元氣磅礴，則大小不覺徑庭矣。元季趙吳興發藻麗於渾厚之中，高房山示變化於筆墨之表，與董巨米家精神，為一家眷屬。以後王黃倪吳，闡發其旨，各有言外意。吳興房山之學，方見祖述不虛。董巨二米之傳，益信淵源有自矣。八叔父問南宗正派，敢以是對，並寫四家大意，彙為一軸，以作證明。若可留諸清秘，公餘擬再作兩宋兩元，為正宗全觀，冀略存古人面目，未識有合於法鑒否。推篷係宣和裱法，另橫一紙於前，並題數語。此畫始於壬辰夏五月，至癸巳六月竣事。
○仿設色大癡長卷
古人長卷，皆不輕作，必經年累月而後告成。苦心在是，適意亦在是也。昔大癡畫富春長卷，經營七年而成。想其吮毫揮筆時，神與心會，心與氣合，行乎不得不行，止乎不得不止，絕無求工求奇之意。而工處奇處，斐於筆墨之外，幾百年來，神彩煥然。餘前日於司農處，獲一寓目，頓覺有會心處，方信妙境亦無多子也。雲徵不學畫而性喜畫，每以論文之法論畫，教學相長無倦也。更喜觀餘潑墨，侍側竟日不移。非深知篤好者，能如是乎？餘故為作長卷。雲徵有館課，餘點染時輒來，指摘微茫，推求精奧。餘恐其妨帖括之功，亦時作而時輟，竟曆三四年之久。餘心思學識不逮古人，然落筆時不肯苟且從事。或者子久些子腳汗氣，於此稍有發現乎。識之以博一粲。
○仿王叔明（為周大酉作）
元畫至黃鶴山樵而一變。山樵少時，酷似趙吳興，祖述輞川，入董巨之室，化出本宗體，縱橫離奇，莫可端倪。與子久雲林仲圭相伯仲，跡雖異而趣則同也。今人不解其妙，多作奇幻之筆，愈趨而愈遠矣。癸巳秋日，大酉從潞河來，偶談山樵筆墨，寫以歸諸奚囊。周兄將為嶽遊，攜杖著屐，水濱木末，出是圖觀之，未必無契合處也，亦可以解好奇之惑矣。
○仿大癡設色秋山（為鄒拱宸作）
大癡秋山，餘從未之見。先大父雲：於京口張子羽家曾寓目，為子久生平第一。數十年時移物換，此畫不可複睹。藝苑論畫，亦不傳其名也。癸巳九秋，風高木落，氣候蕭森。拱宸將南歸，餘正值悲秋之際，有動於中，因名之曰：“仿大癡秋山。”不知當年真虎筆墨何如，神韻何如，但以餘之筆，寫餘之意，中間不無悠然以遠，悄然以思，為“秋水伊人”之句可也。
○為凱功掌憲寫元季四家
餘二年前，奉命修書畫譜，見大癡論畫二十則，不出宋人之法。但於林下水邊，沙磧本末，極閑中輒加留意，歸於無筆不靈，無筆不趣，在宋法又開生麵矣。餘幼學於先奉常贈公，久而得其藩翰，見此二十則，方知子久深力處，益信華亭宗伯及家奉常所傳，為不虛也（題仿子久）。王叔明筆，酷似其舅趙吳興，進而學王摩詰，得離奇奧窔之妙。晚年墨法純師董巨，一變而為本家體，人更莫可端倪。師之者不泥其跡，務得其神，要在可解不可解處。若求其形，雲某處如何用筆，某處如何用墨，造出險幻之狀，以之驚人炫俗，未免邈若河漢矣（題仿黃鶴山樵）。北宋高人三昧，惟梅道人得之，以其傳巨然衣缽也。與盛子昭同裏掞而居，求盛畫者，填門接踵。庵主惟茅屋數椽，閉門靜坐，人有言者笑而不答。五百年來，重吳而輕盛，洵乎筆墨有定論也。然人但知其淋漓揮灑，不知其剛健而含婀娜之致，亦未思一笑之故耳（題仿梅道人）。宋元諸家，各出機杼。惟高士一洗陳跡，空諸所有，為逸品中第一，非創為是法也。於不用工力之中，為善用工力者所莫能及，故能獨臻其妙耳。董宗伯題倪畫雲：江南士大夫家，以有無為清俗。餘邇來苦心揣摩，終未能得其神理。有無清俗之言，洵不虛也（題仿雲林）。
○仿黃子久設色（為沛翁殷大司馬作）
畫自家右丞以氣韻生動為主，遂開南宗法派。北宋董巨，集其大成。元高趙暨四家俱宗之，用意則渾樸中有超脫，用筆則剛健中含婀娜。不事粉飾，而神彩出焉；不務矜奇，而精神注焉。此為得本之論也。沛翁以政事巨公，為風雅宗盟。其識力必有大過人者，每見必惓惓下問。餘雖鈍拙，不敢自匿，竭其薄技，幸有以教之。
○仿設色大癡秋山
六法一道，非惟習之為難，知之為最難；非惟知之為難，行之為尤難也。餘於此中磨練有年，方知古人成就一幅，必簡煉以為揣摩，於清剛浩氣中，具有一種流麗斐之致，非可以一蹴而至。學大癡者，宜深思之。
○仿大癡筆（癸巳夏五月筆為輪美作）
東坡詩雲：“論畫以形似，見與兒童鄰。”甚為古今畫家下針砭也。大癡論畫有二十餘條，亦是此意。蓋山無定形，畫不問樹，高卑定位而機趣生，皴染合宜而精神現。自然平淡天真，如篆如籀，蕭疏宕逸，無些子塵俗氣。豈筆墨章程所能量其淺深耶！輪美問畫於餘，餘以此告之，即寫是圖以授之，意欲於大癡心法，竊效一二耳。雖然畫家工力，有不得不形似者，遇事遇時，摹擬刻畫，以傳盛事，方見發皇蹈厲之妙。但得意得氣得機，則無美不臻矣。誰知之而誰信之，輪美亦極於此中留心。勉旃勉旃。
○又仿大癡設色（為輪美作）
大癡畫以平淡天真為主，有時而傅彩粲爛，高華流麗，儼如松雪。所以達其渾厚之意，華滋之氣也。段落高逸，模寫瀟灑，自有一種天機活潑，隱現出沒於其間。學者得其意而師之，有何積習之染不清，微細之惑不除乎！餘弱冠時，得聞先贈公大父訓，迄今五十餘年矣，所學者大癡也，所傳者大癡也。華亭血脈，金針微度，在此而已。因知時流雜派，偽種流傳，犯之為終身之疾，不可向邇。特作此圖，以授輪美，知其有誌探索，又明慧過人，自能為宋元大家，開一生麵。無負我意，勉旃勉旃。
○仿設色倪黃（為劉懷遠作）
聲音一道，未嚐不與畫通。音之清濁，猶畫之氣韻也。音之品節，猶畫之間架也。音之出落，猶畫之筆墨也。劉兄懷遠，於吳中少有盛名，遊於省會，自齊魯而迄京師，所至俱推絕詣。餘觀其為人，靜深有致，無刻不辨宮商，別聲調，間一出其技，舉坐傾倒。公卿大夫，俱為美談。非深思而力到，能至此乎！餘性不耐與人畫，至懷遠而不覺技癢，亦宗先反後和之意也。
○大橫披仿設色大癡（為明凱功作）
餘於筆墨一道，少成若天性。本無師承，誦讀之暇，日侍先大父贈公，得聞緒論。久之於宋元傳授貫穿處，胸中如有所據。發之以學文，推之以觀物，皆用此理。每至無可用心處，間一揮灑，成片幅便麵，無求知於人之心，人亦不吾知也。甲午秋間，奉命入直，以草野之筆，日進於至尊之前，殊出意外。生平毫無寸長，稍解筆墨，皇上天縱神靈，鑒賞於牝牡驪黃之外，反複益增惶悚。謹遵先賢遺意，吾斯之未能信而已。都門風雅宗匠所集，間有知我者。餘不敢自諉，亦不敢自棄，竭其薄技，歸之清秘，以供捧腹，不敢以此求名邀譽也。
○擬設色雲林小幅
學畫至雲林，用不著一點功力，有意無意之間，與古人氣韻相為合撰而已。至設色更深一層，不在取色，而在取氣，點染精神，皆借用也。推而至於別家，當必精光四射，磅礴於心手。其實與著意不著意處，同一得力。學者無過用其心，亦無誤用其心，庶幾近之。
○仿倪黃設色小卷（為司民作）
司民少有文譽，弈更擅場。自丁丑夏至婁，館於餘家數年。餘試以畫，叩之若金石之於節奏，林泉之於聲響，無不應也。餘方知斯理可以一貫，無怪乎司民之弈，所至輒傾倒也。庚寅秋入楚，暌闊者五年。今複來京，弈學更進，畫理明了，不減於昔。為人風雅驚座，殆又過之，以後相識滿天下，見其風韻猶存，恨知心之晚耳。作是卷以贈之。
○仿黃鶴山樵巨幅山水（寄依文）
黃鶴山樵，元四家中為空前絕後之筆。其初酷似其舅趙吳興，從右丞輞川粉本得來，後從董巨發出筆墨大源頭，乃一變本家法，出沒變化，莫可端倪。不過以右丞之體，推董巨之用，而學者拘於見聞，謂山樵離奇夭矯，別有一種新裁。而董巨之精神，不複講求；山樵之本領，終歸烏有。於是右丞之氣韻生動，為紙上浮談矣。聞親家為新安風雅巨擘，今寓維揚，意欲昌明斯道，而慮振興之無人也，飛書來問山樵筆，並寄側理。餘就所見作此圖，並以是語告之。
○仿董北苑（玉培贈司民）
餘從大癡入門，漸有進步。欲竟其學，公餘輒究心董巨，此得本莫愁末之意也。先定體勢，後加點染，俱要以氣行乎其間，如風行水麵，自然成文。用筆運墨之間，豈可以強而致，躁而得耶。玉培有佳紙，藏弆數年，出以索畫。餘亦經營經歲，垂成而忽歸司民。縑素輾轉，各有所屬，不可不紀其始。
◎跋
仿古人書法，一波一磔，尚有圭角可尋。若欲仿古人畫法，則非窺見其秘奧，而凝神靜氣以出之，必不能擬之於心，而即形之於手也。宋人陳公儲嚐作墨龍於幅末，曰雲霧之中，少露頭角，若現大身，動搖山嶽。又署所翁二字，其波磔點畫，與龍之齒頰鱗爪，同一古健。後人臨摹其字，縮為小幅。餘曾於故紙堆中見之，再四規摹，彌近彌遠，況仿畫乎！王麓台先生，專學子久，兼及叔明庵主雲林。觀其題畫稿，無一不出於仿，而又言行乎不得不行，止乎不得不止，則於元末四大家，別有神契者矣。
壬寅初春，吳江沈楙德識

        </div>
      </div>
    </div>
  </div>
</div>
<!--update:2025-08-30 10:08:45-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>