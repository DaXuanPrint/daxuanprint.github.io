<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一上,卷十一下,卷十二上,卷十二下,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,卷五十一,卷五十二,卷五十三,卷五十四,卷五十">
<meta name="description" content="四百零六卷,续编十二卷。清倪涛撰。倪涛平生笃志好学,年过百岁犹著收不辍。因家贫不能得人缮写,便自己与妻女抄录。书成后不曾付梓,《四库全书》收此书即依其手稿著录刊行。书共分六集,一为“金器款识”,二为“刻石文字”,三为“法帖论述”,四为“古今书体”,五为“历朝书论”,六为“历朝书谱”。此书搜集极广,凡六书之异同、八法之变化,及刊刻墨迹之源流得失,凡以往典籍所具者,无不辑之。其原则是只录前人成说,而不以己意参入,即使彼有异论及舛互不合者,也两存其说,以待后之抉择。考自古论书著作,唐代以前者,只有张彦远《法书要">
<title>六艺之一录_倪涛_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">六艺之一录</span> <br/>
          作者： <span class="inputVal" id="bkauthor">倪涛</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,书法,完结</span> <br/>
          字数： <span class="inputVal" id="bknum">[book_length]3369611</span> <br/>
          说明： <span class="inputVal" id="bkdec">四百零六卷,续编十二卷。清倪涛撰。倪涛平生笃志好学,年过百岁犹著收不辍。因家贫不能得人缮写,便自己与妻女抄录。书成后不曾付梓,《四库全书》收此书即依其手稿著录刊行。书共分六集,一为“金器款识”,二为“刻石文字”,三为“法帖论述”,四为“古今书体”,五为“历朝书论”,六为“历朝书谱”。此书搜集极广,凡六书之异同、八法之变化,及刊刻墨迹之源流得失,凡以往典籍所具者,无不辑之。其原则是只录前人成说,而不以己意参入,即使彼有异论及舛互不合者,也两存其说,以待后之抉择。考自古论书著作,唐代以前者,只有张彦远《法书要录》为详。唐以后论书之著,没有比此书更详尽赅备者。虽然采择收录不尽纯,体例也不尽完善,但其排比贯串,上下两千余年,洪细俱备,实为书学之总汇。惜此书未列目次,翻检甚为不便。其稿本后归潘红茶家,八千卷楼有抄本,不全。原北京人文科学研究所有旧抄本,残存一百三十四卷。</span> <br/>
          封面： <span class="inputVal" id="bkimg">Z_12029.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]六艺之一录
[book_author]倪涛
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,书法,完结
[book_length]3369611
[book_dec]四百零六卷,续编十二卷。清倪涛撰。倪涛平生笃志好学,年过百岁犹著收不辍。因家贫不能得人缮写,便自己与妻女抄录。书成后不曾付梓,《四库全书》收此书即依其手稿著录刊行。书共分六集,一为“金器款识”,二为“刻石文字”,三为“法帖论述”,四为“古今书体”,五为“历朝书论”,六为“历朝书谱”。此书搜集极广,凡六书之异同、八法之变化,及刊刻墨迹之源流得失,凡以往典籍所具者,无不辑之。其原则是只录前人成说,而不以己意参入,即使彼有异论及舛互不合者,也两存其说,以待后之抉择。考自古论书著作,唐代以前者,只有张彦远《法书要录》为详。唐以后论书之著,没有比此书更详尽赅备者。虽然采择收录不尽纯,体例也不尽完善,但其排比贯串,上下两千余年,洪细俱备,实为书学之总汇。惜此书未列目次,翻检甚为不便。其稿本后归潘红茶家,八千卷楼有抄本,不全。原北京人文科学研究所有旧抄本,残存一百三十四卷。
[book_img]Z_12029.jpg


[book_title]提要
钦定四库全书　　　　　子部八
六艺之一録　　　　　　艺术类一【书画之属】提要
【臣】等谨按六艺之一録四百六卷续编十四卷
国朝倪涛撰涛有周易蛾术已着録其平生笃志嗜学年几百嵗犹著书不辍贫不能得人缮冩皆手自抄録及其家妇女助成之是编犹出其亲藁凡分六集一曰金器欵识二曰刻石文字三曰法帖论述四曰古今书体五曰厯朝书论六曰厯朝书谱凡六书之异同八法之变化以及刋刻墨迹之源流得失载籍所具者无不裒辑其间祗録前人成説不以己意论断或有彼此异论舛互难合者亦两存其説以待后人之决择葢自古论书者唐以前遗文绪论惟张彦逺法书要録为详若唐以后论书之语则未有赅备于是者矣虽采摭既多所録不必尽雅条目太广为例亦未能悉纯然排比贯串上下二千余年洪纎悉具实为书家之总彚楩柟杞梓萃于邓林不以榛楛勿翦为病也所着别有文德翼佣吹録注及刋削郦道元水经注今皆未见其本不知存佚然传此一编其余亦不必计矣乾隆四十六年十二月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]卷一
钦定四库全书
六艺之一录卷一　　　　　　钱塘倪涛撰
金器欵识一【鼎铭】
鼎总説
周易六十四卦莫不有象而独于鼎言象者圣人葢有以见天下之?而拟诸形容象其物宜是故谓之象至于近取诸身逺取诸物仰以观于天俯以察于地拟而象之百物咸备以通神明之德以类万物之情故圜以象乎阳方以象乎隂三足以象三公四足以象四辅黄耳以象才之中金铉以象才之断象饕餮以戒其贪象蜼形以寓其智作云雷以象泽物之功着防龙以象不测之变至于牛鼎羊鼎豕鼎又各取其象而饰焉则鼎之为器众体具矣不特以木巽火得养人之象而已故圣人惟以鼎为象然鼎大者谓之鼐圜弇上谓之附耳外谓之釴曰崇曰贯则名其国也曰谗曰刑则着其事也曰牢曰陪则设之异也曰神曰寳则重之极也士以鐡大夫以铜诸侯以白金天子以黄金饰之辨也天子九诸侯七大夫五士三数之别也牛羊豕鱼腊肠胃肤鲜鱼鲜腊用之殊也然歴代之鼎形制不一有腹着饕餮而间以雷纹者父乙鼎父癸鼎之类是也有链色如金着饰简美者辛鼎癸鼎之类是也有缘饰旋花奇古可爱者象形鼎横戈父癸鼎之类是也有密布花云或作云雷迅疾之状者晋姜鼎云雷鼎之类是也有隐起饕餮间以防龙或作细乳者亚虎父丁鼎文王鼎王伯鼎之类是也或如孟鼎之侈口中鼎之无文伯硕史頙鼎之至大金银错鼎之絶小或自方如簠或分底如鬲或设葢如敦有大小不同而制作一体有欵识虽异而形制不殊或造于一时或沿于异代按而求之若辨黑白大抵古人用意皆有规模岂特为观美哉若乃欵识名氏虽曰夏商从高阳之质以名为号配以十干而加之以父然齐有丁公乙公癸公幽公之弟曰乙齐悼之子曰壬则十干之配未必皆夏商也周大夫有嘉父宋大夫有孔父齐顷之臣有丑父召公之后有父乙则加之以父未必皆夏商也至如形之圜者如父癸季防形之方者如文王单景其铭乃曰作尊彛作从彜何也葢先王之时作奇技奇器者罪不容诛用器不中度者不鬻于市戒在于作为淫巧以法度为绳约要使其器可尊其度可法而后已是以沈子作盉而铭曰寳尊孟金父作敦而铭曰尊敦父巳作彜而铭曰尊彜虢叔作鬲而铭曰尊鬲则于鼎言尊者为其器可尊耳非六尊之尊也鴈妇作鬲而铭之曰彜父辛作卣而铭亦曰彜伯所作者舟也鬲也甗也皆以彜铭之单所作者舟也彛也盉也亦皆以彛铭之则于鼎曰彛者为其度可法耳非六彛之彛也故左邱明外传称法度之器曰彛器邢昺疏尔雅亦谓彜为法则尊彜者礼器之总名犹戈矛剑防其用不同而总谓之兵匏土革木其音不一而总谓之乐耳然则器非尊彜而以尊彜为铭者又不可不辨也夫牛首之铸泗水之亡虽不复见然歴代所寳为时而出者莫知其极惟考覈制作参稽字画推原而审订之则物象之多名氏所疑与夫无欵识者将大判于今日矣
商父乙鼎
右高七寸耳高一寸二分阔一寸四分深三寸口径五寸六分腹径六寸容二升六合重三斤十两三足铭三十字按友史者太史也曰友者如成王称太史友之类所以尊之也古者太史顺时?土葢农官耳説文曰房星为辰田候也今曰辰见则农当举趾故命以北田四品所以授民时也昔者货贝而寳龟曰锡赖贝者説文以赖为嬴言锡贝之多也此商人作之以享父乙于寝庙而言乃及此者葢寝庙宗庙也书曰用命赏于祖在宗庙之中作册以锡有功是亦赏于祖之意乙之号其在商也有天乙有祖乙有小乙有武乙而惟太丁之子止曰乙且此言父乙葢不知其为何乙也【愽古圗】
此鼎制作最古而铭言最奇特篆尤高雅商器皆简此又最文可称第一【墨林快事】
庚鼎
右按李氏古器录説文庚位西方象秋时万物庚庚有实此庚乃有垂实之象许慎记古语虽着其义今商器多象其形信汉儒著书自有原本耳【钟鼎欵识】
辛鼎
有辛鼎铭亦止一字　按陶隐居刀剑录夏孔甲在位四十年以八年九月嵗次甲辰也【钟鼎欵识】
右癸有纽徙而未连之象万物之出也草昧而已草者至巽而齐昧者至离而明癸正北方而冬也故一草河圗洛书三代传寳而夏商为近故书画未分耳【钟鼎欵识】
按史记夏商未有諡其君皆以甲乙为号此三鼎疑皆夏商之器【吕大临考古圗】
自庚至癸一体每变以大而文有加庚癸二字与説文小异许慎云庚者秋时万物庚庚有实今庚作□无垂实之象此本字乃有之今癸作具四?而此癸字一?三包癸次丑而居寅之前有纽而未逹之象【李氏古器录】
庚鼎　高五寸六分耳高一寸阔一寸二分深三寸五分口径五寸三分腹径五寸八分容二升四合重二斤十有三两三足铭一字
癸鼎　高七寸八分耳高一寸阔一寸八分深四寸九分口径七寸六分腹径八寸二分容八升重九斤十有二两三足铭一字
右二器其一以庚名之许慎曰庚者秋时万物庚庚有实故其字作垂实之象焉其一则为癸而癸之字今从四?此癸则一?三包盖癸与丑相次物至是有纽结而未引逹之象葢万物之出也草昧而已草者至巽而齐昧者至离而明癸正北方而冬也故一?河圗洛书三代传寳而夏商为近故书画之法未分至篆法既立乃本其意而四?焉自汉?雄许慎愽羣书穷训诂而智不及知无此鼎则造书之精义奥旨孰得而窥之铜色灿然若金纹作龙虎班固诗雒修贡兮川效珍吐金景兮歊浮云寳鼎现兮色纷纭焕其炳兮被龙文金眼角鬛尾龙事略具象物之法雅而不廹盖如此然商有盘庚祖庚禄父庚此鼎之作不知何庚也癸则汤之父主癸也按陶隐居刀剑录云夏孔甲采牛首山鐡铸一剑铭甲则一字之铭通乎夏商要非周物也【宣和博古图】
商癸鼎铭一字　按今篆法癸之字从四?而此癸则一?而三包盖癸于方为北于时为冬与丑相次万物至此纽而未逹?者少而包者多所以为癸焉此河圗洛书之遗意而书画之法犹未分也歴观商周之器或古色凝绿或绿花萍缀或赭晕斓斑或土渍黯沁而此鼎独灿然若精金岂班固所谓雒修贡兮川效珍吐金景兮熇浮云寳鼎现兮色纷纭焕其炳兮被龙文者耶【绍兴内府古器评】
子鼎一
子鼎二
右二铭同而后一鼎作立戈形葢子为父作鼎也【钟鼎欵识】
右高四寸六分耳高一寸阔一寸一分深二寸八分口径三寸八分腹径五寸二分容一升二合重一斤十有二两三足铭一字曰子一説商子姓故凡商之彜器其以子铭之者为多一説铭之子者以传子子孙孙之义是器字画简古必周以前物三面为饕餮状足作垂花而古色凝绿在商器中稍加文葢其盛时物也【博古圗前鼎跋】
歴考诸器欵识有曰子有曰孙有曰子子孙孙者虽详略不同然要之皆欲传之后世相承寳用俾无失坠之意也【古器评】
商器以父铭者多矣瞿则未详其为谁也【钟鼎欵识】右高五寸二分耳高一寸阔一寸二分深三寸二分腹径五寸二分口径五寸容二升二合重二斤十有四两三足铭二字曰瞿父商器以父铭者多矣瞿则莫详其为谁然瞿作两目与商瞿祖丁卣之两目相似固未易以名氏考也是器耳足纯素无纹纯绿之外作雷纹饕餮歴年滋多如碧玉色宜为商器也【博古圗】
商器以父铭者多矣而瞿者质诸经传讫无所见固未易以名氏考也然与商瞿祖丁卣皆作两目相并正与此同当是一时之制也【古器评】
召夫鼎
召夫者于经传无所考商册命鼎亦着此名也【钟鼎欵识】右高五寸九分耳高一寸二分阔一寸深三寸二分口径长五寸一分阔三寸八分腹径长五寸阔三寸八分容二升三合重四斤十有二两铭八字内一字不可识召夫于经传无所考商册命鼎亦着此铭殆一时所作然校其欵识无室字而作亚形内着召夫是亦庙器也【博古圗】
册命鼎
昔周穆王命毕公而曰作册毕则册命者为册书以命之也【钟鼎欵识】
右高七寸耳高一寸五分阔一寸三分深三寸二分口径长五寸一分阔三寸八分腹径长五寸二分阔四寸九分容二升三合重四斤一两四足铭一十字昔周穆王命毕公而曰作册毕则册命者为册书以命之也亚形内召夫二字而继之以室则为庙器也抑又眀矣【博古圗】
右鼎铭曰乙毛博古云是盖芼之用于是乙毛目之然以予考之毛其姓乙乃其号耳【钟鼎欵识】
右高五寸五分耳高一寸二分阔一寸三分深三寸六分口径五寸二分腹径五寸五分容二升二合重三斤七两三足铭二字曰毛者言荐享之物凡涧溪沼沚之毛苹蘩蕰藻之菜无所不用故昔人谓谷不熟曰饥蔬不熟曰馑则蔬亦饮食间所重是鼎葢芼之用于是以毛目之曰乙者商之有天乙祖乙小乙武乙太丁之子乙今铭乙则太丁之子然腹有蝉纹脰饰饕餮间之雷云亦以贪者惩也然则昔人逺取诸物良有以哉【?古圗】
商亚虎父丁鼎
右鼎铭亚形内着虎象凡如此者皆为亚室亚室者庙室也父丁者商君之号也【钟鼎欵识】
右高六寸四分耳高一寸二分阔二寸二分深三寸三分口径长五寸五分阔四寸一分腹径长五寸六分阔四寸六分容二升有半重五斤九两四足铭四字亚形内着虎象凡如此者皆为亚室而亚室者庙室也庙之有室如左氏所谓宗祏而杜预以为宗庙中藏主石室者是也父丁商号也饰之虎所以取其义如司尊彜用虎彜以为追享之器葢亦见其义之至耳商以此铭鼎至周监二代而损益之以致详辨故独有取于彛云【博古圗】
商以丁为号者六而此曰父丁者未知其为何丁也亚者庙室之象故凡着此象者皆庙器曰虎取其义而已矣如司尊彛用虎以为追享之器则虎之为义其或取于此欤【古器评】
商公非鼎
按史记有公刘五世孙公非者考其时正与祖甲相近则作此鼎者当为公非无疑矣【钟鼎欵识】
右高五寸八分耳高一寸五分阔一寸三分深三寸口径五寸腹径五寸六分容二升二合重二斤十有五两三足铭一字曰非非者盖作器人之名氏也其形制则类立戈父甲鼎实惟商器按史记有非子为周孝王主马者其去商逺甚为不侔惟公刘五世孙公非者考其时正与祖甲相近则当为公非矣【博古圗】
禾父已鼎
铭曰禾父巳禾则象禾之形也【钟鼎欵识】
右高五寸七分耳高一寸一分阔一寸三分深三寸口径五寸腹径五寸二分容二升三合重三斤一两三足铭三字一字作禾形二字曰父已后世传习之谬而以斝彛画禾稼其上虽一时俗学之陋固亦有自来矣父已商已也今所収父已彜而一字持防形大抵商器类取诸物以为形似葢书法未备而篆籀未分也是器耳足纯素三靣为饕餮而间之雷纹文镂与父已彛近似之其一代物也【愽古圗】
是器铭三字一字作禾形二字作父已歴观商器类取诸物形似以为铭识盖书法未备而篆籀未分故耳禾有养人之实凡取以为饰者当以是为义父则商之雍已也【古器评】
商持刀父已鼎【钟鼎欵识作子父已鼎】
右高五寸一分耳高一寸二分阔三寸四分深三寸三分口径五寸腹径五寸五分容二升五合重二斤六两三足铭三字按三代之间惟商为尊神凡于祭祀必致其尽故于鼎间作子象以持刀非特鼎也尊之与卣悉着此焉盖供子职者不如是不足以见其竭力从事之意是以先王之事亲于羞哜则执鸾刀入舞则执干戚至于籍田则秉耒焉必躬必亲每每如此又况尊神之世乎迹其商世曰父巳者雍已也凡鼎彜用享其父则必识以其子继雍已者乃其弟太戊则所谓子果谁耶岂非继其后者乃为之子耶【博古圗】
商器铭载多持五兵非着伐功则明子职着伐功则如乐之武舞是也明子职则如羞哜则执鸾刀是也父已则雍已耳【绍兴古器评】
商父癸鼎一【钟鼎欵识作兕父癸鼎】
铭作子执弓者谓其有武功也旁作象形兕【钟鼎欵识】
商父癸鼎二
铭曰子父癸葢子为父癸作此鼎子作立戈之状【钟鼎欵识】
商父癸鼎一　高五寸五分耳高一寸三分阔一寸五分深三寸四分口径四寸四分腹径四寸八分容一升九合铭四字
商父癸鼎二　高五寸九分耳高一寸四分阔一寸五分深三寸四分口径四寸八分腹径五寸六分容二升三合铭三字
右二器皆曰父癸第一器曰孙旁作兕形昔人尝取兕角以为觥曰兕觥郭璞有山海圗赞曰皮充武备角助文德古人取诸兕者如此又皆作持弓状葢九射之礼必寓之以射而弧矢者男子之事鼎之设饰岂无意乎第二器作立戈状盖商有谓父癸尊者作立戈有所谓父癸鼎者作横戈有所谓父癸卣者作执戈器之画戈为所取小之义此类铭戈形出一时之制也【博古圗】
按此鼎铭虿象形篆也博古录云虿虽微物而善毒人以君子思患而豫防之故铭之于鼎也【钟鼎欵识】右高九寸六分耳高二寸阔一寸六分深六寸三分口径八寸六分腹径八寸七分容一斗四升一合重十有四斤二两三足铭一字作虿形考其虿字取其形象至后世小篆亦作□而注谓象形则□为古虿字无疑葢姬周而上铭识简古如鱼敦饕餮鼎皆商器也悉取物以为篆今虿亦如之虿虽微物而善毒人亦君子之所思患而豫防之故其铭之鼎宜焉又虿疑为人名若周恭王之三年郑献公虿立又如公孙虿之类则鼎之识殆亦商人之名也【博古圗】右虿鼎铭藏秘阁铭一字象虿形吕氏考古圗云即古文虿字【金石录】
秘阁有虿鼎祥符初齐郡王上之其铭作虿形余以书传校之疑为公子虿也春秋时如郑厉鲁公孙与陈祥之族虽皆以虿制名然自昔古器得者多子尾所为自送女器不苟作皆考合礼经存当时制度知子尾为器其众且不胜举也古之为书者尽于象形传曰书者画也故凡有形之物必寓之象至无形不可以象类得者然后寓之意而防焉意不能防而形类随变则转注以相授指事以相辨谐声以相合故知字本象形且曰孳乳以相生也其变于此者形不足尽然后广取以备物各有本也许氏説文解字虽本秦篆然虿之字犹为象形葢秦人改书文以作故其原亦本古字惟防画少变服防曰虿长尾谓之蝎特其尾之名耳又曰蝎毒伤人曰防【张?切】则蝎其毒之及人者也今既以防为蝇种则不复以螫为蛆矣以虿尾为蝎则还以虿为异文宜其古字废也【广川书跋】
商秉仲鼎
秉仲者书传无考然字画奇古两旁二字亦左右相戾有折木之意葢鼎之为字下从折木耳【钟鼎欵识】右高六寸一分耳高一寸阔一寸二分深三寸六分口径五寸三分腹径五寸六分容二升六合重四斤有半三足铭四字按王安石字説秉作□从又从禾此上一字作□以象禾□以为又乃秉字也秉仲者索诸书传讫无可考以其器之精练浑厚可爱知为商物耳【博古圗】
商防鼎
防乃作鼎者之名耳此鼎也而谓之彞葢彞者法度之器非六彛之彛也【钟鼎欵识】
右高五寸三分耳高一寸阔一寸二分深三寸三分口径四寸九分腹径五寸三分容二升有半重三斤九两三足铭五字上一字未详四字曰作尊寳彞此制度乃鼎而谓之彞葢商器类以彞铭之葢彞以言其法非六彞之谓彞是器耳为绹状腹足无纹浑厚纯质断商器也【博古圗】
商若癸鼎
右鼎铭于亚形中作一若字铭其作器之人也【钟鼎欵识】右高五寸八分耳高一寸一分阔一寸三分深三寸二分口径四寸九分腹径五寸二分容二升二合重三斤二两三足铭八字于亚形中上作一若字铭其作器之人也旁作旗斾之势于左旌其位也又作两手互执物状于右以着荐献之象而且昭其获助也四隅作癸丁甲乙杂然陈布昭其日也中作父字明子职也盖九旗名物皆从于太常则至尊有之至于诸侯则建旂军吏则建旗孤卿则建旜中大夫则建?下大夫则建旐道车则建旞斿车则建旌而士预焉故旗斾所以旌其位者如此古之制字于与作□以两手交相举明非一力也经曰四海之内各以其职来祭夫圣人之德何以加于孝乎诗亦云骏奔走在庙不显不承无射于人斯则得多助者所以为孝也故两手互执物所以着荐献之象而昭其获助者如此天有十日地有十二辰各以其类而为配合在商言其略故凡彝器止言其日若商敦言己丁与此鼎言癸丁甲乙者止以十日也在周言其详故凡彝器复兼言其辰若周尊言丁丑周彝言己酉者又兼其辰也昔者内事用柔日所以顺其隂之入外事用则日所以顺其阳之出婚姻内祭皆内事故用柔日师田外祭皆外事故用刚日然则是祭言甲者刚日也言癸丁乙者柔日也此所谓纪其日欤今所蔵器有言祖有言父有言兄下以享于上也有言子有言孙子孙之所自致也此又所谓言父者所以明子职欤然其形制比商器复加文缛三足皆作饕餮气韵颇古真商盛时器也【博古圗】
若者作器之人也旁画旗斾书功太常之义也两手执物着荐献也布癸丁甲乙于四隅纪其日也中作子字明子职也商人制字类取诸物以为形象葢书法未备故耳【绍兴古器评】
商象形饕餮鼎
右高五寸七分耳高一寸七分阔一寸五分深三寸四分口径五寸五分腹径五寸四分容二升三合重三斤九两三足铭一字按此鼎欵识纯古髣髴饕餮之形后人观象立名故取为号至周监二代文物大备凡为鼎者悉以此为饰遂使吕氏春秋独谓周鼎着饕餮而不知其原实啓于古也按春秋宣公三年王孙满对楚子问鼎之语曰昔夏之方有德也逺方圗物贡金九牧铸鼎象物故民入川泽山林不逢不若魑魅魍魉莫能逢之则商之为法亦基于夏而已周实继商故亦有之耳昔人即器以寓意即意以见礼即礼以示戒者如此【博古圗】
按鼎铭一字奇古不可识亦商器也愚谓铭字疑是戊葢乙鼎庚鼎之属【考古圗】
商画多取诸物以为形似如鱼鼎以贝为鱼虿鼎以□为虿之类皆是书法饕餮贪兽也自商至周凡为彞器者往往取以为饰所以示饮食之戒而吕氏春秋独谓周鼎着饕餮何哉【绍兴古器评】
商之器铭多取象于物故有为虿形鱼形之类于鼎者为牺形兕形之类于卣者为龙形之类于觚者为蜼形之类于尊者虽曰书画未分固应如此然古人取象命意莫不有理非徒为也【同上】
商鱼鼎【钟鼎欵识云月鱼基鼎】
右高五寸五分耳高一寸阔一寸四分深三寸三分口径五寸二分腹径五寸容二升三合重三斤一十两铭三字月鱼基且古者祭祀之名不一祭天于圜丘祭地于方泽祭日于王宫祭月于夜明祭星于幽禜各以其类求之则于荐兽之物岂非亦以其时耶故商有月星尊日星甗者是各以其类而为之器是鼎铭以月继之以鱼者岂祭祀之器既以其类又求其类于物耳如诗所谓季冬荐鱼春献鲔者以其时为荐献也基者无所经见惟説文以为荐物之几盖象形也【博古圗】
商伯申鼎
伯申经传无所见盖不得而考矣【钟鼎欵识】
右高五寸四分耳高一寸阔一寸三分深三寸二分口径五寸腹径五寸七分容三升重三斤二两三足铭五字曰伯申者于传无见葢不可得而考矣然是器有可得而论者凡鼎彝之属莫不有文或饰以雷篆云纹或错以防龙蟠螭之属而此独通体纯素制作朴古意商尚质其商人之为乎【博古圗】
伯申索诸经传讫无可考然观其通体纯素不加文镂之饰制作朴古商世尚质其商人之为乎而又二器铭识皆同形模大率相似惟前器铜色凝绿后器土花黤渍为小异耳必一时所作之器也【绍兴古器评】
商立戈鼎
高五寸五分耳高一寸二分阔一寸深三寸七分口径四寸八分腹径五寸容二升四合重二斤十有四两三足铭一字【博古圗】
商立戈父甲鼎
铭曰子父甲葢子为父甲作此鼎也【钟鼎欵识】
高五寸六分耳高一寸四分阔一寸二分深三寸口径四寸九分腹径五寸七分容二升四合重四斤七两三足铭三字【博古圗】
横戈父癸鼎【钟鼎欵识作孙父癸鼎】
右铭子之字作横戈亦立戈之意也【钟鼎欵识】
高五寸七分耳高一寸四分阔一寸二分深三寸口径四寸九分腹径五寸七分容二升四合重四斤八两三足铭四字禹后之戈氏也盖商人作器多着此象故于爵有立戈爵于甗有立戈甗于尊则有立戈癸尊于卣则有执戈父癸卣然则饰以戈者皆商物也王安石字説谓戈防者刺之兵至于用戈为取小矣其取为小故当节饮食其用在刺故必戒有害虽然戈所以敌物而胜之故我之字从戈者敌物之我也非有胜物之智则不能敌物非有立我之智则至于失我古人托意兹亦深矣虽然议者谓春秋间徐子防齐侯其所赂之鼎有曰甲父者遂指父甲以为甲父是大不然夫杜氏以甲父为古国名故高平昌邑之东南有亭亦曰甲父亭若乃父甲则商子孙追享其父者故加父于上以显尊神之意傥以为甲父则是以国名变商号矣迁就傅防之説不可不察也【博古圗】
按父癸商号也而或者以为禹后常有戈氏遂以戈为姓今考斯器饰以横戈铭以父癸则所谓戈者非禹后之戈氏明矣葢商人作器多着此象故于爵有立戈爵甗有立戈甗于尊有立戈癸尊于卣则执戈父癸卣然则饰以戈者皆商之物也王安石字説谓戈防者刺之兵至于用戈为取小矣其取为小故当节饮食其用在刺故必戒有害古人托意兹亦深矣【绍兴古器评】
铭曰綦父乙盖綦国名也【钟鼎欵识】
右高六寸六分耳高一寸三分阔一寸四分深四寸四分口径五寸九分腹径六寸七分容四升七合重四斤六两三足铭三字纯素隐起云雷状按父乙商也而周有召公尊其铭亦曰父乙此岂周器乎曰不然召公尊者周王用以褒大召公之子孙而乙者其名也父者所以尊称之也如康王命毕公而曰父师平王命文侯而曰父羲和盖示有所尊也岂此所谓父乙者哉况周人作铭文字以备此鼎质而字画奇古非商器而何曰綦者按列御冦尝言綦卫之箭而音释者以綦为其且援史记綦国之竹为据则綦国名也歴考商书虽不闻有国之为綦者然归亳之际诸侯所防者至于三千安知其无綦耶大抵为史者非因事以见之则亦不能备载矣【博古圗】
右高六寸九分耳高一寸六分阔一寸五分深四寸一分口径五寸八分腹径六寸四分容四升重三斤六两三足铭一字制作精纯与商辛鼎无异凡鼎之铭有曰尊鼎有曰尊彞而此独以□为志者考诸鼎字于雍公缄鼎作□于大夫始鼎作□于得鼎作□字画变易无常而汉鼎又作□其下体颇与此近深意其为鼎字且鼎字上从二一而□之下从析木一隂一阳之谓道鼎者器也而道寓焉一则成象一则效法故从二一以木巽火者饪也故从析木此鼎其文虽异而下皆左右戾有析木之义深得古书之体着此铭者古人所以正名也以易考之革去故鼎取新又见其新新不穷之义【博古圗】
右鼎铭古器物铭并淮阳石刻并考作箕字【钟鼎欵识】余考此鼎无铭识有刻在葢日甘以书文考于古在篆为箕在籀为期在文古为其然未少异也刻画朴古欵式深重与虿鼎相类书至精工非后世书篆字可识自汉以来功力渐改无复欵文如三代时故悉刻凿为之今视其文如木蠧虫行以此知为周秦间寳器也尝考于古齐公孙灶生栾施施字子其至其后世以王父字为氏故汉有况其古者庙器以名宴器以字此其为宴器者欤栾施氏尝作此器后世守之不废按其籍至河中齐郡上之齐无其姓与名可索而知也今考古文孝经其为尊古文老子其为或体为尊王存乂为丌古书亦无以为甘者惟顾野王以□为箕后世共疑于此林防以□为其葢本鼎铭以考书法当古文废絶后防能以古学自考不徒尔也昔走作寳味钟铭与季姜防盂及石鼓皆从为其则林之説是也今人不知古字或议防不能据古而自臆説观鼎篆所存乃与防合孰谓不知而妄有作也【广川书跋】
父子鼎
鼎名曰父子盖为父作此鼎而言其父子者亦子子孙孙相承之意【钟鼎欵识】
商乙鼎
右鼎铭曰乙作葢作器者乙也【钟鼎欵识】
右得于邺郡亶甲城按鼎铭乙下一字不可识考其形制文字及所从得盖商器也【吕氏考古圗】
右寳鼎铭曰作寳班固诗云洛修贡兮川效珍吐金景兮敲浮云寳鼎见兮色纷纭焕其炳兮被龙文殆是鼎耶【钟鼎欵识】
右铭曰子父丁葢子为父丁作此鼎耳【钟鼎欵识】
商子孙父丁鼎一
商子孙父丁鼎二
右二铭前一器上一字作持刀之状者孙也盖子与孙同为父丁作此祭事之器耳后一器上一字曰祈有贻厥子孙之意【钟鼎欵识】
右二铭字画奇怪未容训释以鼎出济南姑以名之耳【钟鼎欵识】
商申鼎
铭曰申作寳鼎申乃作鼎者之名也【钟鼎欵识】
商足迹父子鼎
右铭上作足迹之状又言父子作禾鼎葢父子同作此鼎也【钟鼎欵识】
足迹者言能继迹于父祖也【同上】
商?父辛鼎
?与率同盖作器者之名也率与子孙同作父辛祭享之器耳【钟鼎欵识】
商父子鼎
右铭上一字未详乃作器者之名也【钟鼎欵识】
商仲作辛鼎铭
伯仲之叙别长少自尧舜以至三代尽然惟著称则异夏商不待年五十凡长则称伯次则称仲周人必待五十而后称伯仲此其制文也仲作辛鼎其可考者以名知之辛壬丁甲惟殷为叙而伯不配甫者亦殷道也礼纬曰质家称仲文家称叔又益知其説信然【广川书跋】
六艺之一录卷一

[book_title]卷二
钦定四库全书
六艺之一録卷二　　　　　　钱塘倪涛撰
金器欵识二
周文王鼎
右高八寸九分耳高二寸三分阔二寸深三寸八分口径长六寸一分阔四寸三分腹径长六寸三分阔四寸五分容三升有半重一十二斤三两四足铭七字按卤字许氏説文云从西省象盐形卤即鲁字也古尚书鲁作□古之文字形声假借如鄦作许咎作臯缪作穆之类是也尊説文云酒器也从酋廾以奉之今尊傍加□乃阜字从阜者葢取高大之意彝説文云宗庙常器也从糸糸綦也廾持米器中实也王声也今彝其首作□者乃王也其左作防者象米形也右作□者系也下作□者卄也鲁公者周公也文王者周文王也按史记鲁世家云武王徧封功臣同姓戚者封周公旦于少昊之墟曲阜是为鲁公周公不就封留佐武王今考其铭识文画尚类于商则知周公之时去商未逺故篆体未有变者以是推之则此为周公作祭文王之器无疑其制足象蜼形上为鼻下为尾高而且长其两耳亦镂蜼文蜼之为物尔雅以谓禺属昻鼻而长尾尾有两岐遇雨则以尾塞其鼻葢取其有智衮冕绣宗彞之章而以虎蜼亦此义也其身四周隐起兽面葢饕餮之象也古者铸鼎象物以知神奸鼎设此象葢示饮食之戒铭曰尊彝者举礼器之总名而已是鼎也仲忽于元祐间进之奇古可爱足以冠周器腐儒挟持异端輙称墟墓之物以请罪焉方当绍述先烈作新大政故用堲□朋邪以彰寳器俾一时纯正不沮于朝异代神奇复显于世岂不快哉【愽古圗】
右文王尊彞铭绍圣间宗室仲忽获此器以献有旨下秘阁考验而馆中诸人皆以为后世诈伪之物不当进于御府于是仲忽坐罚金然其器犹蔵秘阁初仲忽以器铭上一字与小篆卤字相类遂读为鲁因以文王为周之文王曰此鲁公伯禽享文王庙器也其言颇近乎夸故当时疑以为伪然兹器制作精妙文字奇古决非伪物识者当能辨之惟遂以为鲁公器者初无所据尔【金石录】
古人多以形声假借如鄦作许咎作臯缪作穆之类不可槩举知此则以卤为鲁葢无可疑鲁公者周公也文王者周文王也按史记鲁世家云武王克商徧封同姓功臣戚者封周公且于少昊之墟曲阜是为鲁公鲁公不就封留佐武王以是推之则此器乃周公所作以祭文王者也此鼎也而谓之尊彞举礼器之总名而已【绍兴古器评】
周晋姜鼎
<子部,艺术类,书画之属,六艺之一录,卷二
韩城鼎铭　惟王九月乙亥晋姜曰余惟嗣朕先姑君晋邦余不　安寜巠雝明德宣　我猷用　所辞
辟　　　　剿虔不　　　　防宠我万民嘉遣我锡卤赉于两防□文侯頵令毕　　　征绥　　坚久吉金用作寳尊鼎用康妥懐逺邦君子晋姜用蕲　麋夀作恵　亟万年无疆用　德畯保其子孙三夀是利　右原父释文原父既得鼎韩城遗予以其铭而太常愽士杨南仲能读古文篆籀为余以今文冩之而阙其疑者原父在长安所得古奇器物数十种亦自为先秦古器记原父博学无所不通为余释其铭以今文而与南仲时有不同故并着二家所解以俟博识君子【集古录】
杨南仲云嘉祐己亥嵗冯翊有得鼎韩城者摹其欵识于右按其铭葢多古文奇字　蔡襄云得原父鼎器铭知古之篆字或多或省或移之左右上下然亦有工拙秦汉以来裁归一体故古文所见止此【书画谱】晋姜鼎以今权量校之其重若干其容若干以合周律当为权若干为量若干周自中世天子不得考度量协彞器侯国得自为制则当晋国不知其为权量轻重多寡也铭曰惟王十月乙亥晋姜曰余惟嗣先姑君晋邦余不敢荒寜知其为晋鼎矣然则其谓晋姜则齐女也春秋时齐归晋女者献公则齐姜文公则大姜平公则少姜其在春秋前则穆侯夫人书传虽间有遗缺不得尽见然其著者此尔少姜早死季姜不得主祀穆夫人不尽穆侯世惟文公夫人当襄公世犹不弃祀事疑此大姜鼎也圣人作春秋于嵗首则书王説者谓谨始以正端故旧史以示成法今晋人作鼎则曰王矣是当时诸国皆以尊王正为法不独鲁也考于礼制鼎者或以宴享亦或以飨祭其数亦异矣故有正鼎者谓牛羊豕鱼肠腊胃肤也其在羞鼎则膷【音香牛臛也】臐【音熏羊臛也】膮【音寮豕臛也】矣葢食礼无肤祭礼则有之故其大者为肤鼎惟鼎则享备体也晋姜之作殆肤鼎谓耶【广川书跋】
右高一尺三寸耳高一寸二分阔二寸深七寸七分口径一尺四寸七分腹径一尺五寸容四斗一升重七十七斤二两三足铭一百二十有一字晋姜齐侯宗女姜氏以其妻晋文侯故曰晋姜观其始言君晋邦取其寡小君之称以正其名中叙文侯威贯通洪征绥汤原以显已之有助迨其末也又言保其孙子三夀是利则三夀者与诗人言三夀作朋同意葢晋姜观其始特保我子孙而外之三卿亦冀夀考也欵识条理有周书誓诰之辞而又字画妙絶可以为一时之冠也【博古圗】
周伯硕父鼎
右高一尺六寸九分耳高四寸四分阔四寸八分深九寸九分口径一尺六寸八分腹径一尺七寸九分容九斗五合重一百二十斤八两三足铭五十字耳足皆素纯缘之外饰以蟠防腹间比以鳞纹铭曰惟六年八月初吉巳者以年系月以月系日也曰子史伯硕父者伯硕父虽不见于经传然周有太史内史之官谓之子史则称于父曰子举其官曰史而伯硕父则又其名也曰追孝于朕皇考厘仲王母乳母者用昭孝享于其考妣也厘谧也而曰厘仲者葢古人以字为谧因以为族则仲疑其族也若王母乳母则追孝皇考而并及之其曰绾绰则祝以优裕之辞耳【博古圗】
周史頙鼎
右高一尺四寸六分耳高三寸九分阔四寸三分深九寸五分口径一尺五寸腹径一尺五寸六分容二斗六升三合重七十六斤三足铭四十三字耳足纯素纯缘之下以雷纹为饰曰史頙者虽不见于经传葢史则言其官頙则言其名是器与前伯硕父鼎言其考妣谧号大率相类然所异者此鼎差小特不纪其嵗月虽辞有详略器有大小不害其为同实一时之物【博古圗】
史伯硕父鼎二至和元年虢州得之尝命校其权量所极并其形制圗焉其一高尺有七寸八分深尺有一寸八分径尺有九寸六分受一石二斗重若干其二高尺有六寸五分深尺有八分径一尺五寸八分其受一防重若干铭曰惟六年八月初吉巳子史伯硕父追孝于朕皇考厘仲王母舟母尊鼎凡四十三字其六字刓缺不可识或谓支干相配五行无巳子也余按商兄癸彞为丁子周戬敦作乙子其类甚多葢以刚日柔日相配而制器之日用刚则以柔配之用柔则亦以刚为配之五行之用然也戊巳为土戊为土生已为土灭刚日不用而以巳配者葢用其刚必即柔以成之今术家犹然在甲子六年正月朔当辛未则八月一日朔当戊子然硕父正宣王时其曰史伯则史臣而位大夫者故得作宗器以荐祖庙班伯以史伯为厉王世昔郑桓公宣王司徒问国于史伯则不得为厉王时矣今官库有史頴鼎名同其皇考舟母或以硕父为頴字者虽然必【阙】与其字为配至其作宗器于庙则不得以字着也頴或与硕父为兄弟此不可得而知矣今鼎二以厘仲为皇考以舟母为王母厘葢王父则以舟为王母其周女也称王父以皇考则周固有之矣古之为史者书传直以名配之而不着姓此其世代不得考也然铭有用蕲绰绾眉夀或为说曰绾如祈天永命绰如垂裕后昆以其书考之恐不尽得其文古人于书直有不可意得者况以秦文考之耶【广川书跋】
史伯硕父鼎　右二器形制欵识悉同而文字刓缺以二鼎参读而互辨之可识者四十有三字不可见五字而已按史伯周宣王臣硕父其字也郑桓公为周司徒问王室于史伯史伯具以诸国及晋楚所以兴对春秋外传是之而汉书古今人表于厉王宣王时皆书史伯疑非二人葢羡文耳此二鼎铭文着史伯硕父所以作鼎曰朕皇考厘仲王母舟母尊鼎而周器之拓文有曰史頴作朕皇考厘仲王母舟母尊鼎欵识字画大致皆同则知頴者葢硕父之名三鼎之文互相见尔考之经传周有史佚卫有史輶晋有史赵率以官为氏故硕父之名与氏皆冠以史曰伯者葢五十所加犹伯阳父仲山父之类是也又幽王之臣有虢石父而晋有伯石于硕父亦近之然虢石父虢公也未尝为史而晋之伯石乃杨食我耳非天子之命卿弗可称伐于鼎是知史伯硕父非此二人也古文周与舟同史伯周臣故称其王母曰周母犹周之姜任太姒号曰周室三母亦以国着也以斯铭考之厘仲者史伯之皇考而周母其王母也今先厘仲而后周母则厘仲实王父耳下言王母则上为王父可知故但曰皇考铭之首曰惟六年八月初吉巳子以巳配子则于十日刚柔疑若弗类然三代鼎彞铭刻若此者甚多有之兄癸彞文曰丁子周戬敦文曰乙子今此鼎文曰巳子是也或曰戊与己同类古尚未分则所谓己子乃戊子也或曰易之五位相得而各有合以配十日若甲与己合古亦未分则所谓己子乃甲子也丁子乙子义亦如之其説未知孰是铭之卒章曰用蕲绰绾眉夀晋姜鼎铭亦有此语葢祈天永命俾弗中絶故曰绾垂裕后昆俾昌而大故曰绰与万年子孙永保同意皆善祷之辞也鼎唇之文镂为龙与饕餮之象而腹皆作龙鳞与周寏父鼎颇相类皆合而成体散而成章之义所谓龙文之鼎葢取诸此【东观余论】
周王伯鼎
右高五寸三分耳高一寸二分阔一寸四分深三寸口径长四寸七分阔三寸四分腹径长五寸阔三寸六分容一升六合重三斥四两四足铭五字按史传有曰史伯者着其姓也有曰郑伯者举其国也有曰僖伯者称其諡也今此伯谓之王以为諡则王不可为諡以为国则王未尝名国以为姓则三代之间未见王姓而显者惟武王初定商以九鼎寳玉封诸侯而书序克商之后亦曰分寳玉于伯叔之国然则王伯者疑其为王之伯父也曰寳齍者考诸周礼虽有掌玉齍之官然形制讫无所考以其方而四足与诸方鼎悉类故附于鼎云【博古圗】
周季防鼎
右高五寸五分耳高一寸阔一寸二分深三寸五分口径五寸五分腹径五寸八分容三升重三斤二两三足铭四十九字昔康王命作册毕曰分居里成周郊则成周者西周也麓説文以为守山林吏又曰林属于山为麓则徙于楚麓者谓其山之林麓葢如书言大麓之类王欲徙楚先命小臣夌往见以相其居王至于居也复遣锡贝锡马及两所以赏之曰季防者说文防通作妘以为祝融之后姓也富辰尝举叔妘而韦昭亦以妘为妘姓之女则防乃其妃也曰季者又特言其序耳诗所谓彼美孟姜仲氏任只有齐季女皆指其序也【博古圗】
右季防彞铭蔵洛阳赵氏铭字画与大篆小异葢古文也当是周初接商时器余遍阅商周诸器铭所谓古文者大率如此而唐之所书皆别作一体笔画疎瘦与彞鼎间字絶异虽李阳冰亦为之不知何所依据余以为学古文当以彞鼎间字为法【金石录】
铭四十有九字结密而小【墨林快事】
周中鼎
中谓南宫中耳后有数鼎皆一时物也【钟鼎欵识】
右高九寸三分耳高二寸一分阔二寸二分深六寸一分口径八寸七分腹径九寸五分容一斗五升重九斤四两三足铭四字曰中作寳鼎纯素不加文镂与父已中甗南宫中鼎皆出一手特南宫中鼎铭文仅百字其略曰王命中先相南国则知是器皆中一时之制也铜色沁晕如碧玉制作典古在周器中最为纯厚者焉【博古圗】
铭四字曰中作寳鼎中不知其为谁然按所藏彝器有曰南宫中鼎制作典古不加文饰与此鼎若出一手特形模方圎欵识繁简有异耳以是考之所谓中者必南宫中也【绍兴古器评】
南宫中鼎一
高八寸五分耳高一寸八分阔一寸七分深五寸四分口径长七寸二分阔五寸四分腹径长七寸一分阔五寸三分容七升五合重一十斤四足铭五十七字
南宫中鼎二
高八寸四分耳高一寸九分阔一寸八分深五寸三分口径长六寸阔五寸二分腹径长五寸九分阔五寸一分容五升五合重八斤四两四足铭三十九字
南宫中鼎三
高八寸四分耳高一寸九分阔一寸五分深五寸四分口径长六寸阔五寸二分腹径长六寸阔五寸容五升有半重一十斤四足铭三十九字
右三器以南宫为氏者在周有之如书所谓南宫括南宫毛是也中则其名耳然名氏同而欵识或异曰作乃采者葢采事也命以立事则因为此鼎而勒之铭也其云伐虎方之年者虎方犹鬼方也虎为西方之兽是必因西征而昭其功以铭之也三鼎形模大略相类至其铭文间有不可知者则阙疑以待博识【博古圗】
右三器皆南宫中所作南宫其氏也中其名也南宫为氏在周有之前一鼎曰锡于琖玉集韵云玉琖小【阙】也又言作乃采者葢采事也命以立事故因为此鼎而刻之铭也此鼎也而谓之防父乙尊防煮鼎也曰父乙者周初接商之器也后云惟臣尚中臣赫赫者如赫赫师尹之义第二第三鼎曰伐虎方者虎方犹鬼方也虎西方之兽是必因西征而昭其功以铭之耳又王位在射圃而射字极古如宰辟父敦射字也【钟鼎欵识】
周穆公鼎
<子部,艺术类,书画之属,六艺之一录,卷二
<子部,艺术类,书画之属,六艺之一录,卷二
右高一尺一寸二分耳高三寸一分濶三寸五分深七寸七分口径一尺二寸五分腹径一尺三寸五分容三斗六升重五十斤三足铭二百一十二字湮没不可辨者六十九字是鼎得于华隂乃秦故地曰不显走者诗言有周不显王安石释之云不显者乃所以甚言其显也走者如太史公以为牛马走则走乃自卑之称皇祖穆公者攷秦世次先武公次成公而穆公又其次今铭复先穆公次言成公后言武公者质诸经传莫不有意义昔商之禘祀自上而推之下尊尊之义故长发之诗曰有娀方将又曰元王元拨相土烈烈而终之以实维阿衡实左右商王此先言有娀以及卨至于相土成汤而下然后及于阿衡也周之禘祀自下而推之上亲亲之义故雝之诗曰既右烈考亦右文母盖自烈考以上逮于文母也自上及下则原其始而知王业之所由兴自下及上则举其近而昭王业之所以成当时各有所主而此鼎之文世次亦有所法也其余以歴嵗既久类多缺冺无从悉考姑就其可以意得者如此【愽古图】
右高九寸三分耳高三寸濶九寸二分深五寸口径一尺一寸七分腹径一尺五分容一斗九升重二十八斤三足铭一字作象形周礼司尊彞春祠夏禴其再献用两象导而是器则鼎也且易六十四卦皆象也而于鼎独言象盖鼎之为卦上离下巽以木巽火有鼎之体此画象形其亦凖易而着之耶是器腹饰交防两耳外作连珠纹纯縁不加虫镂有商之遗制焉
周父已鼎
癸亥王徙刋作册妆新室王赓作册丰贝太子锡练大贝用作父已寳鬲
右高一尺五寸六分耳高三寸二分濶三寸八分深九寸八分口径一尺二寸一分腹径一尺三寸四分容四斗九升重五十三斤有半三足铭二十八字其末云作父已寳而已见于商之帝号盖商以十干名至周则有乙公得于已则未之见焉是器兽足素耳纯縁之外作螭纹而雷纹间之文镂皆周制也【愽古图】观其铭文乃周鼎也而曰父已寳鬲盖商末周初之器【钟鼎欵识】
右高五寸耳高一寸三分濶一寸四分深三寸三分口径六寸一分腹径六寸四分容三升二合重三斤十有三两三足铭一十字曰言肇作尊鼎而周有司徒言曰肇则言其始也言始作此鼎制作与周鼎颇小异然足短而婆娑其腹耳足纯素纯縁外有蛟螭之饰华巧虽乏而汉鼎不能逮也【慱古图】
周雝公缄鼎【集古録　金石録　广川书跋俱作商雒鼎】
右高八寸九分耳高二寸三分濶一分九分深六寸口径一尺三分腹径一尺五分容一斗七升八合重一十八斤有半三足铭四十一字曰惟十有四月者古器多有是文疑嗣王居忧虽逾年未改元故以月数也昔欧阳修谓雍公不知为何人而曰十四月亦未有定论又疑其惟十有四者书其年月既死霸记其日也观其腹出云气足着饕餮制甚古而韵不凡非周室无以作此【愽古图】
右商雒鼎铭者原父在长安时得之上雒其铭曰惟十有四月既死霸王在下都雝公识作?鼎用追享丁于皇且考用气麋夀万年无疆子子孙孙永寳用雝公不知为何人原父谓古丁宁通用盖古字简略以意求之则得尔而蔡君谟问十有四月者何原父亦不能言也治平元年中伏日书【集古録】
古鼎铭刘原父得于商雒铭曰维十有四月蔡君谟尝问原父十有四月者何原父不能对吕氏考古图云古器铭多有是语或云十三月或云十九月疑人君即位居丧逾年未改元故以月数余尝考之古人君即位明年称元年盖无逾年不改元之事又余所藏牧敦铭有云维王十年十有三月以此知吕氏之説非是盖古语有不可晓者阙之可也【金石録】
此鼎制甚大校以今太府权量为斤若干铭曰惟十有四月既死霸王在下都雝公諴作尊鼎用追享丁于皇且考原父以丁为宁其説是也周既都洛而以成周为下宫所以异宗周也諴周古史考曰周公营作下都则今洛阳何休曰周成王所都也其曰十四月者蔡君谟尝疑之此盖自王之即位通数其月尔或谓周之十四月为夏之二月元命苞曰夏以十三月为正故管子十有三月令人之鲁二十四月鲁梁之民归齐二十八月莱吕之君请复之语如此自是古人书时不必月嗣君未改年以月数计之邢子才曰四十二月之科一依恒式彼自其君即位后以月为数其时已再改年矣盖循用古制服制小传尽书以月此正未成君之制故昔人谓时王未改年者其説得之【广川书跋】
周防鼎
防于经传无所见防与栾同即名字也女者防之女也王楚释作子字恐未然【钟鼎欵识】
右高二寸四分耳高一寸濶八分深二寸一分口径三寸一分腹径三寸七分容七合重一斤三两三足铭二字按防与经传无所见独于防鼎有铭曰防用享孝于朕皇考按其文乃曰惟王二十三年九月王在宗周盖周有成周有宗周则知防者周之时也【博古图】
按防索诸经传讫无可考独于防鼎盖有铭曰宋公防作餗鼎以是推之其为周物无疑而曰女者盖言防之女作是器以享于考如商女乙觚之类是也诗云谁其尸之有齐季女则知女亦预祀事也【古器评】
周单父乙鼎
铭曰父乙盖乙非独商之号如齐有乙公之谓也【钟鼎欵识】
右高八寸八分耳高一寸二分濶一寸深四寸一分口径长五寸七分濶四寸四分腹径长五寸六分濶四寸三分容三升有半重六斤十有二两四足铭五字昔叔向尝谓单靖公曰吾闻一姓不再兴今周其兴乎其有单子也又曰单子能朝夕不忘成王之德以佐王室则单者周之族而为周之卿士者也曰旗者穆公旗也而此鼎铭乃曰父乙盖乙非独为商之号如齐有乙公周之彞亦曰父乙则乙者岂囧父祖之名乎【博古图】
周益鼎
右高五寸耳高一寸濶一寸一分有半深三寸口径四寸九分腹径五寸四分容二升四合重二斤十有四两三足铭四字曰益作寳鼎曰益者春秋文公六年有梁氏益昭公六年复有文公益未知孰是盖作鼎彞必有大勲德而后有之梁氏文公正其人耳【博古图】
周叔液鼎
右高六寸四分耳高一寸六分濶一寸四分深四寸口径六寸二分腹径七寸一分容五升重六斤四两三足铭二十三字曰叔液考诸前代叔液之名不见于经传惟语记周之八士则有叔夜焉岂其族欤是器耳作雷形纯縁饰以立螭足作蹄状形制篆镂皆周制也【博古图】
曰馈鼎者如饲鼎餗鼎之类古人于器用所寓各有攸当馈则取滫饭之意焉【绍兴古器评】
周叔夜鼎
叔夜盖周之八士也铭曰衅其饙鼎以征以行太公作簠亦曰衅寳簠耳【钟鼎欵识】
周单冏从鼎
右高四寸七分耳高一寸三分濶一寸三分深二寸三分口径长四寸五分濶三寸三分腹径长四寸一分濶三寸容一升一合重二斤十有四两四足铭五字曰单景作从彞周有单子歴世不絶有襄公顷公靖公献公穆公凡数世独景者不见诸经传是器鼎也而曰彞盖彞言其常曰从则如品之有从亦有所谓陪鼎者是也此鼎两耳方四足上饰兽面腹上有双鳯形间以雷纹鳯之隐显与夫雷之动作皆以其时着之纹饰岂徒为哉【博古图】
六艺之一録卷二

[book_title]卷三
钦定四库全书
六艺之一録卷三　　　　　　钱塘倪涛撰
金器欵识三
右高八寸九分耳高二寸一分阔二寸四分深五寸七分口径七寸九分胫径九寸容一斗一升三合重十有三斤二两三足铭一字曰举器之铭举者非特是鼎若父癸尊而铭之曰中举李公麟得古爵于夀阳而铭之曰巳举王价得古爵于洛而铭之曰丁举其有见于铭者如此若杜举洗而?觯以饮平公因谓之杜举则又见于献酬之制此铭一字曰举义有在于是欤观其制作耳足与腹皆纯素不设文镂而三靣有饕餮式间之雷纹铭与商器皆近似而文过之周初器也【愽古圗】
案冈古文举字也三代彞器有此文字者颇多如爵有巳举有丁举之类是也载记晋杜篑洗爵?觯以规平公时人因谓之杜举葢爵觯之属可举以献酬之器故目或以举今此鼎亦铭以举而但一字又非可举以献酬之器此所谓举乃人名也与杜举巳举异矣以载籍考之宋之僖公名举楚有大夫伍举下蔡有史举燕有唐举虽皆周人然史举贱而为监门唐举微而为相者又皆周末人而此鼎乃非晩周之器今验其铭欵若非宋僖公举则伍举也僖公微子之后与周始终伍举庄共之大夫为楚闻臣宜其制作传永而不亡然传以诸侯言时计功大夫称伐为铭之法而此鼎特著名而不纪绩亦犹公非之鼎第铭以非公孙虿之鼎第铭以虿亦一字尔【东观余论】高九寸二分深五寸九分口径八寸二分容一斗六升二合重十四斤一十一两秘阁即定作古器圗并考论其制上之或以问曰冈为古文举然此为举鼎谓可举耶且三代之器言举者众矣已爵为举丁卣为举凡可举者名之今此鼎名举其器非爵可举而大且容斗六升重十四斤其得举哉曰晋平公有臣杜举酌公以罚又罚其二臣且自酌也后之为制者设之于庭以待直言晋谓杜举其后改为百兽尊设于庭以示百官其昭大矣不必为一爵而存也葢因名而得以有作矣然制器简古文字特异葢晋之当世或其后人所作以示于众非秦汉之君所为也观古之制器类有所本而?斝洗觯一时有见乃传后世不忘况其器犹传此其可贵者岂偶然一古物供耳目之玩好哉余愿得附其言于此窃有慕于古焉【广川书跋】
右高六寸八分耳高二寸四分阔二寸二分深五寸九分口径七寸八分腹径八寸六分容一升五合重八斤有半三足铭七字曰威防君光之饲鼎者威防君考取经传无所见然饲鼎者质之鼎彞有曰餗鼎取易覆公餗之义有曰馈鼎以为滫饭之器此云饲者葢饲粮也王安石以为行食为粮是鼎得非用之于行食耶腹间作蟠虬耳饰以雷纹足皆象兽字画与许子钟切类乃周末之器但阙其葢耳【博古圗】
周鲜鼎
铭一字作鱼形欵识简古【钟鼎欵识】
右高一尺四寸九分耳高四寸二分阔四寸八分深一尺一寸口径一尺六寸腹径一尺七寸五分容七升三合重五十八斤三足铭状一鱼形按诗言谁能烹鱼溉之釡鬵与夫混元所谓治大国若烹小鲜盖烹鲜之术止于严水火之齐无所用力是鼎煮烹饪奉荐享则烹鲜有职于此故因其鱼形而以鲜名之且商之鼎彞多取象于物此鼎周器欵识简古不加纹缕为一鱼形岂周因于商礼去商未逺余风犹有存耶不然何以纯素如此【博古圗】
周伯父鼎
右高六寸二分耳高一寸九分阔二寸深四寸一分口径八寸腹径七寸八分容六升一合重六斤有半三足铭十有八字曰晋司徒伯父按晋以僖侯讳司徒故废司徒为中军稽之用歴晋僖侯之元年实周共和之二年推而下之至周平王之四十八年鲁隐公始居摄葢百有余年矣孔子作春秋断自鲁隐始则前乎此列国虽有名卿大夫往往无复考按是以伯父之名不见于经传此鼎以兽饰足腹间着以蟠螭两耳纯缘皆素鬰有古风殆成康时物也【博古圗】
周节鼎
铭一字曰节必作器者之名也【钟鼎欵识】
右高六寸六分耳高一寸五分阔一寸八分深四寸三分口径六寸三分腹径六寸六分容四升七合重六斤十有二两三足铭一字曰节未详其为谁疑其名也是鼎耳足纯素纯縁之下起六觚棱为三兽靣以蟠防雷纹为饰腹间又作垂花中着以蝉纹虫镂精巧其色瑟瑟实晚周精工所致【博古圗】
鼎烹饪之器铭之曰节者岂非示饮食之戒乎是鼎耳足纯素纯縁之下起六觚棱为三兽靣以蟠防雷纹为饰腹间又作垂花中着蝉纹虫镂精巧后世极铸冶之功不能彷佛实晚周良工所制也【古器评】
右高八寸二分耳高一寸一分阔二寸三分深五寸五分口径五寸五分容一斗二升重十有二斤三足铭三十五字夫天下有道礼乐自天子出故凡彞器名物非下可得而专若召虎之平淮夷宣王用以昭有功则于是厘尔圭瓒秬鬯一卣伯臯及仲偁父有伐南淮之勲则赐作寳鼎乃其宜也曰伯仲则又言其昆弟也诗曰伯氏吹壎指昆弟耳昆弟皆知移孝以事其君于是有南淮之烈岂周室之作人其盛有见于斯耶其铭诸葢所以昭之也【博古圗】
此鼎铭字最为精密定中周之物宣王曽伐淮夷而此云伐南淮也【墨林快事】
是器乃太叔居京而作其为周器无疑【钟鼎欵识】
右高三寸九分耳高一寸阔八分深二寸二分口径三寸四分腹径四寸四分容一升重一斤十有三两三足铭四字按春秋隐公元年书郑伯克段于鄢葢郑伯者郑荘公也庄公弟有曰共叔段者尝请京使居之因谓之京城大叔则大叔者庄公之弟耳大叔彊跋遂缮甲兵以袭郑而公伐京焉大叔入于鄢公又伐鄢故春秋书其恶以为昆弟之戒而诗人有曰大叔于田以刺其多才而好勇者是然则是器乃大叔居京而作之耳其为周器可知【愽古圗】
齐莽史鼎
右高六寸八分耳高一寸八分阔二寸深四寸六分口径四寸八分腹径九寸九分容七升重八斤四两三足铭一十九字曰齐莽史喜则古者太史顺时?土是为农官曰莽则薙氏掌杀草春始生而萌之夏日至而夷之秋绳而芟之冬日至而耜之故知莽而史之职也喜疑其为名若诗田畯至喜则畯亦立农之官也喜或以为田畯至喜之喜商父乙鼎日辰见北田作册友史亦史以田言之故知为莽史明矣是器耳縁着雷云之纹足作蹄状文镂増华实周器也【博古圗】
右高一尺耳高二寸阔二寸二分深六寸九分口径一尺一寸一分腹径一尺一寸三分容二升有半重一十九斤十两三足铭一十一字按史记齐世家太公卒百有余年乃有乙公得立则所谓乙公者太公之后而君于齐者也观其器蚀缺成防葢非周初上齐之品其亦不纯于古矣【愽古圗】
铭十三字按防姓祝融之后亦作妘【吕氏考古圗】
右高九寸三分耳高二寸阔一寸八分深六寸有半口径一尺五分腹径一尺容一斗六升四合重一十二斤十有四两三足铭一十三字按许慎防通作妘祝融之后姓也富辰有曰叔妘而韦昭以妘为妘姓之女今伯虽于传无见葢亦祝融后姓而叔妘之族与两册也许慎谓象其札一长一短中有二编之形符命也诸侯受命于王者故尊鼎之间类多作此【博古圗】
防説文通作妘以谓祝融之后姓也今防氏虽不载于传记岂亦祝融之后姓欤画以两册葢册命也亦犹康王命毕曰册毕制器尚象其义如此【绍兴古器评】
右高六寸三分耳高一寸六分阔一寸七分深四寸一分口径七寸六分腹径七寸七分容五升有半重六斤三两三足铭八字师寏父于经传无所见惟周有簠葢铭曰姬寏母而此曰师寏父岂非作簠者寏之母而作鼎者寏之父耶姬言其姓师举其官耳吉姓也左氏外传有曰伯吉义母作匜有曰仲吉而此曰季吉殆其族耶谓之尊鼎与鲁公作文王鼎而曰尊彝同意【博古圗】
周尨生鼎
右高六寸九分耳高二寸阔一寸五分深四寸九分口径八寸六分腹径八寸五分容八升七合重九斤三足铭十六字按左传后羿有臣曰尨圉郑有大夫曰公子尨此鼎虽古而欵识曰年已非夏商之制则尨不可为尨圉殆所谓公子厖耶谓之生亦犹韐敦曰屈生之类是欤【博古圗】
周丝驹父鼎
右高六寸九分耳高一寸八分阔二寸深四寸六分口径八寸一分腹径七寸九分容六升七合重五斤十有五两三足铭九字曰丝驹父作旅鼎永寳用丝字颇漫灭未详曰驹父则今所蔵敦有仲驹父作仲姜敦在传则有驹伯为郤克军佐驹其姓也有公子驹奔卫则驹其名也此曰驹父其同驹伯为姓耶曰旅鼎则燕礼所谓士旅食左传所谓庭实旅百之旅也通体纯素而商之简古犹存特钩欵加详知周物也【博古圗】
丰鼎
右高三寸二分耳高八分深一寸九分阔八分口径长三寸二分阔二寸七分腹径长三寸九分阔三寸三分容七合重一斤二两四足铭六字曰丰用作玖防彞丰名也凡彝器不可得而专有必赐于君然后敢制焉谨君命而铭之故于是书其名是器如簋比他器为特小然铭文典古三代物也【博古圗】
右高九寸四分耳高一寸八分阔一寸九分深四寸一分口径七寸二分腹径六寸五分容四升六合重六斤十有二两三足铭三字是器耳与腹皆素纯縁之外以防龙雷篆间饰足亦作防状比他鼎形制为特高铭曰子父按古者父为大夫子为士则葬以大夫祭以士父为士子为大夫则葬以士祭以大夫是祭父皆从其子而鼎者祭所用之器又以铭表着其祖考之美故祭统曰鼎有铭自名者也是鼎也铭虽无文而特以子父识之其下又为举字葢取其以手致而与人之意则知用之于父尽力以致享而不敢虚美其先也【博古圗】
周师秦宫鼎
右高一尺耳高二寸五分阔二寸六分深七寸二分口径一尺八分腹径一尺容二斗重十有七斤铭四十七字磨灭不可考者十有二字曰惟五月既望者犹书朏望生明生魄以纪时纪日也其曰师秦宫则师秦之宫以名其人犹师师毁也王格于享庙而有锡焉则锡命而赏于祖也臣受命于君则当有以对?之诗曰对?王休书曰对?天子之休命此言敢对?天子丕显休葢亦如是夫然后可以作鼎保用而祝之以万年为词云【博古圗】
右高一寸八分深一寸四分三圜环各俓圜一寸重二斤十有三两铭六字曰宋公防作餗鼎且春秋帝乙之后微子为宋公都商邱大辰之墟自微子至景公葢二十六年获麟之嵗景公者名防是所以为宋公防也作餗鼎者食器也易曰鼎折足覆公餗则铭以餗亦以为饮食之节而已今所蔵一鼎铭曰王命防一鼎曰防女皆一时物也然二器皆名之周葢微子得用先王礼乐于周为实是宋也而谓之周【博古圗】
右宋公防餗鼎铭元祐间得于南都蔵秘阁底葢皆有铭按史记世家宋公无名防者莫知其为何人也【金石录】
周宋公鼎有葢铭六字按此鼎铭曰宋公防之餗鼎防者宋景公也以史记年表考之则名头曼以汉书古今人表考之则名兠栾独汲冡师春书宋之世次曰景公防者昭公子与此铭合当以防为正然头曼兠栾音读相混汉书稍近之苐不知何据而云兠栾或景公初二名而后一之若汉昭帝初名弗陵而后但弗也此鼎与宋君夫人之餗釬鼎字画体一而釬鼎之葢文镂繁缛此鼎则朴素岂以别君夫人邪以文字稽之乃一时物也至于周防女及防亦人名第字画意象视餗鼎为古则防与防女之器疑非景公作葢前此别自一防耳注云微欵识作与微同妙也【东观余论】
秘阁至味旧鼎其铭曰宋公防餗鼎少监罗畸摹其欵识以问广川董某曰史记宋世家无公讳防者岂宋自为諡或以采地举耶某曰周公惟二王后称公而微子启实封于宋宋非畿内地且不为諡其曰宋公果商嗣也竹书有宋景公防而史为头曼孙炎以防为头曼合声以辨周秦之语今考班固汉书犹有兠防葢亦着其声如此或曰餗鼎食鼎也今飦鼎亦曰餗者用以飨食其礼异乎曰古者天子诸侯食礼鼎俎各有数故有左鼎陪鼎特鼎然谓餗者糁鼎也传曰糁谓之餗又曰笋之为菜则餗也故谓八珍汉儒论者以八珍有肝膋无糁【膋音聊膓间脂也糁桑感切以米和羮也】郑康成考于周谓糁在八珍中而周官笋俎与此自异故荐食不同古之食飨若糁有菜则入八珍不须肝膋若糁无菜则入羞豆今直曰餗鼎则糁有菜之鼎也【广川书跋】
宋景公名栾是所以为宋公防也【钟鼎欵识】
右高一寸九分口径六寸八分重二斤七两铭八字曰宋君夫人之餗釬鼎古者邦君之妻君称之曰夫人夫人自称曰小童邦人称之曰君夫人此言宋君夫人者邦人称之也餗鼎实也犹易鼎卦之言公餗也惜乎不得其全考诸欵识有曰宋公防之餗鼎者而此谓之宋君夫人其字画又切相类殆同时所造也【博古圗】
右宋君夫人鼎铭其文云宋君夫人之餗釪鼎吕氏考古圗云蔵秘阁今乃在宗室赵仲爰家而秘阁所蔵自有宋公防餗鼎葢考古误也【金石录】
周得鼎
右铭二字曰得鼎按太公望子曰丁公伋伋之子曰乙公得此言得鼎乃乙公之鼎耳【钟鼎欵识】
右铭曰东宫得非太子所用乎【钟鼎欵识】
右铭曰伯作槃鼎伯者伯仲之次也【钟鼎欵识】
右鼎乃伯员所作言旅者昔人有田一成有众一旅旅者举其众也【钟鼎欵识】
右铭曰尹考锡季姬葢父锡此鼎于其季女耳【钟鼎欵识】
右铭曰伯咸父作寳鼎蔵于全椒呉氏【钟鼎欵识】
右铭前曰唯叔从王南征后曰诲作寳鬲鼎诲其名也唯叔其字也【钟鼎欵识】
右铭文云惟王来格于成周年镐言镐则王在镐京之义也趠其名也而曰作乃文考父辛寳齍而后一字曰癸亦与商祖已甗癸字相类恐商末周初器也【钟鼎欵识】
铭云惟三月孔文父作　饲鼎子孙寳用一字未详【钟鼎欵识】
孔文父鼎其制异也昔吕大临尝疑之谓制度葢尊壶之属而铭谓之鼎余尝考之有足为尊而着尊无足鲁公方鼎铭为尊彝敦必三足如鼎而伯庶父敦则足如杵彞卣同器而父癸彞实为方鼎夫鼎之大烹谓以木巽火然旅鼎陪鼎虽不受防有亨养之道故鼎以有载也且有举而行也受食为食鼎受饮为饮鼎食饮之异重醴稻醴清酒黍醴清酒粱醴则致饮于賔客岂无器而节厚薄之齐哉春秋传曰尊以鲁壶此器为似其谓之鼎岂无驰糟葢有火齐而节之谓耶【广川书跋】
<子部,艺术类,书画之属,六艺之一录,卷三
大夫官也始则其名耳既曰王在和宫又曰王在华宫宅又曰王在邦宫后又曰王在邦文意丛杂未详其义大意因王有锡赉而始乃对扬休命而作鼎耳【钟鼎欵识】
大夫始鼎其铭曰惟三月初吉壬寅王在和宫大夫始锡作彞又曰王在辟宫献工锡彞锡章又曰大夫始敢对?天子休用作文考寳鼎孙孙子子永寳用按礼四命受器则上大夫也故册祝于锡命将之博士吕大临问曰古者受命作器祝册命书必载之宗彝子孙寳用惟永永无怠以无忘其初古人于此以侈大王灵而着昭宠其章大矣又以告后之人其以致戒者此以礼乎取之何哉余曰此神之约也自商以上则不列于此矣夫与神约者非必命祀郊社羣望以盟诅而存也葢以祖宗为祀而求使子孙不废祭享者此与神约者也故大约剂书于宗彝使神监焉使人畏敬不敢违也故不能守其约而废器者其刑墨公法治之此其为约也先儒以彝为宗庙六彞葢尊之制尔余谓凡宗庙常器皆宗彝也虞氏宗彝至周分为二者岂可以宗彝尽宗庙之制哉今考古器存者鼎敦尊鬲等众矣皆着铭曰彞则宗庙之器其常用者皆得铭之矣不必谓六彞之所书也【广川书跋】右大夫始鼎铭按説文对字本从口汉文帝以为责对而为言多非诚对故去其口以从士今验兹鼎铭及周以后诸器欵识对字最多皆无从口者然则古文大篆固已不从口矣又疑李斯变古法作小篆对字始从口至文帝复改之耳然书传不载未敢遂以为然也【金石录】
按古器物铭云田鼎得于青之临朐其曰田鼎者疑田猎所用也【钟鼎欵识】
按古器物铭云此器蔵李成季舎人家然字画浸灭有君季字姑以铭之未可考也【钟鼎欵识】
右二鼎铭文不少异上一字乃十有二月合成一字不显其名而曰用吉金自作寳鼎【钟鼎欵识】
今按其字第一鼎吉金作　　　　余同
铭三十有一字铭云作饲字字书所不载其形制则鼎也字体与鄦子钟相似葢周末接战国之物【考古圗】
潞国文公守京兆得鼎其铭曰惟正月丁亥初吉王子呉择其吉金自作饮其麋夀无彊子子孙孙永寳用之书家考古谓无而见三苍知为鼎也古者以尊壶受酒而鼎亦屡见取用一时以得为之余见古器众矣非宗彝以祀则其功庸所在故有铭也计功称伐于此乎陈之矣曰自作饮葢惟宴私用之抱朴子以辱金不可用以为药且为器皆有避然择吉金是慎其所养也古者敦斝匜巵非馂莫敢用之又以口泽不可用器而谓子孙永寳用之其何据耶意者用以为享乎或以戒之可铭也【广川书跋】
考古云字字书所不见然以愚观之鼎旁作干干乃铏省言作饲铏鼎耳【钟鼎欵识】
周文王命疠鼎
铭文言王在丰呼虢叔召疠锡驹两丰其地也【钟鼎欵识】
周伯姬鼎
<子部,艺术类,书画之属,六艺之一录,卷三
右鼎铭与微栾鼎铭相类栾鼎曰惟王十有三年九月王在宗周此鼎曰惟王廿有八年五月既望庚寅王在周康穆宫寰即其名也寰入门立中廷北乡史恭受王命书王呼史淢册淢乃史之名也锡寰?衣束带赤芾朱黄銮旂鋚勒戈雕防缟?彤矢使蕃如此此寰所以拜稽首对?天子不显也【钟鼎欵识】
诸器有宋公栾并防女及此鼎凡三品皆称防博古云名防者宋景公也此曰皇命微防继治九服防作朕皇考防彞尊鼎防用享于朕皇考也【钟鼎欵识】
叔防作鼎考其制形则宗器也铭曰二十有三年王在宗周王命叔防余考于书周既营成周以居商民而以王城为宗周卜宅土中复归西周故周官曰王还在丰多方曰王在宗周其后十一世犬戎攻宗周而平王始迁故黍离闵宫庙之废周自是不复居宗周矣其曰王在宗周则知其幽王之前可以考也史自共和前其世数最长而可知者穆王在位五十五年昭王虽不见居位嵗月然穆王五十受命改元则知昭王在位之年久也昭穆皆有二十三年则叔防作器葢在二王之世矣铭之所书有鼏【音覔】彞尊鼎葢宗庙之器説者以木横贯鼎而举之谓鼏然易之鼎象则为金?岂叔防之鼎以为金鼏者耶尊?有六其器也则用本朝践献践不可考也三代鼎彝有铭多矣而曰霝终者今见于此鼎之铭又曰霝始霝终古者以霝为善其文与今同此其为善颂者也【广川书跋】
周集鼎
李保李得鼎于长安耕者其铭曰集作尊鼎万夀无彊子子孙孙永寳用夫尊彝异形其制似鼎者此鼎尊也吕大临疑孔文父饮鼎为壶尊之属而铭以鼎葢古之制器自有据而鼎之制亦不一矣惟其用以名之唐开元十三年万年人王庆获寳鼎五铭曰作尊鼎与保年鼎同文但字刓缺不可识疑此鼎是也【广川书跋】
周方鼎
按古寳器鼎之方者多矣以其铭欵考之鲁公文王方鼎则谓之尊彝单子方鼎则谓之从彞王伯方鼎则谓之寳齍惟陀员庚申方鼎乃谓之鼎然则诸器制度大防相类以其可尊而可法曰尊彝以其陪贰而非正故曰从彞以其或用于齐盛若九嫔之赞玉齍故曰寳齍其实皆鼎也故郑公孙侨辨黄熊之梦晋平公赐以莒之二方鼎亦止谓之鼎今此二器制度与诸方鼎同葢周器也【东观余论】
周言鼎
在易之頥曰君子以谨言语节饮食夫事之至近而所系至大者莫过于言语饮食葢言语之出也可以兴邦又可以防邦不可不谨饮食之入也能养人又能害人不可不节也古人观象玩辞举斯二者并寓意于烹饪之器既已形诸饕餮又复铭之曰言则所以戒之之意可谓至矣【绍兴古器评】
周尹鼎
铭六十四字是器乃尹休高对?君命而作父丙尊彝也昔人作器未尝不尊君命而谨其时日故曰惟十有二月王初祭旁又曰辰在庚申言旁者如书所谓旁死魄是也庚申则又指其日辰矣又曰尹其亘万年爱乃永则爱当读作夀古人借用字或如此观其铜色黤黑间以赭晕斓斑古意可爱非三代无此物也【绍兴古器评】
周公命鼎
铭二十五字昔人作器未尝不尊君命而谨其时日故曰既死霸又曰公命既死霸者如书所谓哉生魄旁死魄之类是也曰叔则如虢叔荣叔之类曰姜则如京姜孟姜之类是也虽字有不可识者然考其铭载参以制作其为周物无疑也【绍兴古器评】
楚鼎
鲖阳县有葛陵城东北有楚武王冡汉时民谓之楚王瑟城城北祝社里下土中得铜鼎铭曰楚武王是知武王隧也【水经注】
美阳鼎
美阳得鼎中有刻书曰王命尸臣官此枸邑赐尔旂鸾黼黻雕戈尸臣拜手稽首曰敢对?天子丕显休命【汉书郊祀志】
鼎
元张称孙家物杭之常卖驵沈大整得之以为奇货董瓒酬以重价得之既而归之乔仲山运副其制即局炉三足两耳者其花饕餮及圎雷文亦局制无异特青緑自内出外裹以茶?光色亦一尤物也内有上三字【志雅堂杂抄
<子部,艺术类,书画之属,六艺之一录,卷三>】
今在丹徒县焦山寺中鼎高一尺三寸二分腹径一尺五寸八分口径一尺四寸五分耳高三寸阔四寸二分足六寸一分深八寸二分铭九十三字皆古文蚀一字外为云雷之形其文曰维九月既望甲戌王各【古格字】于周丙子烝于圗室司徒南中【古仲字】右【古佑字】世惠佥立【古位字】中廷王呼史端册令【古命字】世惠曰宣治佐王颇侧弗作锡女【古汝字】?衣束带戈雕防缟?彤矢鋚勒銮旂世惠敢对?天子不【古丕字】显敬休用作尊彝用享于　列考用周簋夀万年子孙永寳用朱彞尊曰鼎铭其人莫考曰王格于周曰司徒南
仲殆周时器也其曰立中廷按毛伯敦文亦有之薛尚功释为立而周礼小宗伯掌建邦之神位注故书作立郑司农云立读为位古者立位同字古文春秋经公即位为公即立则是铭曰立亦当读位也【金石文字记】
焦山古鼎诗
古之彝器篆最奥佚籀已逺谁稽探横舟持刀或立斾简质妙若绘事妉姬周尚文备众体欵识不虑供鱼蟫二千年物落山寺王诗大小传东南【西樵阮亭两先生】兹游一见发絶诧熊熊光溢燕子龛腹深八寸唇尺四叩之清越防声□云雷周匝峙饕餮生砂活翠浮朱蓝无专世惠释文异不独立位形相参原父郑误考据尚功妘妇迷硏覃惟王酬庸锡册命銮旂鋚勒兼戈锬忠忱对?惧陨越孝思用享调滑甘钤山不识此二字卄年辛苦成虚谈天池钓叜假盗柄大鸡亦应台星三【明世宗自号天池钓叟见沈虎臣野获编】铸器为兵事豪夺攸熺一例如狼贪上河圗子偶伪托思质防法人何堪吉金肎冐辱金辱得不舁送行防子孙永寳意尔尔杂厕尊勺娯宴酣岂知袁州诏簿录清玩件系文嘉谙此鼎潜蔵若神助同时辈行归瞿昙空诸所有乃常有云烟过眼休嘲唅壑舟恐遭大力负请视覆辙应懐惭何如留与客吟赏茶具更携都统篮【厉鹗樊榭山房集】
王士禄焦山古鼎歌【有序】
焦山有古鼎一圜腹三足云雷文高可尺六寸许腹有铭韩吏部如石为余言鼎故京口某公家物当分宜相枋国时某公官于朝分宜闻此鼎欲之某公不即献因嫁祸焉鼎竟入严氏严氏败鼎复归江南某公因祸由鼎作谓鼎不祥舍之焦山寺中郡乘山志皆载山有周鼎一而不详所自也作歌备掌故焉
海云堂中暮相索古鼎照人光驳荦龙文独许吾邱知篆铭略辨周京作宛同石鼓出陈仓那数铜狄传西洛韩公摩娑指向余曽入秦家格天阁云烟过眼已成虚剑去珠还事堪愕安陆飞龙亦英主?修晚暮轩辕乐一德何人曰相嵩金铉只用青词愽朝廷仍収养士报杨沈蹇蹇如雕鹗鼎铛有耳岂不闻耻向回风作秋箨蕚山先生厮养耳纷纷冠葢多酬酢当时不鄙赵师□于今谁怜贾秋壑从来铸鼎戒饕餮此物胡为亦遭攫山头尚有椒山诗【山顶有椒山过访唐应德诗刻所云杨子懐人渡扬子者也】三尺古碑墨光错只字重于神禹金犹向山林辟不若老奴真欲愧欧阳【嵩妻也】廿载钤山空寂寞培垒已拉冰山摧有鐡谁能铸此错裴囘三叹轩儿旁极目江天莽寥廓【西樵诗选】
王士正焦山古鼎诗三十四韵
晓入枯木堂怪禽惊翩翻清露滴松杪下见古鼎蹲寳光耀昆吾中有飞防魂上文为雷囘下文为云纭狞状饕餮伏兵气岂尤昏辛壬与丁甲世次迷夏殷初疑周虎彞复惑虞蜼敦尊从不可辨牛豕谁能论瑰怪压防鼎谲诡旅纪蛟龙杂蝌蚪五指不敢扪在昨想屭赑识字惊蜒蜿月黑鬼神泣峡束波涛奔籀书失趩?斯篆摧寴?爰歴迈府令凡将骇文园史游久已没皇象不复存甄丰与董逌抉剔穷本根不遇博雅流孰为洗烦寃谅比岐阳狩或同泗水沦山僧与道古感激声还吞分宜昔枋国气势倾昆仑斯鼎出京口上烛光絪緼役使万指众负载千蹄犍大哉宗庙器讵屑豪贵门威力镇禅窟寂寞归祗洹午夜鸣钟鱼清昼啼林猿阅人恒沙刼如彼虱在禈我今访焦先望气不言五年隔?子无翮思腾骞吾兄癖好古八书探河源三日松寥逰坐卧忘嚣喧扁列析螺书卷尾搜虿文作为奇伟辞大海抟鹏鲲春江壮风霆响激云涛浑三叹继高唱海门上朝暾【阮亭诗选】
方密之鼎考
古以鼎为重器本象作□伯厚似孙详载诸名升庵抄之无所考辩元美元瑞俱未有定论兹略存其防耳子华子黄帝采铜首山铸神鼎曹植有黄帝三鼎赞墨子夏后铸鼎四足而方説文禹铸鼎荆山之下帝王世纪在冯翊懐德之南史记武王命南宫适史佚展九鼎寳玉威烈王二十三年九鼎震后汉郡国志雒南东城门名鼎门九鼎所从入唐志许康佐九鼎记四卷书目陈太子中庶子虞荔撰鼎录一卷录自古鼎形象欵识始于夏九鼎终于王羲之书鼎崔骃逹旨注蔡邕铭论曰吕尚作周太师封于齐其功铭于昆吾之鼎墨子耕篇夏后开使飞防铸于昆吾使翁难雉乙卜于白若之曰鼎成四足而方不炊而自亨不举而自蔵不迁而自行乙又言兆之繇曰飨矣逢逢白云一南一北一东一西九鼎既成迁于三国鼎录太公于渭水得玉璜铸一鼎刻其文曰璜鼎外纪及説苑吕览汤时大旱翦髪断爪身婴白茅祷桑林持三足鼎楚词天问缘鹄饰玉注伊尹修饰玉鼎以事汤智按此因伊尹负鼎干汤而附防此説淮南周鼎铸倕使衔其指明大巧之不可为也吕氏春秋周鼎着饕餮有首无身周鼎着防令马履之为其不阳也明堂位崇鼎贯鼎大璜封父天子之器也周膳夫注牢鼎九陪鼎二左传昭七年晋赐子产莒之二方鼎金石录有方鼎铭蔵岐山张舜民云夏时器也服虔曰鼎三足则员四足则方吕氏春秋齐攻鲁求岑鼎鲁君载他鼎以往齐侯弗信史记秦武王与孟説举龙文赤鼎韩非子齐伐鲁索谗鼎鲁人以其雁往谓?也智按此即吕览岑鼎一事他如正考父鼎郜鼎齐甲父鼎呉夀梦鼎晋刑鼎卫舒鼎见左传卫孔悝鼎铭见祭统鼎录萧何为丞相铸一鼎大如三石瓮自表已功郊祀志夏六月汾隂巫锦为民祠魏睢后土营旁见地如钩状掊视得鼎迎至甘泉至中山晏温有黄云有麃过议尊寳鼎东方朔传夏育为鼎官宣帝时美阳得鼎献之神爵元年为周康寳鼎立祠未央宫中明帝永平王雒山出寳鼎庐江太守献之东观记庐江献鼎诏召郑众问齐桓公之鼎在柏寝台见何书左氏春秋有鼎事防众对状除郎中郡国志汝南鲖阳注皇览曰永平中葛帔城北祝里社下于土中得铜鼎而铭曰楚武王之冡窦宪传南单于遗献古鼎容五斗旁铭曰仲山甫鼎桥?三鼎东鼎铭建寜二年八月丁丑延公入于玉堂前廷为司空中鼎铭曰延公登于玉堂前为司徒西鼎铭曰光和元年延公入崇德前殿为太尉晋成帝咸和元年宣城春谷县山岸摧获石鼎咸康八年庐江春谷县留珪夜见光取得玉鼎元嘉十三年武昌县章山出神鼎江州刺史南谯王义宣以献二十一年新阳获古鼎有篆书四十二字雍州刺史萧思话以献泰昭五年南昌获古铜鼎容斛七斗王景文以献七年义阳获铜鼎呉赤乌寳鼎出临平湖又出东部酃县南齐永明二年丹水上下得古鼎一枚唐贞观二十二年?水获古鼎开元十三年万年人王庆筑垣获寳鼎五献之二十一年眉州献寳鼎县本汾隂开元十年获寳鼎更名册府元龟云获古铜鼎二其大者容一斗咸平三年干州献古铜鼎句中正与杜镐详其文曰维六月初吉史信父作鬵甗期万年子子孙孙永寳用宋祥符五年南康军献古鼎皇祐五年铸鼎十有二圜丘用五宗庙七又作鸾刀命阮逸胡瑗铸刘敞为新律钟鼎鸾刀铭崇寜三年以魏汉津言铸鼎中曰帝鼎八方曰苍彤晶寳魁阜牡风上为鼐铭帝鼐曰隆鼐八鼐曰育明蔵正健顺龢洁宣和元年安州得商六鼎上之大观三年以铸鼎之地作寳成宫寳箓宫神霄殿遂为十八鼎博古圗歴代之鼎形制不同有腹着饕餮而间以雷纹者父乙鼎之类是也有链色如金着饰简美者辛鼎癸鼎之类是也有縁饰旋花奇古可爱者象形鼎横戈父癸鼎之类是也有密布花云或作云雷迅疾之状者晋姜鼎云雷鼎之类是也有隐起饕餮间以云雷或作细乳者亚虎父丁鼎文王鼎王伯鼎之类是也或如孟鼎之侈口中鼎之无文伯硕史鼎之至大金银错鼒之絶小或自方如簋或分底如鬲或设葢如敦曰崇曰贯则名其国也曰谗曰刑则着其事也曰牢曰陪则设之异也曰神曰寳则重之极也智以谗与馋通或作岑可知其借矣
六艺之一录卷三

[book_title]卷四
钦定四库全书
右通葢高八寸一分耳高二寸八分阔二寸一分深五寸一分口径六寸二分腹径七寸八分容七升九合共重九斤三足葢与器铭共五十六字按孝成帝乃孝元之子西汉第九帝也是鼎虽孝成庙器乃造于孝哀即位之三年其铭又有曰建平三年十月工王褒造葢孝哀即位改号建平而孝哀又嗣服孝成者也【愽古圗】
右通葢高五寸八分耳高一寸七分阔一寸五分深三寸二分口径四寸八分腹径六寸三分容二升六合共重三斤三足葢与器铭共五十四字按前汉地里志河东郡属县有曰汾隂有曰平阳而平阳有鐡官此曰汾隂宫则宫之在汾隂者也考其欵识既曰汾隂供官铜鼎二十枚又曰汾隂宫铜鼎一者二十所以举供官之数而一者举其于宫者也又曰平阳一斗鼎葢平阳有鐡官此乃纪所铸之地耳曰第二十三者总其器之在汾隂者为之次不必言鼎也按西汉郊祀志云孝武皇帝始建上下之祀营防畤于甘泉定后土于汾隂而神祗安之则作宫于汾隂者以祀后土之所是宜有列鼎之荐而此特其一器耳铭文称供官铜鼎亦又明朝廷祀典之物非私享也【博古圗】
右通葢高五寸耳高一寸九分阔一寸一分深三寸一分口径四寸八分腹径五寸六分容二升六合共重四斤三足葢与器铭共五十八字按畤封土也冡而祀之在昔秦襄以攻西戎始祠少昊作西畤秦文梦黄蛇口止于鄜又为鄜畤秦宣于渭南祠青帝曰密时秦灵于呉阳祠黄帝曰上畤祠炎帝曰下畤此畤之所由兴也及始皇东游歴祀岳渎山川遂祠八神一曰天主二曰地主三曰兵主四曰隂主五曰阳主六曰月主七曰日主八曰时主而地主之畤葢在泰山之下梁父之地以天好隂祠之必于高山之下故又谓之好畤汉祖有天下覩雍之四畤曰吾闻天有五帝而四何也葢是秦襄有白帝之畤秦文有黄帝之畤秦宣有青帝之畤秦灵复有黄帝炎帝之畤而独无黒帝之畤也又曰吾知之矣待我而具五也乃祠黒帝于是后世咸有五畤之祠至武帝时幸五畤因获白麟以昭神休而旌其年为元狩则好畤起于秦而事于汉也是鼎乃好畤供厨之器而形制则汉物也又其铭曰长乐饲官则又知汉物明矣葢长乐者汉宫也昔樗里子葬渭南其治时语于人曰吾墓后百嵗当有天子之宫夹其左右后汉兴而长乐宫乃在其墓东则长乐饲官乃汉官名置官以祠神于古实不废也【博古圗】
汉上林鼎
右上林供官饲鼎铭不知所从得铭有监工李负刍按后汉人絶无二名者此鼎葢西汉器也【金石录】
右通葢高五寸五分耳高一寸六分阔一寸二分深三寸三分口径四寸五分腹径五寸六分容二升六合共重三斤三足葢与器铭共十六字按汉十二年孝惠帝即位始诏郡国诸侯王各立高庙而是鼎于盖间有高庙二字其字画复有变篆为之体是其为高庙祀器无疑也又曰定陶庙者葢汉初有天下旌功臣以定陶之地封彭越而王之是为梁王而其国则定陶也越既叛命乃削其地更以封高祖之子恢是为定陶共王恢其在恵帝即位之初建立高庙则正恢之世也【博古圗】
右通葢高四寸四分耳高一寸阔八分深二寸八分口径三寸七分腹径四寸九分容一升四合共重二斤一十一两有半三足铭二字按此器圜弇上而耳外附质素无纹与汾隂宫鼎相类其字画亦作汉迹李氏显于汉者多此纪姓而不书名葢未可考其为谁欤【博古圗】
右铭二字曰鲍氏以不著名故未详【钟鼎欵识】
汉汾隂侯鼎
右汾隂侯鼎铭旧蔵刘原父家今归御府按汉书周昌以高祖六年封汾隂侯至其孙国除【金石录】
右鼎铭于鄠县民家井中得之鼎小似古陪鼎以葢脚臐烧者也刻其侧曰汾隂侯汾隂侯葢汉御史大夫周昌也以高帝六年封汾隂侯卒谧悼侯【钟鼎欵识】
鼒説
凡鼎之属大曰鼐中曰鼎小曰鼒故诗言鼐鼎及鼒言自大以及小也王安石字説谓鼒鼎之有才者葢大鼐则孕其气而鼒则小有才而已
右铭二字曰高奴高奴上郡地名也【考古圗】
汉侈耳区鼒
右铭二字曰呉实【考古圗】
古蔵新平张氏铭云□方司正也【钟鼎欵识】
虞荔鼎录
金华山黄帝作一鼎高一丈三尺大如十石瓮像龙腾云百神蛟螭满其中文曰真金作鼎百神率服复篆书三足
汉孝景帝铸一鼎名曰食鼎高二尺铜金银杂为之形若瓦甑无足中元六年造其文曰五熟是滋君王饍之小篆书
武帝登泰山铸一鼎高四尺铜银为之其形如瓮有三足太始四年造其文曰登于泰山万夀无彊四海寜谧神鼎传芳大篆书
元鼎元年汾阳得寳鼎即吾邱夀王所识之鼎高一丈二尺受十二石杂金银铜锡为之四面蛟龙两耳能鸣三足马蹄刻山云奇怪之象纪灵圗未然之状其文曰夀考天地百神臻侍山伏其灵海伏其异此铭在底下又别有铭或浮或沉皆古文复篆此上古之铸造也总有九枚
昭帝元平元年于蓝田覆车山铸一鼎高三尺受五斗刻其文曰宜君王和四方调滋味去腥伤小篆书三足
废帝贺以天凤六年登位废为海昏侯铸一小鼎贮酒其形若瓮四足受二斗其文曰长满上小篆书
宣帝甘露元年于华山仙掌铸一鼎高五尺受四斗拟承甘露刻其文曰万国伏贻长久铸神鼎承天酒三足小篆书
元帝初元二年铸一鼎大如瓮无足其文曰黄帝膳鼎小篆书
成帝绥和元年匃奴平铸一鼎其文曰冦盗平黄河清八分书三足高五尺六寸
哀帝元夀元年铸一鼎贮酒高四尺三足其文曰羣臣元日用醴小篆书
平帝元始五年铸一鼎受二斗其文曰药鼎三足八分书
王莽建国元年铸一大鼎高一丈其文曰建国鼎莽自书埋之渐防又作一鼎其文曰君臣之鼎并小篆书三足
后汉光武建元元年铸一鼎其文曰定天下万物伏小篆书三足高九尺
明帝永平十年铸一鼎于洛水高六尺其文曰蛟龙伏大篆书三足又铸一鼎于谷水高五尺其文曰谷洛小篆书四足
章帝元和二年于北岳铸一鼎高四尺无足其文曰镇地鼎小篆书
安帝延光四年铸一鼎于少室山其文曰承露鼎小篆书四足
顺帝永建六年铸一鼎于伊水名曰鱼鼎高四尺三足
灵帝嘉平元年铸一大鼎埋之鸿都门其文曰儒鼎古书三足汉官仪曰开阳门夜直楼上帝因作一鼎其文曰柱鼎一足
蜀先主章武二年于汉川铸一鼎名曰克汉鼎埋之丙穴中八分书三足又铸一鼎沉于永安水中纪行军奇变又于成都武担山埋一鼎名曰受禅鼎又埋一鼎于剑山名曰剑山鼎并小篆书皆武侯迹又龙见武阳之水九日因铸一鼎像龙形沉水中
蜀章武三年先主作二鼎一与鲁王文曰富贵昌宜侯王一与梁王文曰大吉祥宜公王并古书高二尺
魏武帝铸一鼎于白鹿山高一丈纪征伐战阵之能古文篆书四足更作鼎与太子名曰孝鼎画刻古来孝子姓名小篆
文帝黄初元年铸受禅鼎其文曰受祚鼎小篆书明帝太和六年铸一鼎三足名曰万夀鼎小篆书呉孙权黄武元年于彭蠡水得一鼎其文曰百神助阳侯伏三足大篆书又猎于樊山见一姥问得何兽答曰得一豹曰何不竪尾遂为立庙并作一鼎文曰豹尾鼎
孙亮建兴元年于武昌铸一鼎其文曰镇山鼎小篆书三足
孙皓铸一鼎于蒋山纪呉之歴数八分书
宋王刘?晋永初三年从秦中还纪功铸一鼎于九江其文曰沸秦洛伏大汉古篆书
宋文帝得鰕鱼遂作一鼎其文曰鰕鱼四足
顺帝升平元年有人于宫亭湖得一鼎上有古文洵汉二字
齐高祖讳道成于齐州池内见龙闻箫鼓声遂埋一鼎其文曰龙鼎真书三足
梁武帝大通元年于蒋山埋一鼎文曰大通真书又铸一鼎书老子五千言沉之九江中并萧子云书
陈武帝即位铸一鼎文曰元勲鼎沉于淛江
陈宣帝于太极殿中铸一鼎文曰忠烈常侍丁初正书
太公于湄水得玉璜铸一鼎刻其文曰璜鼎
秦丞相樗里子作一鼎文曰智囊独足古文大篆书荀况在嵩溪作一鼎大如五石瓮表里皆纪兵法大篆书四足
张仪伐蜀铸一鼎高三尺文曰定蜀大篆书
李斯为丞相铸一鼎其文曰上丞相鼎埋于上蔡东门
萧何为丞相铸一鼎大如三石瓮自作铭其文曰纪功鼎亦是何自作署书体四足
张陵在云台山得仙作一鼎写丹经埋于云台山下车千秋为丞相铸一鼎文曰车丞相鼎八分书司马迁字子长南逰探禹穴作一鼎而小记年月日埋之秦望山
黄霸为颍川守神雀集遂刻鼎记之
孔光拜丞相铸一鼎文曰丞相愽山侯大篆书王商为单于所畏遂令铸一鼎刻记其功以劝功臣杨震为太尉作一鼎其文曰太尉鼎古书
胡广铸一鼎其文曰孝子鼎八分书
王允字子师郭林宗见而器之允自铸一鼎曰千里八分书
王仲子为大司徒铸一鼎其文曰司徒鼎大篆书王朗为司空铸一鼎其文曰司空鼎复篆书
蔡伯喈为侍中封高阳侯作一鼎纪汉家歴数邕自书蔵于泰山
诸葛亮杀王防还定军山作一鼎埋于汉川其文曰定军鼎又作八阵鼎沉之永安水中皆大篆书又于?武郡金山作二鼎一大一小并无文时亮行军见此山似有王者故镇之
呉顾邕铸一鼎文曰顾元凯之鼎八分书三足陆逊破刘备军铸一鼎纪功其文曰破备鼎
孔愉获龟放之遂作一鼎刻其文曰孔敬康鼎沉之于水
张衡制地动圗记之于鼎沉于西鄂水中
王义之于九江作书鼎高五尺四靣周匝书遍刻之沉于水中真书
董卓为太师铸一鼎其文曰太师鼎书
金器欵识
总説
在昔三代盛时凡酌献祼将通用于人神之际故酌献用于人亦用于神祼将所以礼神亦所以礼人是以尊罍彞舟相为先后而行之然周官幂人先尊以尊尊而彝卑小宗伯先彝以言其用则先彞耳彞用以祼既祼则已尊用以饮饮则必有继之者故继之必资诸罍此诗所谓缾之罄矣维罍之耻之义也于司尊彝之职有六尊言其数复言其名酒正之职有八尊言其数不言其名者葢八尊所以广六尊之数也至于罍则一种而已有六罍所以副六尊耳夫尊有六而在周则设官以司之辨其用与其实故有谓之献谓之象则凡春祠夏禴其朝践再献之所用也谓之着谓之壶则凡秋尝冬烝其朝献馈献之所用也谓之泰谓之山则凡追享朝享及朝践再献之所用也若夫尔雅不言尊而曰彝卣罍器也者谓彞卣罍皆盛酒尊意其尊必有罍亦犹彝之有舟此又一家之説也且尊之用于世久矣泰尊虞氏之尊也山罍夏后氏之尊也着商尊也牺象周尊也合而言之总谓之尊彝以周兼四代之礼故皆有之周官言六尊者兼得而用之也舍周官而见于他传则分而言之故有所谓上尊曰彝中尊曰卣下尊曰壶凡以彝之为常也故曰上尊而已在商之世以质为尚而法度之所在故器之所载者皆曰彝至周之文武制作未备商制尚或存者则尊彝之铭间未易焉今召公尊文考尊皆周时器而亦谓之彝葢本诸此
右高九寸二分深八寸口径七寸八分腹径七寸五分容六升重七斤十有二两铭三字是尊状觚形而所容则倍之设饰虽华而字画极古铭之父癸癸者成汤之父号且铭者自名自名以称?其先祖之美而明着之后世者也故于父癸而言孙者亦自名之而已所谓身比焉顺也者是欤【博古圗】
铭上一字乃子执二刀葢子为父作此庙器耳【钟鼎欵识】
商祖戊尊
此尊为大戊作字画不拘偏旁位置或左而右或右而左?画烦简亦不较
【钟鼎欵识】
右高一尺一寸七分深八寸六分口径八寸三分腹径四寸容五升八合重八斤五两铭五字此尊为大戊作不书名尊其祖也大戊之庙在商称中宗葢九世君也是器字画位置不拘于偏旁之陋或左而右或右而左?画或烦或省故以□谓之祖□谓之尊而纯质未凿于世俗之习浑厚端雅若有道之士观是器者岂不改观敛祍耶【愽古圗】
按商九世君曰大戊盖雍巳之弟仲丁之父也雍已时商道已衰至大戊复兴诸侯归之故称中宗此尊为大戊作祖者因其孙而言之也商之铭识未凿于世俗之习故位置或左或右?画或烦或省如以白为祖□为尊之类殆非书家八法所可议也【绍兴古器评】
右通盖高六寸二分深四寸一分口径三寸三分腹径三寸五分容一升一合共重一斤二两盖器铭共八字周官谓四时之间祀追享朝享祼用虎蜼彞皆有舟其朝践用两大尊今尊也而以蜼岂非商之蜼彞所配之尊耶今考礼圗蜼彞之制蜼尾长数尺似獭尾末有岐是器欵识旁刻兽形其尾长而末有岐正蜼也盖铭曰五纪其器之数曰周作父乙者盖商有太史周任乙则商之君名乙也岂非作者周任耶【博古圗】
李丕绪得古器铭曰作父乙尊彝其下为蜼形或疑其制余曰此古尊彝也其在有虞氏之世不则自商以前其制得于此未可知也书曰日月星辰山龙华虫作防宗彞藻火粉米黼黻絺绣孔安国以防为绘谓彞尊亦以山龙华虫饰之郑康成曰宗庙之器鬰尊虞氏以上虎蜼而已圣人以饰尊则于服以宗彝所饰而为絺绣自汉至今学者尝疑之以父乙尊彝考者可以信也方虞氏尊用虎蜼则非一器矣丹阳蔡氏得祖丁彝为虎形考古圗不能推见虞氏宗彝之制廼谓兕形古人饰器各以其意虎为义蜼为智观其饰可以知其意蜼寓属其尾岐出今于彝可考而见也或曰乙丁商人尚质其称盖云考之于礼防名冠字死谧自周以然其在商夏则以丁壬癸甲为别知虞氏之世亦若是也记者犹曰辛壬则于名可知矣【广川书跋】
商周之器类以尊彝名之何哉葢先王之意戒在于作淫巧要使其器可尊可法耳非六彝之谓也乙者商君之号又言父者所以明子职欤【绍兴古器评】
右高八寸六分深七寸口径六寸六分腹径四寸五分容三升二合重三斤十有二两铭三字上有画作鬲状夫鬲炊器也尊以盛酒而取铭于鬲者王安石谓鬲空二足气自是通上下则鬲之为用欲其通而已用鬲识尊凡欲交通而无间耳曰父巳者商之雍巳也凡器之铭有曰祖曰父曰伯曰叔各因其人而铭之也鬲作画形殆河圗洛书之遗意非书家八法所可议也【博古圗】
铭作鬲形象形篆也疑作器者之名耳【钟鼎欵识】
父巳则商之雍也上一字作鬲形者葢欲如鬲之炊气上下交通而已古之酒器多取此以为识者皆此意也然字画形象则有□□□□之异唯其纯质未凿于世俗之习故或繁或简乃所以为古耳【绍兴古器评】
右高八寸五分深七寸口径六寸八分腹径三寸五分容三升一合重三斤铭三字曰亚者次也或主于献或主于器葢未可以定论也商之君以辛名者多矣曰祖辛曰小辛曰廪辛而此言人辛者按商立戈癸尊其铭亦称曰人则人辛者乃商君之号辛者耳且此君也而谓之人盖二帝而上体天以治人故谓之帝帝也者天道也三代而下修人以奉天故谓之王王也者人道也故记礼者称商曰商人周曰周人者盖如此观是器不铭功不载誓宜其后世冺没而无闻矣今也千万世而下人得而想见之此所谓其人亡而其政存者类矣且夫政存犹得而考之矧乃托之金石而礼之所蔵正在于是则考之固不谬矣【博古圗】
铭曰亚人辛亚者次也亦宗庙之器也【钟鼎欵识】
亚形者庙室之象辛者商君之号也见于他器者不过曰祖辛父辛而已而此独曰人辛何也商器铭文简略淳古有难以理义推者士大夫于考正前代遗事其失常在于好奇故使学者难信如曰人辛之类又岂可以臆论穿凿哉【绍兴古器评】
商子册父乙尊【博古圗作孙册父乙】
凡人君赐有功必为册书以命之此子为父作而亦曰册者葢谓其有勤王之功然后得作彝器而铭之也【钟鼎欵识】
右高八寸八分深七寸口径六寸八分腹径四寸五分容三升重三斤十有二两铭五字凡人君锡有功必为册书以命之此孙为父乙作而亦曰册者葢为孙者有勤王之功焉然后得作彞器而铭之祖此所以言册命也既谓之孙其视乙也当尊为祖而此曰父者盖祖考虽殊谓之父则乙所谓大父者是也夫商以乙为号者六曰执乙曰天乙曰祖乙曰小乙曰武乙曰太乙而父乙者未知其为何乙观其刻作两册切于形似非尚质无以及此若夫周人务为简约而忽于取象为□□之形虽有内史策命之臣以掌之而商之纯古故已变矣【博古圗】
尊铭父丁葢子为父丁作此尊耳父丁者商君之号也【钟鼎欵识】
右高八寸三分深七寸口径六寸七分腹径四寸容三升六合重三斤九两铭二字父丁作是尊特载铭而不侈其文商世质有余故宜如此纯足皆素当中为从理即两端分冩防龙形若相追逐以为先后色防渥赭而绿花萍缀其古意最为美观与商父乙尊无异也【博古圗】
右高八寸九分深七寸六分口径六寸九分腹径四寸一分容三升九合重四斤八两铭四字文饰甚简而腹间有雷云之状上一字作立戈形王安石云戈从一不得已而用欲一而止今尊酒器也而画立戈之状不特如鼎之节饮食又欲一而止之不至于流湎也故凡酒器制字之义必示其戒曰人癸则谓商之主癸也主癸子天乙是为成汤乃知是尊为汤宗庙孝享之器明矣于癸曰人癸葢与辛尊言人辛之意同【博古圗】
干者武舞所执也干盾也能为人扞难而不使害人故圣人以为舞乐在商之时号癸者惟成汤之父故商物铭癸者皆归之主癸然则用武于癸庙宜以其子之所有而荐之也【绍兴古器评】
右铭曰作从者谓从器也犹品之有从单姓也【钟鼎欵识】右高六寸三分深五寸一分口径五寸四分腹径三寸五分容二升二合重一斤九两铭三字曰作从谓从器也曰单谓姓也周之单族最为大姓则知其原有出于此盖昔人作器有以名姓书诸铭文之上者如曰单作从彝有以名姓书其下者如曰甚作父戈寳尊沈子与夫此器曰作从单皆以姓书其下也商之时尚质故其语略耳【博古圗】
单姓也周有单子歴世不絶为贤卿士其族有襄顷献靖穆公之类则知单者有出于此从谓从器如品之有从也与所谓陪鼎者同意【绍兴古器评】
右高八寸三分深六寸九分口径六寸四分腹径三寸五分容三升重二斤铭五字曰孙作祖丁旁一字画旗状商画类取诸物以为形此作旗亦取其书功太常之义铭孙者葢孙可以为王父尸而是器又知其为祭享之用祖丁者商祖辛之子观其器质浑厚文缕纯简知所以为商物故不待考其铭载而后辨也【博古圗】
铭乃孙之尊文戊者为祖丁作此尊耳【钟鼎欵识】
右通葢高七寸二分深四寸六分口径长四寸二分阔四寸七分腹径长四寸六分阔四寸容二升一合共重二斤十有五两葢器铭共八字曰兄丁大其一字作鸡形铭兄丁者当是其弟为兄作此尊也按商有沃丁仲丁武丁庚丁太丁之别然以兄弟传国者独有大庚外壬而大庚之兄曰沃丁外壬之兄曰仲丁葢不知其大庚与仲壬作也铭鸡者按周官司尊彝六彝有鸡六尊无鸡此尊也而以鸡铭之者恐商之世其制未分耳周之礼乐庶事备则于是尊彝析而为二焉以理求之则尊与彝是或一道也【博古圗】
右铭上一字未详必作器者之名也【钟鼎欵识】
子执刀者以其有定武功而后世享于宗庙也【钟鼎欵识】
右高六寸四分深五寸六分口径六寸一分腹径四寸容二升有半重二斤三两铭七字曰作父巳寳尊彝其上复作子字状持刀形葢商器固有执戈荷防与此持刀之状者岂其耆定武功而后世享于宗庙者必铭诸器如乐之武舞也父巳者雍巳也雍巳之子是为大戊为其父作是器耳然而商器复有曰祖巳者又因其孙而言之葢莫不有谓也商尚简严故其词如此【博古圗】
右铭亚下一字未详言谏则作器者之名为父巳作尊彝以荐于考庙也【钟鼎欵识】
右高三寸八分深三寸一分口径长三寸四分阔二寸七分腹径长三寸八分阔二寸容八合重十有二两铭七字上一字未详曰谏作父巳尊彝諌当是其父巳之子名言諌得以作是器以荐于考庙也然是器在尊为特小此觯则加阔而不类且归之尊者以其形制则然又其铭曰尊彝也岂往古彝器亦固有小大轻重之别以称其人之所享欤【博古圗】
商象尊
尊铭全作象形头目尾足皆真象形篆也【钟鼎欵识】
铭云作寳尊彝与商寳卣相似两字画一不同形制未传但得其欵识于古器物铭耳【钟鼎欵识】
右铭字画奇古不容尽识乃丁亥夀子为父乙作此尊彝耳【钟鼎欵识】
右铭亦子为父癸作寳尊彝后一字未详必作器者
一铭周一器甚则其名耳后一字似丙而未详【钟鼎欵识】
单□癸尊
铭二十九字□音诳又音问【吕氏古圗】考
商兄癸尊
右得于邺葢底皆有铭铭皆廿有六字按河亶甲居相即邺郡其文又称九祀为商器无疑云兄癸者商以兄弟相及之辞也【吕氏考古圗】
商祖辛尊【铭十一字】
商家生子以日为名自微始至十四代君曰祖辛葢祖乙之子沃甲之兄祖丁之父也在商之世以质为尚而法度之所在故器之所载皆曰彝此器文缕纯简沁晕黯渍而间以赭花斓斑知其所以为商物又岂特考其铭欵而后辨耶【古器评】
六艺之一录卷四

[book_title]卷五
钦定四库全书
六艺之一録卷五　　　　　　　钱唐倪涛撰
金器欵识五
周月季尊【博古圗作月星尊】
月季者月遡日以为明臣道也季疑其为名氏盖季字上从禾而下从子耳或云是月星也【钟鼎欵识】
右高一尺二寸五分深九寸一分口径七分腹径二寸七分容三升三合重五斤八两铭四字作月星状而上下为禾稼之形攷周官司尊彞祼用斝彞礼图以斝读为稼而以禾为饰此尊也疑祭飨之礼昔人所严而六尊用于祭飨者自有定名也若夫祭飨之外或用于讲礼示情文之际则亦无所不致其义月有遡明之道星有拱北之理禾有养人之实凡取以为饰者当以是为义焉盖铭之斯所以戒之也　按薛尚功作月季尊【博古图】
右通盖高六寸七分深四寸一分口径长四寸五分阔三寸八分腹径长五寸四分阔四寸二分容一升七合共重二斤有半盖器铭共七十二字内一字未详按召公奭在成王时作保封于燕其国僻小不通诸夏至简公已二十九世乃齿诸侯又十一世而燕始亡此器乃周王褒大召公之族于其庙之器也又旅陈其王所赐之马駪駪众多也锡马蕃庶駪駪于南宫南宫亦庙也此所谓褒大之也乙者父之名王褒大于庙为其父作此寳器乃周家召公子孙之酒彞也古人恭慎凡酒器执之恐坠觚亦酒器也为棱以碍手状如今之屋脊故后人以屋脊谓之觚棱者是也此彞有五指防执之而不坠失以示其谨于礼今此指防以蜡为模以指按蜡所成也其曰王大□字当为召又疑作见字盖象形之意古人马作□而文字傍作□此小异变体尔其间王字下笔差重盖尊王有土之意诸鼎敦中王字多如此或大于别字【宣和博古圗】
按博古录云召公奭在成王时作保封于燕至简公已二十九世此器乃周王褒大召公之族于其庙之器也乙者父之名王褒大其庙为其父作此寳器乃周家召公子孙之酒彛也愚尝详考此尊恐非周之召公也政和八年安陆之孝感获六器有鼎有甗皆南宫中所作而此尊铭曰锡中马中谓其名无疑也南宫中鼎云防父乙尊南宫中甗云作父乙寳彛此言父乙寳尊彛父乙之字亦不少异安陆所获皆曰南宫此尊亦曰南宫又中鼎云王命太史括括字作□此尊亦曰南宫括南宫亦如之中鼎皆云先相南国相字作□此尊言大相公族而相字作□字体亦同盖前人释□为相然古尚书乃召六卿而召作尚恐此音直笑切召乃召命之召非周召之召如此则中鼎云先召南国此尊言大召公族文意稍通中鼎曰王执而此尊曰执王中鼎曰锡干琖王耳【钟鼎款识】召公尊其盖细文款文极精妙尊腹五指中有款数十字真三代之奇物也博古圗有之俗名搯揑尊【云烟过眼录】
周高克尊【吕氏考古圗作中朝事后中尊】
惟十有六年
右高一尺五寸五分深一尺三寸三分口径四寸腹径一尺容二斗二升有半重二十一斤两耳连环铭五十八字曰克敢对?天佑用作朕穆考后仲尊高克用丐眉寿高克者不见于它传惟周末卫文公时有高克将兵后卒奔于陈疑克者廼斯人欤若尔则是器盖卫物也其曰作朕穆考则又言宗庙之制也盖天子有三昭三穆与太祖之庙而七诸侯有二昭二穆与太祖之庙而五至于言考则不特止其父而已故谓其大父曰王考谓其曽祖曰皇考谓其高祖曰显考此其言穆考之法也周室至于春秋诸侯分裂之时其世虽衰而至于典刑文物者尚在于是言有如此者【博古圗】
周师艅尊
王汝上侯师
右高六寸七分深六寸五分口径六寸三分腹径三寸八分容二升六合重三斤六两铭三十二字曰汝上侯者上侯犹上公以言其官曰师艅以言其人师艅既有王功于是王乃锡艅金而俾作彛以荐家庙故又曰锡师艅金艅则对?乃德用作乃文考寳彛其言文考与诗言文人同字书德从行而此器从□盖德出于道从□亦篆籀之本意由此于金石遗文每得以考正其字画之谬【博古圗】
右高一尺一寸二分深八寸口径七寸二分腹径二寸三分容二升重四斤三两铭二字此器铭曰乙举按王安石字説举字从手从与以手致而与人之意献酬之义也记礼者言杜蒉洗而?觯以饮晋平公而公曰毌废斯爵至于今谓之杜举然则觯亦谓之举实基于此昔蔡出而谓之蔡冀出马而谓之骥琴张谓其善琴巫咸谓其善巫皆相因而得名也是知举之为器其义亦尔【博古圗】
周举乙尊铭二字器之名举者多矣盖取以其手致而与人之意则知用之于宗庙尽力以致享而不敢虚美其先者也是器脰拱四山自腹而下饰以雷纹饕餮其周器也【绍兴古器评】
器其姓也市则其名尔中一字未详【钟鼎款识】
鬳不知其为名与氏也商有彛旁加阜字曰伯克者伯其序也克其名也【钟鼎款识】
中朝事后中尊
铭五十有七字【考古圗】
周伯尊
铭六字按寳器以伯为铭者多矣尊敦彛舟爵卣皆有伯作之铭观古人或以伯为諡或以伯为名或以伯仲第其叙或以侯伯列其爵所称非一而此曰伯者殆未可以私智决也然是器乃尊而识曰作寳彞何也盖先王之于器用未有不以常法为贵者耳【绍兴古器评】
周厐尊
盖与器铭共十二字按宣和博古圗有厐敦其铭款与此无异惟彼曰王既命汝而此曰王尊命汝彼曰尊敦此曰尊彞所不同者二字耳为一时所作无疑其间辞意与商周雅颂之文相为表里?雄所谓周书噩噩尔殆有见于此也其详已具厐敦兹不复云【绍兴古器评】
周父癸尊
铭六字按太公吕望实封于齐其子曰丁公伋伋之子曰乙公得得之子曰癸公慈母慈母之子曰哀公臣然则是器之作其在哀公之时欤且铭者自铭以称?其先祖之美而明着于后世者也故于父癸而言子者亦自名之而已【绍兴古器评】
鲁公尊彛
古篆鲁旅同文刘?谓有文在手为鲁疑不得若此其后得古文□字传模既失又改为□字李阳氷以文当如盖为鲁也秘阁有铜尊铭作公诸儒不能考定或以为鬯者非也以古文考之其书以卤为鲁在汉犹然其作者盖古者简质其省文亦自有据宜世不得而知学者每谓诸侯不得祭天子而鲁独用天子礼乐二戴为书谓其书可信至于非二王后而得称公此周之所以崇鲁也故鲁公拜后不以为过盖自周公时伯禽称鲁公矣今考此铭合于礼书其尊彞则自有制也【广川书防】
金器款识
彛舟总説
周官载六彛之説则鸡彞鸟彞斝?黄彞与夫虎蜼之属也释者谓或以盛明水或以盛郁鬯其盛明水则鸡彞斝?虎彞是也其盛郁鬯则鸟彞黄?蜼?是也?皆有舟焉设而陈之用为礼神之器至于春祠夏禴秋尝冬烝以酌以祼莫不挹诸其中而注之耳然器以藏礼载礼而行之则即器以明其用而器固不能常存也繇是去古既逺或失其传而当世无从稽考往往遂为一时穿凿臆説而聚讼纷纠当年莫能破其谬妄焉国家因积德百年之后讲礼明乐收揽前代遗制而范金之坚多出于僻陋潜壤之奥者四方来上如钟鼎尊壶之类动以百数因暇日悉讨论其义多得于款识铭文之间于是彞舟亦较然详辨而悟先儒之失也彼殊不知?之有舟盖其类相须之器犹尊之与壶缾之与罍焉先儒则以为舟者其形如盘若舟之载而彛居其上岂其然欤今之所存有如敦足舟垂花舟大略与彞仅似则其为相须之器断可见矣虽然夫所谓彞则法之有常而寓于器者皆可谓之彞故周之伯寳卣其铭有曰尊彞周之召公尊亦曰父乙寳尊彞也若夫特谓之彞则惟周官六彞为正名无二焉
右高六寸深四寸七分口径八寸二分腹径八寸容七升重七斤六两两耳铭二字今按此?腹间作乳乳百四十有一铭曰己举已者在商八世君有雍己疑谓是也昔李公麟得古爵于寿阳紫金山腹有二字曰已举而王玠亦获古爵于洛下有二字曰丁举字体正与此同举之为字从手从与以手致而与人之意爵觯皆酒器也因献酬而举之故铭其器曰举是以记礼者言杜举洗而扬觯以饮平公因谓之杜举故以举铭之【博古圗】
右高五寸七分深四寸五分口径七寸一分腹径七寸二分容五升八合重五斤十有二两两耳有珥铭五字纯縁圏足皆饰以防龙之形防之字从夒夒贪兽也今?以是为饰盖亦戒其贪曰者莫知其为名与氏然作字取象皆商制耳【博古圗】
商子孙父辛彛
右高四寸八分深四寸三分口径七寸一分腹径六寸七分容五升重四斤十有一两两耳有珥铭七字凢商器以此铭者多矣言父辛则若祖辛之类是也曰祈子孙乃贻厥子孙之义是器纯縁间及圏足皆作防形相环若循走之状腹间纯素其制作与铭文实商物也【博古圗】
商之君以辛名者多矣曰祖辛曰小辛曰廪辛而此言父辛者未必其决为何辛也曰祈子孙则诒厥子孙之义歴观古之彞器多以子孙名之岂以其承祖考之祀者有在于是乎【绍兴古器评】
博古录云凡商器以此铭者多矣言父辛则若祖辛之类也【钟鼎款识】
商子孙彞【钟鼎款识作子孙拱日彞】
子孙【孙作两手拱日之状】
右高三寸五分深二寸九分口径五寸腹径四寸六分容一升八合重二斤铭二字曰子孙而孙作两手拱戴日之状考诸鼎?铭有曰子子孙孙有曰子孙者皆取其相承之义是器言子孙而有拱日之饰盖取日以象君道也尊君道则知尽臣子之礼铭辞甚简于此可见真商物也【博古圗】
右高五寸四分深四寸一分口径六寸九分腹径七寸容五升重六斤六两两耳有珥铭七字曰古者姓或名耶按淮父卣有曰戍于右则右又言其地矣商以丁为号者六而此曰父丁者未知其为谁也【博古圗】
商立戈父甲彞
言父甲不知其为何甲也子字正作立戈之形【钟鼎款识】右高五寸深四寸口径六寸七分腹径五寸四分足径五寸二分容四升五合重三斤十有五两两耳有珥铭三字曰戈父甲盖商之君十有七世以甲称者五若沃丁祖乙南庚之类皆甲之子也其间以兄弟继之者则不可以子称是器言戈父甲则子为父设之矣但不知此器爲何甲而设也纯縁与足以上并作雷篆于两旁以螭首为耳致饰精工字画典重非后世所能及【博古圗】
商虎首?
右高四寸三分深三寸五分口径六寸三分腹径六寸五分容三升重二斤十有三两两耳有珥铭三字是器也虽不书名然耳作虎首岂非所谓虎?耶父已彞己尝取此以饰其耳盖施于禘祫之间者当致其义焉非特如此虎西方兽于五德为义于五行为金金与义皆主乎刚而有断其周之虎彞实体于是有制于酒之意也【博古圗】
商主孙彞
主孙
右铭曰主孙明其主祭者孙也【钟鼎款识】
商虎方彞
虎方
右铭上一字象虎皮之形乃虎字也铭曰虎方耳【钟鼎款识】
按乙之号在商也有天乙有祖乙有小乙有武乙而惟太子乙之子止曰乙且此言父乙者盖不知其为何乙也【钟鼎款识】
右二铭皆上一字未详必作器者之名也【钟鼎款识】
右铭前二字曰子孙后一字未详【钟鼎款识】
右铭前一字正作鹰之状象形篆也【钟鼎款识】
全用作父尊?山
右铭文二字未辨后云用作父尊彞山山作三峯之状象形篆也又一字三禾恐是象形禾字如禾父已鼎作三禾同意【钟鼎款识】
孟孙为父丁作此彞又言郱者未详【钟鼎款识】
若足迹者如□□手形之为左右也李氏又有一罍为左足疑古之左右字如此【考古圗】
考古云若足迹者如左右手之形此古足字也【钟鼎款识】
单其姓也上作立戈之状者子也挟腹两傍者孙也单氏子孙为父丁作此器耳【钟鼎款识】
商子孙父已彞【考古圗作父巳人形彞】
铭五字彞字纯作画象盖造书之始其象形者如此后世弥文渐更笔画此便于书其文有若大小人形者盖谓孙与子也小者孙大者子如称子孙永寳之类【考古圗】
商孟祖辛?
孟祖辛
孟言名或字也乃孙为祖辛作此器也【钟鼎款识】
商言父癸彞【吕氏考古圗作父癸方彞】
按考古云藏京兆吕氏上一字曰言者名氏也为父癸作此尊彞彞字极古【钟鼎款识】
右铭文甚古云惟王六祀四日又曰作父丁尊彞其为商器无疑也【钟鼎款识】
右铭三字未详父乙者商君之号也【钟鼎款识】
商祖丁?
铭之可辨者祖丁商之十四帝祖丁也【李氏古器录】右祖丁?铭藏蔡肇天启舎人家吕氏考古圗载李氏录云祖丁者商之十四帝祖丁也余按夏商时人淳质皆以甲乙为号今世人家所藏?器铭文如此类甚众未必帝祖丁也李氏名公麟字伯时父有古器圗一卷行于世云【金石录】
父辛旅?
铭七字【考古圗】
辛者商君之号也亚者庙室之形也既曰父辛有以见致孝享于庙明子职矣而又曰子孙者盖欲贻厥子孙俾传守不失耳古人制作岂徒然哉是器色备众彩烂若古锦非智巧所能到在商器中特为观美者也【绍兴古器评】
父乙尊?
李丕绪得古彞铭曰作父乙尊?其下为蜼形或疑其制余曰此古宗彞也【钟鼎款识】
商兄癸彞
右兄癸?铭藏颍昌韩氏盖底皆有铭凡商器款识多者不过数字而此器独二十余字尤为奇古【金石録】
商虎乳彞
是器铭一字亚形内着虎象周身皆饰以乳乳有见于致养虎所以取其义如司尊?用虎?以为追享之器盖亦取其义之至耳亚形所以象庙室宗庙之有室如左氏所谓宗祏而杜预以为庙中藏主石室是也故作圏若亚形者皆庙器也古人尚象岂无意哉【绍兴古器评】
商父癸方彞【重】
铭六字【考古圗】
周彞
周己酉方彞【钟鼎款识作商彞】
右高七寸九分深五寸五分口径长六寸一分濶五寸一分腹径长六寸二分阔五寸二分容六升七合重十有二斤六两铭三十七字曰己酉者以已其嵗方周之时卜世三十卜年七百嵗己酉者不一故莫知其次也曰戌者守也以地而有所守如春秋齐侯使连称管至父戌葵丘之谓宜于招黻黻者以言其别故旌以别之如衮衣取其藻米黼黻之类商贝朋方者五贝为朋如诗言锡我百朋言其禄之多用室围宗彞者彞宗庙常器如周官所载六彞之类也其曰惟王一祀则记其即位之始年耳夫商曰祀周曰年然武王克商而访于箕子亦曰惟十有三祀则知周固尝相因如此其器方而通体为盘防雷纹四隅并腹间峻防作觚棱之状精巧絶世为可佳焉【博古圗】按尔雅云唐虞曰载夏曰嵗商曰祀周曰年此周器而曰祀何也武王克商箕子作洪范亦曰惟十有三祀王访于箕子説者以为不忘本今观是器形模方正文镂华好而中藏简古意尚有商之遗风岂去商未逺而作铭者亦知所谓不忍忘本者耶【绍兴古器评】铭三十七字博古第为周器然铭文全类商兄癸卣殆一时器也姑列于商彞之末【钟鼎款识】
右高五寸八分深四寸一分口径七寸三分腹径六寸九分容五升五合重五斤三两圏足铭三字曰旗鸡单上二字作旗鸡形曰单则叔向所谓周其再世乎其有单子也故知单所以为姓曰旗则穆公旗也单自襄公至穆公凡六世而世有明德今所藏单父乙鼎之铭亦曰旗单而纹镂窃相似耳【博古圗】
右通座高六寸一分深三寸一分口径五寸八分座长五寸四分阔四寸八分容二升六合重五斤七两两耳有珥是器耳作螭状下为方座云雷之纹与夔龙间错铭七字一字磨灭不可考曰召父则召公奭也凡周器彞有六而因形以为用见于铭载者类书锡命孝享此曰作乃寳彞而又比他彞其制小异特自寳用之器也然铭简篆古方召公奭时去商为未逺故知其为周初物耳【博古圗】
召父则召公奭也召公奭时去商为未逺【阙】
简设饰不繁制作有商之余风焉【绍兴古器评】
铭曰叔作寳尊彞上一字磨灭【钟鼎款识】
右高五寸七分深二寸七分口径五寸三分座自方四寸八分下有响铎容二升重四斤五两两耳有珥铭六字一字不可辨五字曰叔作寳尊彞且尊用以酌?用以祼是故尊彞之所用也不同此统言尊彞者盖先王之时用器不中度不鬻于市戒在于作为淫巧以法度为绳约要使其器可尊可法而后已是以沈子作盉而铭曰尊彞孟金作敦而铭曰尊丁父已作彞而铭曰尊彞虢叔作鬲而铭曰尊鬲此曰尊彞者非六尊之谓也曰叔则周之以叔名者如虢叔荣叔祭叔之类是也上字磨灭故不可考其为谁观其形制则耳为水兽下有方座周身为饕餮状纯縁下与足上有行螭之饰螭亦水兽也盖有以戒沈湎而使不没于礼而已是则制器尚象岂虚为文饰也哉【博古圗】
周云雷寳彞
右铭三字曰作寳彞是器以云雷为饰【钟鼎款识】
右高五寸五分深四寸二分口径七寸一分腹径七寸容五升二合重四斤十有二两两耳有珥铭三字曰作寳彞而饰以云雷夫云以致泽雷以啓蛰所以养成万彚也然茍或过焉则亦所以为害人之于食饮犹是也夫有以养其气体则不能无益者矣然而染指者至于伤恩酒薄者至于用戈则害有甚于此者故昔人于此切切致意凡器之所形目之所击莫不有防意焉【博古圗】
右高五寸二分深四寸口径六寸三分腹径六寸四分容四升有半重三斤十有五两两耳有珥铭三字曰作寳彞字画高古不书名岂讳贤也欤纯縁之下与足皆作雷纹蹙起饕餮状以鹿首为耳盖雷之为物养神于冬起用于震其动也时而义有在是以其彞者法也着之文饰亦法之所在焉【博古图】
伯映于经传无所见大概与周叔彞相似也【钟鼎款识】右高三寸五分深三寸四分口径六寸腹径五寸七分容三升三合重二斤十四两两耳有珥铭一十字曰伯映者于经传无见考其形制耳作兽形纯縁与足饰以防龙间之雷纹大概与周叔彞相似则知伯映为周人无疑曰伯恐其字耳【博古圗】
周五彞
五
右铭一字曰五者乃其次序也【钟鼎款识】
周伯宋彞
伯宋
右铭二字曰伯宋伯者伯仲之次宋即其姓氏耳【钟鼎款识】
周冏从彞
周单従彞一
周单従彞二
周单従彞三
周单従彞四
周单従彞五
单氏在周为盛族自襄公至六世而世有明德冏则其名也【钟鼎款识】
周虢叔彞
周器言虢叔甚多有所谓虢叔作尊鬲者有所谓虢叔作叔殷鬲者虢言其姓也叔言其序也【钟鼎款识】
周篆带彞
铭云作寳尊彞不着姓氏器类敦盖而名曰彞彞者法度之器也【钟鼎款识】
周司空彞
铭云司空作寳彞空则借用工字盖三代之时未必字字皆有必依声托事假借而用之耳【钟鼎款识】
品伯彞【吕氏考古圗作单伯彞】
铭曰品伯作寳尊彞品作三口而一覆其下古人作字左右反正不拘偏旁位置品伯者不知其谁何也【钟鼎款识】
师艅象彞【详见周师艅尊】
铭三十有二字【考古圗】
彞【与卢同　详见前】
铭五字【考古圗】
周父丙彞
右父丙彞铭旧藏祖择之舍人家后归故人王偁唯盖存已破缺此周器也而犹称父丙者当是周初接商时器【金石录】
周亚乳彞
古之彞器凡作亚形者皆庙器也盖亚形所以象藏主之石室耳【绍兴古器评】
周持刀寳彞
铭六字是器铭作孙象形而手执刀孙又疑为子字古之彞器多着之此象盖欲示孝子亲执其劳以明割牲之意云耳诗云执其鸾刀以启其毛取其血膋凢以是也古人之于祭祀致其尽者如此【绍兴古器评】
周单父乙彞
铭亚形中为单父乙字单则叔向所谓周其再兴乎其有单子也故知单所以为姓乙不特为商君之号而齐亦有乙公此曰乙者岂单氏之父祖乎【绍兴古器评】
六艺之一录卷五

[book_title]卷六
钦定四库全书
六艺之一录卷六　　　　　　钱唐倪涛撰
金器款识六
緫説
卣之为器中尊也夏商之世总谓之彞至周则郁鬯之尊独谓之卣盖周官尊彞皆有司所以辨其用与其实所谓六彞者鸡鸟斝黄虎蜼也六尊者献象着壶大山也而祫祭则合诸神而祭之者也故用五齐三酒通郁鬯各二尊而尊之数合十有八禘祭则禘祖之所自出者也故用四齐三酒阙二尊而尊之数合十有六是则通于郁鬯二尊者其所以为卣也何以言之成王寕周公之功而锡之以秬鬯二卣平王命文侯之德而锡之以秬鬯一卣皆实以郁鬯知其为卣明矣盖秬者取其一稃二米和气所生鬯则取芬香条达而和畅发于外卣之所以为中者唯其备天地中和之气非有事于形器之末而已凡所以锡有功赏有德是亦使其强不过中怠不鞭后不失夫至中之道故尔然彞也尊也卣也皆盛酒之器用有所宜则名有所不同贾公产以谓上尊曰彞中尊曰卣下尊曰壶尔雅亦曰卣中尊也故取其中中也者天下之大本以其德足以成天地而配之者也故卣所以实之郁鬯者义在兹欤
商卣
商祖乙卣【博古圗作持刀祖乙卣】
右通盖高一尺二寸四分深七寸五分口径长四寸八分阔三寸六分腹径长八寸六分濶七寸二分容二升九合共重九斤十有二两两耳有提梁盖与器铭共十四字曰祖乙者河亶甲之子也孙象形而手执刀盖孙又疑其为子字子盖商姓也先王之事亲于耤则必秉耒于牲则必执系于羞哜则执鸾刀于入舞则执干戚凡于祭飨未尝不竭力从事以职其劳则卣之持刀不亦宜乎礼记曰袒而割烹义取于此观其字画奇古形制瓌异可以为诸卣之冠【博古圗】先王之事亲于羞哜则执鸾刀于舞则执干戚凢于祭祀未尝不亲执其劳以示孝子竭力从事之意此商之彞器所以多作子象以持刀者殆谓是欤【绍兴古器】
按王楚集韵以立戈横戈并释为子孙字吕氏考古又云大者为子小者为孙父癸者商君之号也【钟鼎款识】右通盖高一尺一寸六分深七寸五分口径长四寸四分阔三寸二分腹径长七寸三分阔五寸六分容六升三合共重十有五斤六两两耳有提梁盖与器铭共六字父癸者商天乙父主癸也上作人形手执一戈按诸铭款多为戈状或立之或横之至此乃执焉盖戈所以戒其过茍念于须防而忽于持乆谨于忧勤而失于懈怠则戈之戒将亡矣非特戈也盖有所谓执鸾刀有所谓执一金敦黍或曰执玉或曰执爵皆因其事而有执焉观其器悉以鳯鸟为饰而鳯之为物因时而隐显览德辉而下者也器以藏礼而取饰于是非礼文之盛曷以称此昔周官掌六彞有以鸟彞为铭者郑?所谓刻而画之为鳯皇之形其法盖取于此然后世但知归美于周而不知商有以肇之也【博古图】
盖器各有铭三字虽大小之不同其字画不少异惟中一字未详【钟鼎款识】
右通盖高九寸八分深六寸二分口径长四寸阔三寸三分腹径长七寸阔六寸三分容四升二合共重七斤十有一两两耳有提梁盖与器铭共六字其篆画不少异惟中一字与铭意皆未可详此器制作纯厚而不雕巧铭复简略规模与商防龙卣相类定一时物也【博古圗】
商田卣
底盖皆有铭铭皆一字铭曰田疑人名【考古圗】
右通盖高八寸深四寸九分口径长四寸一分阔二寸九分腹径长七寸阔五寸一分容三升五合共重五斤九两两耳盖与器铭共二字饰以云雷防龙之形纹?华巧切近人意其铭曰田耳间连环以为提梁而今乃残缺不见其完亦可惜也且田者粢盛之所自出而卣之为器中尊也诗书所谓秬鬯者正一稃二米之谓焉铭田者岂非追本而为言耶【博古圗】昔成王宁周公之功而赐之以秬鬯二卣平王命文侯之德而锡之以秬鬯一卣诗所谓秬鬯者盖取其一稃二米芬香条达而田者粢盛之所自出是卣铭之曰田岂追本而言耶【绍兴古器评】
商世母辛卣
右通盖高九寸七分深六寸五分口径长四寸一分阔三寸腹径长九寸阔四寸三分容五升七合共重八斤六两两耳有提梁盖与器铭共五字器上一字作三乂按説文世字从三十故以此为世字以世为铭者盖欲世世传之子孙不絶而已且三爻又意其为五字从二一而交之象隂阳交午之义天数穷于九地数中于六九六之数为十五而天地之数备三乂者十五也古之圣人极其数遂定天下之象故以之制器而天地之数寓焉是则制字之妙未易以一理推也且辛为商号而曰母辛即商史所谓辛母者是也盖古人命辞或上或下其变易类多如此【博古圗】説文世字从三十故以此为世字【钟鼎款识】
右通盖高一尺三分深六寸口径长二寸八分阔三寸腹径长五寸七分阔四寸八分容三升六合共重六斤十有四两两耳有提梁盖与器铭共二字作卦象观古人画卦奇以象乎阳耦以配乎隂一奇一耦而隂阳之道全一虚一实而消息之理备然易始八卦而文王重之为六十四卦夏曰连山商曰归藏周曰易是卦也上下爻皆阳有干之象中二爻皆隂有坤之象虚其中亦取象于器所谓黄流在中者义或在焉虽不见于书惟汉?雄作太?八十一首以拟易曰方州部家今争首一方三州一部一家与此卣卦象正同雄于汉最号博闻殆?之所自而作耶【博古圗】
商祖辛卣
右高九寸三分深七寸五分口径长四寸五分阔七寸腹径长八寸阔七寸一分容六升九合重十有三两两耳缺盖有提梁铭七字曰祖辛作彞尊又象人形右执木左执防按商十四代君曰祖辛盖祖乙之子沃甲之兄祖丁之父也其象人形而执木执防者殆是其武舞也木当是朱干防当是兵舞昔舜之时舞干羽于两阶以格有苗则五帝之前其武舞亦所不废武王之乐曰大武而舞如之则三王之后其以用济时者又所不敢忘武也岂商之时独不然耶考商有天下至祖乙而政复兴祖辛继之而善述其事则干以自衞防以攘敌者于祖辛有之也宜铭是器以旌之又尝求其用舞之由固有文舞有武舞凡山川之祀社稷之祀四方之祀与其持盈守文之君皆以羽旄之舞而文舞是也若以武得天下故于是有干舞焉武舞是也祖辛之迹不见于书传而特有此武舞固可以类求矣【博古圗】
商立戈卣
立戈
右铭一字作立戈盖亦示戒之意【钟鼎款识】
右通盖高九寸二分深六寸二分口径长四寸五分阔三寸八分腹径长七寸五分阔六寸容五升三合共重八斤六两两耳有提梁铭作立戈形书称四人綦弁执戈又曰兊之戈在东房则戈于五兵为利器王安石字说戈従一不得已而用欲一而已以是铭其器盖亦示戒之意按商有立戈鼎有立戈父甲鼎与此意同是器通体两面状饕餮间以雷纹提梁为虎首盖皆示其防闲之理【博古圗】
虎兕卣
右通盖一尺三寸深六寸四分口径长三寸八分阔三寸五分腹径长七寸阔六寸五分容五升三合共重一十斤十有二两两耳有提梁盖与器铭共二字作兕形语云虎兕出于柙则兕非驯兽有害于人者故昔人用以为罸爵曰称彼兕觥是也觥既曰兕则宜卣亦有兕是器提梁之两端亦象兕首而通体作饕餮状岂不有所示其戒耶商尚质于是铭诸器者或以其形此所以与周器异耳【博古圗】
商执爵父丁卣
右高八寸四分深七寸七分口径长三寸七分阔二寸七分腹径长五寸六分阔三寸五分容三升六合重四斤十有三两两耳阙盖有提梁铭三字上象手执爵形考□之状口引如流下列三足有爵之象旁画以□说文谓□手也礼记曰孝子如执玉如奉盈洞洞属属然如弗胜如将失之则以手附爵者盖见于如将失之之意非尽其钦而钦者孰能臻此商之君以丁为号者六曰父丁则未详其何丁也【博古圗】铭三字上一字如手执爵形□説文谓右手也【钟鼎款识】
前一器高五寸深四寸五分口径长三寸八分腹径长六寸四分容四升四合重三斤十有三两两耳阙盖有提梁铭四字
后一器通盖高六寸八分深四寸八分口径长三寸六分阔二寸七分腹径长六寸八分阔五寸五分容一升九合共重二斤十有二两两耳阙提梁盖与器铭共八字
右二器皆卣也不书作者之名而总谓之尊彞一无盖一阙提梁然制作浑厚而饰以牛形牛之为物能兴民功致民力出作入息而服畎畆之事先王于器用之间所寓自有理致周司尊彞春祠夏禴所用献尊以牛为饰其原盖出于此【博古圗】
右通盖高六寸四分深四寸四分口径长三寸一分阔二寸三分腹径长四寸八分阔三寸五分容一升五合共重二斤十两两耳阙提梁盖与器铭共十二字曰瞿者质诸经传无所见而商有瞿父鼎亦作两目相并正与此卣同实一时之制曰祖丁者商十四世君祖辛之子也中为牺形下为两册皆取象于物而书画未分至周官司尊彞有曰牺尊者饰以牺牛盖所因者商之遗意耳画以两册所以为册命也亦犹康王命毕公而曰册毕制器尚象其义如此【博古圗】
右通盖高七寸三分深五寸三分口径二寸一分腹径四寸容一升六合共重二斤十有二两两耳有提梁盖与器铭共五十字曰丁子王者按商无諡号皆以天之十日配之王则三代之同称也兄癸者则兄弟相承之辞故祀其先王或称祖丁卣之类或称父若招父丁爵之类或称兄若此卣之类又曰惟王九祀者尔雅云唐虞曰载夏曰歳商曰祀周曰年其言祀则知此卣之出于商也其末曰世昌者蕲世世昌盛有如此铭也他器有曰子子孙孙万年无疆之类也着于鬲形者古人于酒器多以此为饰故尊也爵也皆作此状盖欲如鬲之炊气上下交通而已【博古圗】铭曰丁子疑隂阳刚柔不相配或曰商人尚质如言甲子丁丑也又下文曰丙申未详其义【钟鼎款识】
按癸者成汤父号而此曰兄癸者当是其弟为兄作也取兄弟相承之义商之铭款或称祖若祖戊尊祖丙爵之类或称父若父癸鼎父丁爵之类或称兄若兄丁尊与此卣之类辞虽不同要之皆祀其先王之器也画作鬲形者鬲空三足气由是通上下则用鬲识气凡欲交通而无间耳鬲之取象于父已尊作□而此则作亚是皆河圗洛书之遗意非书家八法所可议也【绍兴古器评】
商册卣
盖　□　　　　册　器铭同
右通盖高六寸五分深三寸六分口径长二寸三分阔一寸八分腹径长四寸四分阔三寸二分容一升共重二斤五两两耳有提梁盖与器铭共二字曰册且卣所以承君之锡然后享于祖庙之器故必言册以纪君之命商之辞略故一言而足是器顶中作爵柱以为举持之具又以绹纽为提梁而其足与盖皆着飞鳯相向之状盖之旁又作山形间以蝉纹纯縁外则以兽首为鼻之饰以防龙左右环之盖商器多此类也【博古圗】
右通盖高一尺三分深六寸三分口径长三寸九分阔三寸二分腹径长七寸八分阔六寸二分容六升三合共重一十一斤十有二两两耳有提梁盖与器铭共一十二字曰父丙禾孙其上又为弓形手执二矢饰以弓矢者意其平日之所嗜好而子孙之所以享祖考者当以是求之也然禾字全作禾穟之形亦固有义夫卣所盛者祼也为之祼者其秬鬯也秬有一稃二米禀冲气最盛故昔人用以为鬯而享神亦是其诚之不可虚拘也铭禾于卣义固有在耳【博古圗】
商父巳卣
【立戈形】父巳
铭三字按此器文作立戈状未详【考古圗】
右高七寸三分深六寸五分口径长三寸六分阔三寸腹径长七寸四分阔五寸八分容五升有半重六斤十有二两两耳阙盖有提梁铭三字曰父巳上有立戈形按商之十世君曰雍巳此曰父巳则是其子铭其父之祀器也考雍巳之子是为小甲是器当小甲之世为之作立戈形亦以嗜好求其神也盖古之尚象未有不及是者故于是有立戈爵有立戈甗有立戈癸尊有立戈父癸卣盖与此意同也其制作质古真商物也但特亡其盖耳【博古圗】
子之字正作立戈形前篇已屡释之矣所以铭武功也按商之十世君曰雍已也【钟鼎款识】
右通盖高一尺深七寸五分口径长三寸五分阔二寸六分腹径长六寸七分阔五寸四分容四升九合共重七斤五两两耳有提梁盖与器铭共八字象三矢之形而以一格立之曰贝父辛按书文侯之命以言平王锡晋文侯也曰用赉尔秬鬯一卣继之以彤弓一彤矢百卢弓一卢矢百则卣之铭三矢者得不纪君惠耶一生二二生三三生万物则三者总数耳又诗言菁菁者莪此育材之诗也而曰既见君子锡我百朋而释者谓古者货贝五贝为朋则人君之锡臣下亦有及于贝者书言大贝在西房盖国之所寳也以贝铭之卣间是亦象矢之义也父辛则指其人而已【博古圗】
凡诸侯赐弓矢然后专征伐故平王锡晋文侯曰用赉尔秬鬯一卣继之以彤弓一彤矢百卢弓十卢矢千今此器铭象三矢之形而以一格立之者岂非纪君赐耶古者货贝五贝为朋复以贝铭之者是非象矢之义也商父乙鼎曰赐赉贝殆与此同意父辛则指其人而已【绍兴古器评】
商执?父丁卣
右通盖高九寸四分深六寸七分口径长四寸四分阔三寸二分腹径长七寸七分阔五寸九分容五升九合共重七斤有半两耳有提梁盖与器铭共六字曰父丁又作手执?形于其上祭祀之义以养为主而?所以示其养也于礼见之夫雍人掌割烹之事也而曰概鼎?俎于雍防则?所以载鼎实耳又廪人掌米入之藏也而曰概?与敦于廪防则亦以?载黍稷焉诗曰有饛簋餐有捄棘?则敦与簋皆盛黍稷器其为用于食明矣然则?于饮食无所不用宜以养为主也卣之为器岂非以养为先哉【博古圗】
商持干父癸卣
右高七寸八分深六寸七分口径长四寸五分阔三寸三分腹径长七寸六分阔五寸九分阙盖有提梁容六升三合重八斤四两铭曰父癸而上为人形两手各持干按周官司干掌舞器祭祀舞者既陈则授舞器既舞则受之宾飨亦如之然则祭于庙用于宾设于飨礼莫不皆有干舞焉盖干武舞也有是功斯有是舞以称之非是则君子不取然古者舞有文武若羽舞皇舞文舞也干舞人舞武舞也诗曰左手执籥右手秉翟又曰值其鹭羽皆指文舞而言之礼曰朱干玉戚以舞大武诗曰万舞有奕皆指武舞而言之于是有王者兴以武得天下则其庙乐皆有武舞是器商物而卣乃荐秬鬯之器实用于宗庙然其铭曰父癸则明为子以奉其父者在商之时号报癸者惟成汤之父故今所藏彞器凡商物铭癸者皆归之报癸然则用舞于癸庙亦宜以其子之所有而荐之汤以武得天下其所舞者朱干玉戚也故于器以干名之然其铭象人形两手各执干而不以玉戚兼之者亦取夫干以自卫不事乎兵之道欤且黄帝尧舜以至三王其所谓文武之乐莫不有之故有乐则舞従焉是以舞文者若黄帝之云门尧之大咸舜之大韶夏之大夏是也舞武者若汤之大濩武王之大武是也然而舜用大韶之文舞而亦有所谓舞干者方时有苗为之孽则不可无武备耳要之以德为主也且顷所藏彞器有持刀父巳有立戈父甲又有所谓持防父巳而独无持干者夫干以自卫有征无战非若戈防也书曰帝乃诞敷文德舞干羽于两阶则帝者之盛德成矣其在兹欤其在兹欤【博古圗】
商妇庚卣
右高七寸二分深五寸九分口径长三寸七分阔三寸腹径长七寸七分阔五寸九分容五升四合重六斤十有二两两耳阙盖有提梁铭七字其一字冺灭不可考余曰子孙妇甲庚丁夫彞器多以子孙铭之以其承祖考之祀者有在于是若乃中馈之职従其夫以相祀事此又妇之于姑舅礼所不废盖以人道而祀神则宗庙致钦之义妇宜预焉诗言君妇莫莫为豆孔庶是也闗睢之美后妃采蘩之咏夫人采苹之语大夫妻莫不皆以供祭祀为先耳然古者妇之预祭惟宗庙则従至于外祀则莫従也故必言子孙妇以别其宗庙之祀欤曰甲庚丁者祭之日也夫外事用刚日内事用柔日宗庙之祀当用柔日而此兼甲庚何哉盖春秋言辛巳有事于太庙壬午绎则宗庙正祭必用柔日而至于绎祭则无害其用刚日也天有十日地有十二辰日辰未尝不相配而言如辛巳壬午之类是矣且此独言日而不言辰者以言日则辰従之昔人言简而意足故其铭如此【博古圗】铭七字其一字泯灭不可考余曰子孙妇甲庚丁其泯灭者髣髴一束字未详其义【钟鼎款识】
商父举卣
辛父举
右通盖高九寸五分深六寸一分口径长三寸六分阔二寸六分腹径长七寸九分阔五寸四分容五升二合共重六斤有半两耳有提梁铭三字曰辛父举按周有天下立二王后乃封纣子武庚于宋以续商祀武庚被诛又命微子啓代商后俾得用天子礼乐故凡器用服饰一遵商制诗所谓亦白其马以商尚白而不従周之尚赤也然则宗庙祭祀其亦遵商明矣自微子至于僖公举实为八世则其得用商礼可知是卣商卣也曰父举则是为僖公举也【博古圗】
商史卣
史
右高七寸一分深六寸一分口径长四寸一分阔三寸腹径长七寸三分阔五寸四分容五升二合重五斤两耳阙提梁铭一字曰史者史言其官有以史为氏族者因官而受氏焉今有爵铭三字曰史父辛字画相类则是史名其官是卣状饕餮而环以连珠文缛典雅真商物也【博古圗】
右通盖高六寸八分深四寸三分口径长四寸阔三寸一分腹径长六寸阔四寸九分容二升八合共重三斤十有三两两耳有提梁盖与器铭共一十四字父巳者商君也子字象形而右手持刀按商祖乙卣亦作此象盖欲示孝子亲职其劳以明割牲之义诗云执其鸾刀以启其毛取其血膋凡以是也【博古圗】铭言父巳者商君也子象形而右手持刀按商祖乙卣铭文皆类此【钟鼎款识】
商母乙卣【钟鼎款识作丙寅卣】
右通盖高八寸六分深五寸六分口径长三寸八分阔三寸腹径长七寸一分阔四寸二分容三升五合共重五斤一两两耳有提梁盖与器铭共二十二字曰丙寅王锡者以甲子推之商建国始于庚戌歴十七年而有丙寅正在仲壬即位之二年也其曰王锡则王之锡赉功臣之器如周分文侯之卣亦王之所锡也故记礼者以谓赐圭瓉然后为鬯则知此器非臣下之所专有又曰作母乙彞者如诗言文母同意考商周之时立子生商者有娀也故长发之禘及之厥初生民者姜嫄也故雝之禘及之是皆率亲之义耳盖知是卣乃王锡臣工以追享其母氏者欤以夫家庙未尝无合食也【博古圗】
是器乃王锡臣工以追享其母氏者也【钟鼎款识】
冀者国名也后以为氏父辛商号也旅彞者旅举其象也其后作亚形【钟鼎款识】
右通盖高六寸三分深四寸二分口径长三寸九分阔二寸九分腹径长五寸五分阔四寸容二升三合共重四斤有半两耳有提梁盖与器铭共一十四字冀者国名也昔人受封于此则后世食采于所封之地复以为氏焉父辛商号也曰旅彞者昔人尝谓有田一成有众一旅则旅举其众也考诸款识甗曰旅甗敦曰旅敦匜曰旅匜簋曰旅簋义率如此其后作亚形者又以象其藏主石室之制盖宗庙之器也【博古圗】
冀者国名唐虞之都也昔人受封于此后世食采于所封之地故复以为氏父辛商君之号也旅彞者旅以言其众实其非一器耳如弡伯旅匜叔作旅匜之类是也作圏若亚形者所以象庙室则又知其为宗庙之器矣【绍兴古器评】
商祖庚卣【盖】
右高四寸二分长五寸九分阔四寸七分重二斤六两铭曰祖庚史且商二十五代之君曰祖庚实为武丁氏之子是器铭曰祖庚史则商庚时史之卣也盖臣之享家庙非君锡彞器则不可专者故以祖庚史铭之盖之铭如此则其器亦当有是铭此特失其器耳按周宰辟父敦盖与器之铭各七十五字周敦盖与器之铭各一百七字略无少异独周仲驹敦盖与器铭虽同而器铭则可以顺读盖铭则反是以此少异耳异时兹器一出其器与盖铭亦必相合焉【博古圗】
商子父癸卣【吕氏考古圗作持戈父癸卣】
按考古云此器藏庐江李氏子执戈者子为父癸作此器也
按父巳即其名或字考古云木者恐其氏族也【钟鼎款识】
商亚父乙卣
此铭亚形中作父乙盖子为父乙作庙器也【钟鼎款识】
商足迹父乙卣【吕氏考古圗作父巳足迹卣】
足迹父已
右铭五字上为足迹中一字未详藏庐江李氏【钟鼎款识】
商举父册父癸卣
前所载册卣盖器皆有一册字言承君之锡也此卣作册而围之文作两人四手共举之状【钟鼎款识】
商母乙卣
子为母乙作卣而子亦作立戈之形【钟鼎款识】
商子孙父已卣【吕氏考古圗作父乙卣】
析子孙父乙
李伯时所藏子孙父乙卣作非而此作□皆析字也博古录析子孙有贻厥子孙之意【钟鼎款识】
商举已卣
器与盖铭共四字以举名器者多矣在彞则有已举而尊之铭则有中举李公麟得古爵于夀阳铭亦曰已举以是知举者非特是卣盖举之字从手从与以手致而与人之义彞也尊也爵也卣也因献酬而举之故皆铭曰举如杜蒉洗而?觯以饮平公因谓之杜举是也已则商之雍已焉【绍兴古器评】
商父丁举卣
盖与器铭共六字器之铭举者多矣类皆取献酬而举之之义若父丁则商号也是器文镂简古有尚质之风其商人之为乎【绍兴古器评】
商提梁兕卣
器与盖铭共六字一字未详余作两兕形昔人尝取兕角以为觥曰兕觥郭璞有山海经圗賛曰皮充武备角照文德古人取于兕者如此是器提梁为纲纽盖与纯縁之外饰以雷纹环以连珠规模文镂颇类商父举卣而又通体皆作赭色缀以緑花在商器尤为美观者也【绍兴古器评】
六艺之一录卷六

[book_title]卷七
钦定四库全书
六艺之一录卷七　　　　　　钱唐倪涛撰
金器款识七
周卣
周淮父卣
右通盖高六寸八分深四寸四分口径长三寸九分阔二寸九分腹径长五寸八分阔四寸七分容二升三合共重五斤一两两耳有提梁盖与器铭共八十二字其曰穆従师淮父戍于古者穆与淮父索诸经传悉无所见戍则如诗言遣戍役之戍谓穆从淮父以戍役于古也按曲礼生曰父曰母死曰考曰妣则此曰文考者盖后世追享之器耳夫卣非燕享之器惟祀宗庙之神则用之其所盛则秬鬯也且君锡臣以秬鬯之祼其始则盛于卣其终则祼于彞所以求神于隂者曰日乙者举其日之吉也亦犹大夫始鼎曰日己寳鼎文考尊曰日癸尊彞之类举日之吉者所以严其事也【博古圗】
周单癸卣
铭曰夙夕飨尔宗则是享礼所用之卣是器乃单冏作父癸卣【钟鼎款识】
右通盖高五寸八分深四寸口径长三寸六分阔二寸七分腹径长六寸五分阔四寸三分容二升一合共重三斤二两两耳阙提梁盖与器铭共五十八字曰夙夕飨尔宗则是飨礼所用之卣宗者如礼记所言大宗小宗之类非诸侯之传姓者也是器乃单作父癸卣然先曰飨尔宗则癸于单族盖是其宗耳初河南岸圯张焘者得数十物而此卣是其一复有数器虽形制不同皆有单景字疑皆一时物如所谓单从彞单従舟单従鼎单从盉者是也独单父乙鼎单氏颇异又文皆少于癸卣岂详于此则略于彼其互相备耶【博古圗】
周有单子歴世不絶为贤卿士其族有襄公顷公靖公献公穆公凡数世特景者不见于经传岂亦斯人之族欤宣和博古圗载单従舟单従盉之类皆有单景字必一时物也【古器评】
周州卣
右卣盖器皆有铭文同曰州者不知其为名与氏也【钟鼎款识】
右通盖高六寸六分深四寸五分口径长三寸一分阔二寸五分腹径长六寸五分阔五寸八分容三升二合共重四斤十有二两两耳有提梁盖与器铭共一十二字曰州作父乙寳彞按州出于来国之后以州为氏在晋有大夫州绰在卫有大夫州吁其为氏则一耳卣非庶人可有是乃当时公侯卿士世禄之家此所以着姓言之也是器特以四鳯为饰于盖与器之上鳯之为物有其时则见非其时则隠其出处语黙类有道者故翔于千仞则览德而下九成之后则番然来仪然将以是饰之于器岂可非其所有而命之耶【博古圗】
右通盖高八寸深五寸六分口径长三寸七分阔二寸九分腹径长七寸一分阔五寸五分容四升共重五斤十有二两两耳有提梁铭一字曰孙状尸形盖孙可以为王父尸而神依人而行托物而见则其视听食息有足以形容此古人所以事死如事生事亡如事存其尸而祝之者盖不逃乎此理是器特刻其人形以铭之岂不欲其神之有依托欤卣正祀神之器而盛祼也所以求神者得无推其类哉古人作字象形盖莫不有防
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:04:12-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>