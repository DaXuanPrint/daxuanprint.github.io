<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷之上,卷之中,卷之下,种树书全文在线阅读,种树书全文在线下载,大玄古籍书库">
<meta name="description" content="三卷。唐郭橐驼(生卒年不详)撰。郭橐驼是唐代柳宗元《郭橐驼传》中的人物,此人能否著述尚难断言。《种树书》其它版本也有署名俞宗本的。《明史·艺文志》又作俞贞木,此处依《夷门广牍》本。《种树书》的内容,各刻本不一。据《明史·艺文志》农家类著录,全书三卷,但现存各刻本不分卷。有的分为木、桑、竹、果、豆麦、菜、花七节;有的前面一部分是“月令”的体裁,后面是种树方,分桑、竹、木、花、果、菜七节;而《夷门广牍本》中《种树书》的第一卷是“月令”体裁,以下两卷分为豆麦、桑、竹、木、花、果、菜七节,文字也有出入。书约成于洪">
<title>种树书_郭橐驼_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">种树书</span> <br/>
          作者： <span class="inputVal" id="bkauthor">郭橐驼</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,植物志,农书,完结</span> <br/>
          字数： <span class="inputVal" id="bknum">[book_length]9757</span> <br/>
          说明： <span class="inputVal" id="bkdec">三卷。唐郭橐驼(生卒年不详)撰。郭橐驼是唐代柳宗元《郭橐驼传》中的人物,此人能否著述尚难断言。《种树书》其它版本也有署名俞宗本的。《明史·艺文志》又作俞贞木,此处依《夷门广牍》本。《种树书》的内容,各刻本不一。据《明史·艺文志》农家类著录,全书三卷,但现存各刻本不分卷。有的分为木、桑、竹、果、豆麦、菜、花七节;有的前面一部分是“月令”的体裁,后面是种树方,分桑、竹、木、花、果、菜七节;而《夷门广牍本》中《种树书》的第一卷是“月令”体裁,以下两卷分为豆麦、桑、竹、木、花、果、菜七节,文字也有出入。书约成于洪武十二年(1379),大部分内容辑录自《齐民要术》、《四时纂要》、《种艺必用》、《农桑辑要》、《王祯农书》及《农桑衣食撮要》等农书。王毓瑚评曰:“本书由于记载着很多奇特的栽培技术,特别是嫁接方法,一向颇为人所称道,并且受到外国学者的重视。最近发现了著作时代更早的《种艺必用》和《琐碎录》之后,已经判明本书所讲的栽种技术并不都是第一手的性质,而是因袭前人,它的价值不一定超过《臞仙神隐书》、《便民图纂》、《多能鄙事》等书。”有《说郛》本、《丛书集成》本和农业出版社1962年校注本。</span> <br/>
          封面： <span class="inputVal" id="bkimg">Z_12979.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]种树书
[book_author]郭橐驼
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,植物志,农书,完结
[book_length]9757
[book_dec]三卷。唐郭橐驼(生卒年不详)撰。郭橐驼是唐代柳宗元《郭橐驼传》中的人物,此人能否著述尚难断言。《种树书》其它版本也有署名俞宗本的。《明史·艺文志》又作俞贞木,此处依《夷门广牍》本。《种树书》的内容,各刻本不一。据《明史·艺文志》农家类著录,全书三卷,但现存各刻本不分卷。有的分为木、桑、竹、果、豆麦、菜、花七节;有的前面一部分是“月令”的体裁,后面是种树方,分桑、竹、木、花、果、菜七节;而《夷门广牍本》中《种树书》的第一卷是“月令”体裁,以下两卷分为豆麦、桑、竹、木、花、果、菜七节,文字也有出入。书约成于洪武十二年(1379),大部分内容辑录自《齐民要术》、《四时纂要》、《种艺必用》、《农桑辑要》、《王祯农书》及《农桑衣食撮要》等农书。王毓瑚评曰:“本书由于记载着很多奇特的栽培技术,特别是嫁接方法,一向颇为人所称道,并且受到外国学者的重视。最近发现了著作时代更早的《种艺必用》和《琐碎录》之后,已经判明本书所讲的栽种技术并不都是第一手的性质,而是因袭前人,它的价值不一定超过《臞仙神隐书》、《便民图纂》、《多能鄙事》等书。”有《说郛》本、《丛书集成》本和农业出版社1962年校注本。
[book_img]Z_12979.jpg


[book_title]卷之上
正月
九焦在辰，天火在子，地火在巳。
元旦鷄鳴，以火照桑果，無蟲。
辰日，將斧斑駁斫樹，則結子不落。
此月裁樹為上時。
以甎石放李樹岐枝，多結實。
凡栽果，上半月栽者多子，南風、火日不可栽。
下茄、瓜、天羅子、薏苡諸般花子。
籤楊柳、木香、長春、佛見笑、薔薇、石榴、梔子。
種松、桑、榆、柳、棗、葱、葵、韭、麻、椒、牛蒡子、竹宜初二日。
雜樹木宜上旬。
木綿花、苦蕒、山藥、冬瓜宜三十日。
接諸般花果樹。
移諸般花果樹。已上凡種蒔並忌南風、火。
壠瓜地。
移桑樹。高樹白桑宜山岡地上，墻邊籬畔種之。五月收桑椹，以水淘取子，畧晒，成畦種之。至冬間燒去稍，明年分開再種，一年後可移。若是矮短青桑宜水鄉田土，水畔種之。正二月用木鈎攀枝地上，以土壓之，明年正月便可截斷，移種。每年兩次用糞或蠶沙添肥土澆壅。常鋤去草根、動浮根。樹下宜種菜蔬，依時修治則葉茂。
修桑樹。削去枯枝，去樹低下小者死枝條。開根用糞土泥培壅與十二月同。此月上旬不修理，則葉生遲而薄。
種蕈。取爛糓木，截斷，埋於陰地，用草盖。常以米泔水沃之，則生。宜用丁開日采木。
鋤耘麥，過此月則失時。
秧芋。用已熱過糞灰密排，𠉀生芽。
栽䓗、韭、薤。去鬚晒乾，疎行密排，用鷄糞盖。
修果木。去低小亂枝條，勿令分力。
二月
九焦在丑，天火在卯，地火在午。
此月雨中埋諸般樹條則活。
下麻子、山藥。
籤芙蓉、石榴、木槿。
種槐、茶、薤、木瓜、桐樹、決明、百合、胡麻、黃精、竹、茄、瓜、莧、枸杞、萱草、蒼朮、鳳仙、芭蕉、地粟、萵苣、茨、菰、雜菜、芋宜雨後。
葫蘆、黃瓜、藏瓜、茄、冬瓜宜清明日中，每日以少糞水澆。
分菊宜清明。
夏蘿蔔、菘菜、烏頭、碗豆、甘蔗、茱萸宜社前。
玉簪、石菊、山丹。
接桃、李、梅、棗、柑、橘、桑、柿。
移諸般花果。已上忌南風火日。
萵苣、苦蕒、生菜。
舒葡萄上架。
解樹上裹縛。
種椒。𠉀椒十分熟，揀大者，陰乾，收子，不要手捻，包裹地內。來年此月初種，或當時種濕潤肥地內，以破薦盖上，用泥宜常潤。𠉀生出土，去薦，做棚，逐株分開。次年移種，用瓦屑、麻餅、糞、灰欹斜種之。三年後，換嫩條，方結實。蛇來吃椒，宜種香白芷，或以髮纏樹根，種生菜亦得。
種茶。宜斜坡陰地𧺆水處，用糠與焦土種，每一圏用六七十粒，土厚一寸。出時，不要耘草，旱用米泔澆，常以尿糞水或蠶沙壅之。三年後可採藥。
壓桑條。濕土壓，條爛；燥土壓，易生根。
月內三卯，有則宜豆，無則宜早禾。
三月
九焦在戌，天火在午，地火在未。
種菉豆、早豆、山藥、黃瓜、早芝蔴、匏瓠、葫蘆、梔子、地黃、藍青、絲瓜。
甜瓜用𥂁水澆，子以鹵水拌和澆壅。
扁豆宜清明。
芋宜近水。
紫蘇在瓜畦上可遮日，得兩利。
黃獨、荸薺、木綿、麻子、菱。
移椒、茄、秧、芍藥、百合、剪金、茭白、枸杞苗。
蒲宜上旬雨中。
梔子帶花移則活，梅雨中宜籤。
接梅、杏。
下江豆。榖雨前後種，六月收子便種，八月再生，又收一次。
收薺菜花。
月內三卯，有則宜豆，無則宜麥、禾。
四月
九焦在未，天火在酉，地火在申。
此月伐木不蛀。
下芝麻。
種夏蘿蔔、菘菜、椒、松、大豆、紫蘇、晚黃瓜、葵、蓮、菉豆、白莧。
枇杷忌糞。
荷根宜立夏前三日。
麻宜夏至前十日。
籤梔子、荼䕷、木香。
收蘿蔔子、蠶豆、䓗子。
五月
九焦在卯，天火在子，地火在酉。
下夏菘菜。
種晚大豆、菖蒲、晚紅花、香菜、桃、杏、梅核。
移竹宜十三日竹醉日。
斬桑。採後卽斬，不可過夏至節，過則脂漿巴上，根無力。忌西南風。
收菜子、大蒜、紅花、槐花、小麥、木綿、藍青、蒼耳、櫻粟、蘿蔔子。
苧葉治刀傷。
收蠶種。揀簇上硬繭，尖細緊小者是雄，圓慢厚大者是雌，收同時出者，卯時放對，未時摘放。子如環、如堆者不可留。母蛾在上覆子者，三五日則氣足，方用桑皮穿掛凉處，忌麻、苧線掛，烟薰日炙之。若收種不仔細，徒費力養蠶。
浸蠶種。以蒲、艾、柳井水，畧浸去尿，收掛。
月內三卯，有則宜大、小豆，無則種早豆。
六月
九焦在子，天火在卯，地火在戌。
種小蒜、冬䓗、胡蘿蔔。
早蘿蔔宜初六日。
晚越瓜收子便種，宜糟。
蘿蔔宜立夏日。
油麻宜上旬。
夏菘菜上旬種，中旬食。
赤豆、菉豆立秋前十日宜麻地上種，太早不生。不蛀則宜豆，忌卯日。
收椒、紫蘇。
斫苧麻。於節卽斫，宜薄束小漚，宜青，生熟合宜，帶骨一斤可取皮四兩。
澆甘蔗、柑、橙、橘。
鋤竹園地、苧地。
七月
九焦在酉，天火在午，地火在亥。
種小蒜、䓗、蒿菜、蘿蔔、赤豆、薑、蔓菁、早菜、喬麥、胡蘿蔔、茼蒿。
菠菜宜月末下旬。
芥菜宜立秋前。
收藏椒、紫蘇、瓜種、芙蓉葉。
八月
九焦在午，天火在酉，地火在子。
種大蒜、櫻粟、寒豆、生菜、苦蕒、苧麻、諸般菜、䓗子、大麥、牡丹、芍藥、韭子、芥子、麗春、紅花。
椒，秋分前後數日。
諸色菜子分作兩三次種，與蘿蔔同。
移早梅、木樨、橙、橘、枇杷、木香、牡丹。
分牡丹、芍藥根并諸色花窠。
鋤竹園地。
九月
九焦在寅，天火在子，地火在丑。
種椒、茱萸、地黃、蠶豆、柿、蒜、芥菜、藏菜矮黃。
移山茶、臘梅、雜果木。
收藏冬瓜子、茄種、梔子、枸杞、槐子、菊花、栗子、芝麻。
十月
九焦在亥，天火在卯，地火在寅。
種大、小豆、春菜、生菜、蘿蔔、諸色菜。
接花果。
壓桑條。
澆灌花木。
收茶子、山藥、二桑葉、芋、冬瓜。
十一月
九焦在申，天火在午，地火在卯。
種小麥、油菜、萵苣、桑、蘿蔔種。
移松、栢、檜。
接木。
夾籬。
澆菜。
伐竹、木。
盫芙蓉條。
收藏。
十二月
九焦在巳，天火在酉，地火在辰。
種橘、松、花樹、桑。
麥宜臘日。
柳不生蛓毛蟲。
條桑。
壓果樹。
添桑土。
墩牡丹皮。
浴蠶種。臘八日以桑柴灰淋汁，以蠶種浸一日，却以雪水浸，掛收或掛桑木上，從雨雪凍一二宿，收，庶幾耐養。
種樹書卷之上終

[book_title]卷之中
豆、麥
凡種五穀用成、收、滿、平、定日為佳。小豆忌卯。稻、麻忌辰。禾忌丙。黍忌丑。秫忌寅、未。小麥忌戌。大麥忌子。大豆忌申。凡九穀不避忌日種之，多傷敗。
種諸豆與油麻、大麻等，若不及時去草，必為草所蠹耗，雖結食亦不多。諺云：麻耘地，豆耘花。麻須初生時耘，豆雖花開尚可耘。
種菉豆地宜瘦。
臘月種麥及豆，來年必熟。
麥苗盛時，須使人縱牧其間，蹂踐令稍實，則其收倍多。
麥屬陽，故宜乾原。稻屬陰，故宜水澤。
小麥不過冬，大麥不過年。
麥最宜雪。諺云：冬無雪，麥不結。
種麥之法。土欲細，溝欲深，爬欲輕，撒欲勻。
晒麥之法。宜烈日中乘熱而收，仍用水蓼剉碎雜其間，則免化蛾。
桑
糓上接桑，其葉肥大。桑上接梨，脆美而甘。撒子種桑，不若壓條而分根莖。
鷄腳桑，葉花而薄，得繭薄而絲少。
白桑，葉大如掌而厚，得繭厚而堅，絲每倍常。
桑葉生黃衣而皺者號曰金桑，非特蚕不食，而木亦將就槁矣。
先椹而後葉者，葉必少。
浙間植桑，斬其桑而植之，謂之稼桑。却以螺殼覆其頂，恐梅雨侵損其皮故也。二年卽盛。
常以三月三日雨，卜桑葉之貴賤。諺曰：雨打石頭徧，桑葉三錢片。或曰：四日尤甚。杭州人云：三日尚可，四日殺我。言四日雨尤貴。
養蠶法。收取種繭，必取居簇中者，近上則絲薄，近下則子不生。
按《五行書》曰：欲知蚕善惡，常三月三日，天陰而無日，不雨，蚕大善。
蚕繭腰小者雄蛾，大者雌蛾。雞、鵞、鴨卵圓者雄，尖者雌。
午日不得鋤桑園。
有柘蚕食柘而早繭。
葉濕者不可飼蚕，雨中採至必拭令乾，恐有傷。
竹
冬至前後各半月不可種植，盖天地閉塞而成冬，種之必死。
種時斬去稍，仍為架扶之，使根不搖，易活。又法，三兩竿作一本移，盖其根自相持，則尤易活也。或云，不須斬稍，只作兩重架為妙。
種竹處當積土令稍高於旁地二三尺，則雨潦不侵損，錢唐人謂之竹腳。
竹有花輙槁死，花結實如稗，謂之竹米，一竿如此，則久之滿林皆然。其治法，於初米時擇一竿稍大者，截去近根三尺許，通其節，以糞之，則止。
竹林中有樹切勿去之，盖竹為樹枝所礙，雖風雪不復欹斜。
筀竹根多，穿害堦砌，惟聚皂莢刺堆土中障之，根卽不過，栽油麻萁亦妙。
凡種竹正月二日，宜取西南根，於東北角種之，其鞭自然行西南，盖竹性向西南行也。諺云：東家種竹，西家種地。若得死貓埋其下，其竹尤盛。竹有醉日，卽五月十三日也，《齊民要術》謂之竹醉日，《岳州風土記》謂之龍生日，移竹栽宜用此日，或陰雨，土虛則鞭行，明年笋莖交出。
種竹以五月二十日為上，是日遇雨尤佳。或曰：不必五月，但每月二十日皆可。又一說：正月一日、二月二日、三月三日皆可種，無不活者，每月仿此。
種竹若用鋤頭打實土，則笋生遲。
種竹不去篠，則林外向陽者三二年間便有大竹。諺云：栽竹無時，雨過便移，多留宿土，記取南枝。如要不間年出笋，用本命日，謂正月一日、二月二日之類。
種竹不拘四時，凡遇雨皆可。若遇火日及有西風則不可移，花木亦然，移時須是大，其根盤維以草繩，仍記向背為佳。
大率種竹須向北，盖根無不向南也。仍須土鬆，淺種，不用增土於窠株之上乃佳。《夢溪忘懷錄》之法尤妙。
種竹須將竹母斬去，只留四五尺長，仍斜植之。種竹須濶掘溝，用籠糠和泥抱根，然後用淨土傅其上，或鋪少大麥於其中，令竹根著麥上，以土盖之，其根易行。
《志林》云：竹有雌雄，雌者多笋，故種竹常擇雌者。物不逃於陰陽，可不信歟，凡欲識雌雄，當自根上第一枝觀之，䨇枝者為雌，卽出笋，若獨枝者是雄竹耳。
種竹法。擇大竹，就根上去上三四寸許截斷之，去其上不用，只以竹根截處，打通節，實以硫黃末，顛倒種之。第一年生小竹，隨卽去之，次年亦去之，至第三年生竹，其大如所種者。
種竹用舊茅茨夾土，則竹根尋地脈而生。
竹有六十年數，便生花。
竹以三伏內及臘月斫者，不蛀。
竹留三去四，盖三年者留，四年者伐去。
月菴種竹法。先鋤其地，深三尺，濶一尺五寸。將馬糞須乾草糞，和細泥并水填，令一尺高，令人於其上蹈熟。或無馬糞，以籠糠代之。夏月令稀，冬月令稠。然後種竹，須三四莖作一叢者，淺栽為佳，上多用河泥盖之。斫去竹稍，裝架。地廣宜種筀竹，亭檻間宜種筋竹，至次年八月後，方可去篠竹。
禁中種竹，一二年間，無不茂盛。園子云：初無他術，只有八字，踈種、密種、淺種、深種。踈種，謂三四尺地方種一窠，欲其土虛行鞭。密種，謂種得雖踈，每窠却種四五竿，欲其根密。淺種，謂種時入土不甚深。深種，謂種得雖淺，却用河泥壅之。
宋子京種竹詩云：除地墻陰植翠筠，踈枝茂葉與時新，賴逢醉日元無損，政自得全於酒人。種植家云：五月十三號竹醉日，是日栽之無不茂盛。又云：用辰日，良。山谷所謂，根須辰日劚，笋看上番成。又云：宜用臘日。杜陵謂，東林竹影薄，臘月更宜栽。然臘月之說大繆，見《石林錄話》。
竹之滋澤，春發於枝葉，夏藏於幹，冬歸於根。如冬伐竹，經日一裂，自首至尾不得全。盛夏伐之最佳，但於林有損，未盛夏伐竹，則根色皆紅而鞭皆爛，然要好竹，非盛夏伐之不可，七八月亦尚可，自此滋澤而不中用矣。如要竹不蛀，取五月以前，仍用血忌日，但此月和前竹不生皆根爛。
秋分後，春分前，皆可移竹木。
竹與菊根皆向上長，添泥覆之為佳。
七月間移竹，無不活者。
木
凡木皆有雌雄，雄者多不實，可鑿木作方寸穴，取雌木填之，乃實。
凡木搗麻油查雜糞灰壅之，則枝葉茂。
冬青樹凋瘁，以猪糞壅之則茂。一說，以猪溺灌之。
凡木蚤晚以水沃，其上以喞筒喞水其上。
移樹木。用穀調泥漿於根下，日沃水，無不活者。
插杉枝。用驚蟄前後五日，斬新枝，鉏開坑，入枝，下泥杵緊。視天陰則插了，遇雨十分生，無雨卽有分數。
草木被羊食者不長。
栽松時去松中大根，惟留四旁鬚根，則無不偃盖。
一年之計，種之以竹。十年之計，種之以木。
凡移樹，不要傷動根鬚，須濶掘垜，不可去土，恐傷根。諺云：移樹無時，莫教樹知。
松必用春後社前，帶土栽培，百株百活。舍此時，決無生理也。
春分後，勿種松，秋分後，方可種，不獨松為然。
種松法大槩與竹同，只要根實，不令搖動，自然活。
令移樹者以小牌記南枝，不若先鑿掘窟沃水攪泥方栽，築令實，不可蹈，仍多以木扶之，恐風動其顛則根搖，雖尺許之木亦不活，根不搖，雖丈餘可活。更芟其上無使枝葉繁，則不受風。
種一切樹，大枝亦南，栽亦向南。
凡樹一移，當三年。
樹得桂而枯，然未可一槩論。若以桂為丁，在下釘，則順插為柳，倒插為楊。
木自南而北，多苦寒而不生，只於臘月去根旁土，取麥穰厚覆之，然火成灰深培如故，則不過一二年皆結實。若歲用此法，則南北不殊，猶人炷艾耳。
種柳無蛓毛蟲。於根下先種大蒜一枚，卽不生蟲。又云：微刮去根下皮，以甘草末擦之，亦佳。
種水楊。須先用木樁釘穴，方入楊，木庶不損皮，易長。臘月二十四日種楊樹，不生𧌐子。
凡斫松木，五更初斫倒，便削去皮，則無白蟻。又，須擇血忌日斫，則白蟻不食，七月辰日最良。若已為白蟻所食，於血忌日以斧敲之，云：今日血忌。則白蟻自出。
黃梔子，候其大時，摘青者曬收，至黃熟則消化為水。
元日天未明，將火把於園中百樹上，從頭用火燎過，可免百蟲食葉之患。
貧婆樹，冬花夏子。
種桑。取椹子，水淘取子，暴乾，熟耕地畦種。
種柳。取青嫩枝，如臂長六七尺，燒下二三寸，埋二尺以上。
種青桐。九月收子，二月三月作畦種之，治畦，下水。
種樹書卷之中終

[book_title]卷之下
花
花木旺於春，竹旺於秋。
凡接牡丹，須令人看視之。如一接便活者，逐歲有花。若初接不活，削去再接，只當年有花。
牡丹花上穴如針孔，乃蟲所藏處，花工謂之氣瘡。以大針點硫黃末針之，蟲乃死。或云：以百部塞之。
牡丹千葉者，蜀人號為京花，謂洛陽種也。單葉者，只恐為川花，又曰山花，又曰山丹。
菜園中間種牡丹、芍藥最茂。
牡丹、芍藥不可置木斛中，不耐久，仍須要避風處。
海棠花欲鮮而盛，冬至日早，以糖水澆根下。
立春如是子日，於茄根上接牡丹花，不出一月，卽爛熳。
初春掘藕根，取節頭著泥中種之，當年著花。
以蓮菂投靛甕中，經年移種，發碧花。
種蓮鬚，先以羊糞壤地，於立夏前三兩日種，當年便著花。又法：用五月二十日移，深種，蓮柄長者以竹枝子扶之，無有不活。
種藕，以酒糟塗之則盛。
月桂花葉常苦蟲食，以魚腥水澆之，乃止。
李贊皇《花木記》，以海為名者，悉從海外來，如海棠之類是也。
瑞香花惡濕，日不得頻沃以水，宜用小便，可殺蚯蚓。或從花腳澆之則葉綠，又用梳頭垢膩根上，有日色卽覆之。
雞糞壅茉莉則盛，壅百合則甚孳生。
用燖猪湯澆茉莉、素馨花則肥。
催花法。用馬糞浸水前一日澆之，三四日方開，次日盡開。
木犀接石榴，開花必紅。
花木接者，移種須令接頭在土外。
灌溉花木，各自不同。木犀當用猪糞，瑞香當用燖猪湯，葡萄當用米泔水和黑豆皮。花木有不宜糞穢者甚多，尤宜審問，用之非其宜，則立稿。園中四旁，宜種決明草，蛇不敢入。
凡接花樹，雖已接活，內有脂力未全，包生接頭處，切愛護。如梅雨侵其皮，必不活。
澤洗布衣灰汁，澆瑞香，能去蚯蚓，且肥花。盖瑞香根甜，得灰水則蚯蚓不食，而衣服垢膩又自肥也。
芙蓉，隔夜以靚水調紙，蘸花蕋上，以紙裹，來日開成碧色花，五色皆可以染。
黃白二菊，各披去一邊皮，用麻皮扎合，其開花半黃半白。
棘能辟霜，花果以棘圍之卽茂。
櫻粟，九月九日及中秋夜種之，花必大，子必滿。
凡種花藥，須冬至後，立春前，作直枝，有鶴膝如大母指者，長二尺許，劄于芋魁中。掘令寬，調泥漿，細切生䓗一升攪於泥中，將芋魁置泥中，以細土覆之，勿令實。當年有花，次年實。
牡丹看蕋如彈子大時，試捻之，十朶之中必有三兩朶不實者，去之，則不奪其他花力。
凡種好花木，其旁須種䓗薤之類，庶避麝香觸也。
種花藥處，栽數株蒜，遇麝香則不損。
種蕙蘭，忌用水洒。
種蓮，以麥門冬子夾種茂盛。
凡種花欲得花多，須用肥土秋冬間壅根，春來著花自然盛。以猪糞和土令發熱過為肥土。
木犀葉有齒如鋸，其紋亦粗澁者乃香。有一等葉光澤者，殊無香也。又有一等花極白者亦無香。蘭亦如之。
冬間花瓶多凍破，以爐灰置瓶底下，則不凍。或用硫黃置瓶內，亦得。
芍藥、牡丹摘下，燒其柄，置瓶中，後入水。其柄以蠟封之，尤妙。
苦楝樹上接梅花，則花如墨梅。
海棠，候花謝結子剪去，來年花盛而無葉。
凡花木有直根一條，謂之命根。趂小栽時便盤了，或以磚瓦承之，則他日易移。
凡花皆宜春種，唯牡丹宜秋社前後接種。
種水仙詩訣云：六月不在土，七月不在房栽。
東籬下，寒花朶朶香。
果
栗採實時，要得披殘其枝，明年益茂。
桃樹接李枝，則紅而甘。
柿樹接桃枝，則成金桃。
李樹接桃枝，則生桃李。
桃實自乾不落者名桃梟。
南方柑橘雖多，然亦畏霜不甚收。惟洞庭霜雖多無所損，詢彼云：洞庭四面皆水，水氣上騰能閤霜，所以洞庭相橘最佳，歲收不耗，正為此爾。以死鼠浸溺缸內，候鼠浮，取埋橘樹根下，次年必盛。𣵀槃經云：如橘得鼠，其果子多。
柑樹為蟲所食，取蟻窩於其上，則蟲自去。
應點桃、李、銀杏栽，𦷾子向上，箇箇生，向下者少。
桑上接楊梅則不酸。
桑上接梨則脆而甘。
葡萄，欲其肉實，當栽於棗樹之側。於春鑽棗樹上作一竅子，引葡萄枝入竅中透出。至二三年，其枝旣長大塞滿樹竅，便可砟去葡萄根，令托棗根以生，便得肉實如棗，北地皆如此種。
銀杏，樹有雌雄，雄者有三稜，雌者有二稜，合二者種之。或在池邊，能結子而茂，盖臨池照影亦生也。
果樹有蠹蟲者，以芫花納孔中即除。或云：納百部葉。
鑿果樹，納少鍾乳末，則子多且美。又，樹老以鍾乳末和泥，於根上揭去皮，抹之，樹復茂。
凡接矮果及花，用好黃泥晒乾，篩過，以小便浸之；又晒乾，篩過，再浸之；又晒浸凡十餘次。以泥對樹枝，用竹筒破兩片封裹之，則根立生。以年，斷其皮，截根取栽之。
果實異常者，根下必有毒蛇，切不可食。
果木有蟲蠹處，用杉木作小丁塞之，其蟲立死。
生人髮掛樹上，鳥不敢食其實。
凡種樹，宜望前，在望後則少實。
接樹須取向南，隔年近下者接之，則著子多。
花果樹如曾經孝子及孕婦手折，則數年不著花，或不甚結實。
果子先被人盗吃一枚，飛禽便來吃。
凡果木未全熟時摘，若熟，則抽過筋脈，來歲必不盛。
果實凡經數次接者，核小，但其不可種耳。
河陰石榴名三十八者，其中只有三十八子。
橄欖將熟，以竹釘之，或納𥂁於皮下，其實盡落。
荔枝結子時，若日午有雨，則盡落。
甜瓜生者，以鯗魚骨插頂上，則蒂落而易熟。
柿子接及三次，則全無核。
桃樹過春月，以刀踈斫之，則穰出而不蛀。
桃實太繁則多墜，以刀橫斫其幹數下，乃止。
社日，令人舂桃樹下，則結實牢。凡果實不牢者，宜社日舂其根。
三月上旬，取果木斫取好直枝，如大母指，長五寸，納芋魁中，種之，或大蔓菁根亦可用，勝種核。種核三四年乃如此大耳。
桃子蛀者，以煮猪頭汁，冷澆之，卽不蛀。
桃者，五行之精，制百鬼，謂之仙木。
凡果實初熟，用䨇手摘，則年年生。
果木見麝香則蔫，花不結子。
種甘蔗，必豬毛和土必長茂。
梅樹接桃則脆，桃樹接杏則大。
桃熟時，墻面暖處，寬深為坑，收濕牛糞納坑中，好桃核十數箇，尖頭向坑中糞，土厚盖一尺深。春芽生，和土移種之。
果樹生小青蟲，將竹燈盻掛樹，自無。
元日日未出時，以斧斑駮椎椎砟棗、李等樹，謂之嫁樹。
種石榴，取直枝如大母指，斬一尺，八九條共為一科，燒二頭二寸。作坑深一尺餘，口徑一尺。竪枝坑畔，周布令勻，置枯骨、薑、石於枝間，下土令實。一重骨石，一重土，出枝頭一寸，水澆。卽生，又以骨石置枝間，則茂。
杏熟時，含肉納糞中，至春旣生則移栽實地。旣移，不得更移。
移大海樹，去其枝稍，大其根盤，沃以溝泥，無不活者。
生龍眼沸湯內淖過，食之不動脾。
柿子尚生，㬠之卽熟。
凡果須候肉爛，和核和之，否則不類其種。
柑、橘、橙等，於枳棘上接者，易活。
林禽蛀，以鐵線尋竅內鑽刺，用百部末桫木釘塞之。如生毛蟲，以魚腥水潑根，或埋蠶蛾於地下。
菜
茄子開花時，取葉布過路，以灰圍之，結子加倍，謂之嫁茄。
種香菜，常以洗魚水澆之，則香而茂。
種茄子時，初見根處，拍開，搯硫黃一錢，以泥培之，結子倍多，其大如盞，味甘而益人。
菠薐過月朔乃生。今月初二三間種，與二十七、八間種者，皆過來月初一乃生，驗之信然。盖頗棱國菜。
生菜種之不必拘時，纔盡，卽下種，亦便出。諺云：生菜不離園。以不時而出也。
香菜與土龍朏，不得用糞澆，澆則不香。只以溝泥水、米泔水澆之，佳。
茭首根逐年移動，生著不墨。
枸杞可以插種。
種枸杞法。秋冬間收子，於水盆中接取，曝乾。春，熟地作畦，畦中去五寸土，勾作壟。壟中縳草椁如臂長與畦等，卽以泥塗草橔上，以枸杞子布於泥上，以細土盖令徧。又以爛牛糞一重，又以土一重，令畦平。待苖出，水澆之，堪喫便剪。
冬瓜，正月晦日傍墻區種之。區圓三寸，深五寸，著糞種之。
種韭，韭畦欲深，下水和糞。初歲惟一剪，每剪卽加糞。惟須深其畦，為容糞也。
茄著五葉，因雨移之。
種蘿蔔，宜沙糯地。五月犁五六徧，六月六日種。鋤不厭多，稠卽少種。
種芋，根欲深，劚其旁以復其土。旱則澆之，有草鋤之。
種菌子，取爛楮木埋於地下，常以米泔水澆之，令濕兩三日，卽生。
張約齊《種花法》云：春分和氣盡，接不得。夏至陽氣盛，種不得。立春、正月中旬宜接櫻桃、木犀、徘徊、黃薔薇。正月下旬宜接桃、梅、李、杏、半丈紅、蠟梅、梨、棗、栗、柿、楊、柳、紫薇。二月上旬可接紫笑、綿〔糹登〕、匾橘。已上種接並於十二月間，沃以糞壤，至春時，花果自然結實。立秋後可接林禽、川海棠、黃海棠、寒球、轉身紅、祝家棠梨、葉海棠、南海棠。以上接種法並要接時，將頭與木身皮對皮、骨對骨，用麻皮𦃂纏，上用箬葉寬覆之。如萌茁稍長，卽徹去箬葉，無有不成也。
種樹書卷之下終

        </div>
      </div>
    </div>
  </div>
</div>
<!--update:2025-08-30 10:07:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>