<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="说明,壬子日记（1912年）,癸丑日记（1913年）,甲寅日记（1914年）,乙卯日记（1915年）,丙辰日记（1916年）,丁巳日记〔1917年〕,戊午日记（1918年）,己未日记（1919年）,日记第九（1920年）,日记第十（1921年）,日记十二（1923年）,日记十三（1924年）,日记十四（1925年）,日记十五（1926年）,日记十六（1927年）,日记十七（1928年）,日记十八（1929年）,日记十九（1930年）,日记二十（1931年）,鲁迅日记全文在线阅读,鲁迅日记全文在线下载,大玄古籍书库">
<meta name="description" content="日记集。鲁迅著。上海鲁迅著。作编刊社1951年编辑、上海出版公司影印出。版。线装本。收1912年5月5日—1921年12。月31日、1923年1月1日—1936年10月18。日共23年零5个多月的日记。1922年日记于。1942年被日军搜去而遗失。1932年2月因“一。二八”战事失记5天、1936年6月6日至29日。因大病失记24天。人民文学出版社1959年出。版标点铅印本，版式与该社出版的《鲁迅全集》。相仿，并增加了许寿裳抄录的鲁迅1922年部分。日记。1976年再版增加人物索引。日记文笔。简练，虽自谓">
<title>鲁迅日记_鲁迅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">鲁迅日记</span> <br/>
          作者： <span class="inputVal" id="bkauthor">鲁迅</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,书信日记,完结</span> <br/>
          字数： <span class="inputVal" id="bknum">[book_length]384363</span> <br/>
          说明： <span class="inputVal" id="bkdec">日记集。鲁迅著。上海鲁迅著 作编刊社1951年编辑、上海出版公司影印出 版。线装本。收1912年5月5日—1921年12 月31日、1923年1月1日—1936年10月18 日共23年零5个多月的日记。1922年日记于 1942年被日军搜去而遗失。1932年2月因“一 二八”战事失记5天、1936年6月6日至29日 因大病失记24天。人民文学出版社1959年出 版标点铅印本，版式与该社出版的《鲁迅全集》 相仿，并增加了许寿裳抄录的鲁迅1922年部分 日记。1976年再版增加人物索引。日记文笔 简练，虽自谓“信札往来，银钱支付”，是“写给自 己看的”，实则系统地反映了鲁迅生平业绩和历 史风貌。</span> <br/>
          封面： <span class="inputVal" id="bkimg">Z_13498.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]鲁迅日记
[book_author]鲁迅
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,书信日记,完结
[book_length]384363
[book_dec]日记集。鲁迅著。上海鲁迅著 作编刊社1951年编辑、上海出版公司影印出 版。线装本。收1912年5月5日—1921年12 月31日、1923年1月1日—1936年10月18 日共23年零5个多月的日记。1922年日记于 1942年被日军搜去而遗失。1932年2月因“一 二八”战事失记5天、1936年6月6日至29日 因大病失记24天。人民文学出版社1959年出 版标点铅印本，版式与该社出版的《鲁迅全集》 相仿，并增加了许寿裳抄录的鲁迅1922年部分 日记。1976年再版增加人物索引。日记文笔 简练，虽自谓“信札往来，银钱支付”，是“写给自 己看的”，实则系统地反映了鲁迅生平业绩和历 史风貌。
[book_img]Z_13498.jpg


[book_title]说明
本书收入作者自一九一二年五月五日至一九三六年十月十八日所写的日记。作者生前未发表过。一九五一年上海出版公司曾据手稿出版影印本，其中一九二二年部分因手稿失落付阙。一九五九年、一九七六年我社两次出版排印本，并据许寿裳所录存的片断补入一九二二年部分。
此次根据手稿参照两次排印本重新核校，并加必要的注释。有关核校、注释的说明，如下：
(一)手稿中的古体字，除必要保存者外，都已改为现行通用字。
(二)手稿中的笔误，以下列方式订正：误字(包括颠倒)，加号，排仿宋体；漏字〔〕，加号，排仿宋体；衍字，加号，不变字体；存疑，用[？]号；个别西文字母或日文假名有误者则径予订正，不作标示。
(三)人物、书刊的注释总附于全部日记之末(第十五卷)，其余注释均排于每月日记之末。
(四)一九二二年日记，仍将许寿裳录存的片断列为附录。

[book_title]壬子日记（1912年）
◎　五月
五日上午十一时舟抵天津。下午三时半车发，途中弥望黄土，间有草木，无可观览。约七时抵北京，宿长发店。夜至山会邑馆〔1〕访许铭伯先生，得《越中先贤祠目》一册。
六日上午移入山会邑馆。坐骡车赴教育部〔2〕，即归。予二弟信。夜卧未半小时即见蜰虫〔3〕三四十，乃卧卓上以避之。
七日夜饮于广和居〔4〕。长班为易床板，始得睡。
八日致二弟信凡三纸，恐或遗失，遂以快信去。下午得二弟信，二日发。夜饮于致美斋，国亲作主。
九日夜小雨。微觉发热，似冒寒也。
十日晨九时至下午四时半至教育部视事，枯坐终日，极无聊赖。国亲移去。
十一日上午得二弟、信子、三弟信，五日发。午就胡梓方寓午餐。夕董恂士来，张协和亦至，食于广和居。董君宿于邑馆，以卓卧之。
十二日星期休息。晨协和来。午前何燮侯来，午后去。下午与季茀、诗荃、协和至琉璃厂〔5〕，历观古书肆，购傅氏《纂[籑]喜庐丛书》一部七本，五元八角。寄二弟信。
十三日午阅报载绍兴于十日兵乱，十一犹未平。不测诚妄，愁绝，欲发电询之，终不果行。夕与季茀访燮和于海昌会馆。
十四日晨以快信寄二弟，询越事诚妄。
十五日上午得范爱农信，九日自杭州发。
十六日下午蒯若木来。夕蔡国青来，饭后去。
十七日大雨。宣武门左近积水没胫，行人极少，予与季市往返共一骡车。
十八日晴。下午吴一斋来。董恂士、张协和来，与季市俱至广和居，蔡国亲已先在，遂共饭。夜恂士宿季市处。
十九日与恂士、季市游万生园〔6〕。又与季市同游陶然亭，其地有造象，刻梵文，寺僧云辽时物，不知诚否。苦望二弟信不得。夜得范爱农信，十三自杭州发。
二十日晨得宋子佩信，十二自越发。上午得童鹏超信，十三自越发，谬极。
二十一日上午顾石臣至部来访，谢不见。晚散步宣武门外，以铜元十枚得二花卉册，一梅，一夫渠，题云恽冰绘，恐假托也。
二十二日晚顾石臣来，纠缠不已，良久始去。
二十三日晨寄范爱农、宋子佩信。下午得二弟信，十四日发，云望日往申迎羽太兄弟。又得三弟信，云二弟妇于十六日下午七时二十分娩一男子，大小均极安好，可喜。其信十七日发。晚寄二弟信。
二十四日梅君光羲贻佛教会第一、二次报告各一册。
二十五日下午至琉璃厂购《李太白集》一部四册，二元；《观无量寿佛经》一册，三角一分二；《中国名画》第十五集一册，一元五角。
二十六日星期休息。下午同季市、诗荃至观者寺街青云阁〔7〕啜茗，又游琉璃厂书肆及西河沿劝工场〔8〕。
二十七日得二弟信，二十一日发。
二十八日晨寄二弟及其夫人信。晚谷青来。
二十九日无事。
卅日得津帖六十元。〔9〕晚游琉璃厂，购《史略》一部两册，八角；《李龙眠白描九歌图》一帖十二枚，六角四分；《罗两峰鬼趣图》一部两册，两元五角六分。
卅一日下午寄二弟信。晚得二弟、三弟信，廿六日发。
夕谷清招饮于广和居，季市亦在坐。
＝＝注释＝＝
〔1〕山会邑馆即绍兴县馆，又名绍兴会馆。在宣武门外南半截胡同。鲁迅六日迁居于此，到一九一九年十一月二十一日移入八道湾宅。
〔2〕教育部一九一二年三月，南京革命临时政府与北洋军阀首领袁世凯妥协，迁都北京。教育部设于西单南大街旧学部原址。该部迁京后定于五月六日开始办事。
〔3〕蜰虫指臭虫。
〔4〕广和居与绍兴县馆相近的一家饭馆。
〔5〕琉璃厂《日记》又作留黎厂、留离厂、琉瓈厂、瑠璃厂，误作璃琉厂。街市名。位于今和平门外，因旧有琉璃窑而得名。清代乾隆年间起逐渐发展成为书籍、古玩、碑帖、文具等店铺集中地。
〔6〕万生园即万牲园，俗称三贝子花园，在今北京动物园原址。光绪末年曾建为农事试验场。
〔7〕青云阁前门外观音寺街的一家商场。楼上有玉壶春茶座。
〔8〕劝工场又称劝业场。前门外西河沿的一家国货商场。其南门通廊房头条。
〔9〕津帖六十元自一九一二年五月至同年七月，教育部部员每月一律发生活费六十元。
◎　六月
一日下午寄二弟、三弟信。晚同恂士、铭伯、季市饮于广和居。
二日星期休息。午后铭伯、季市、诗荃同游万生园。张协和、游观庆来，不值。
三日夜腹痛。收二十七、八日《民兴日报》各一分。
四日得范爱农信，三十日杭州发。
五日下午寄二弟信。晚雨有雷，少顷霁。
六日下午雨。得二弟信，三十日发。夜补绘《於越三不朽图》〔1〕阙叶三枚。
七日阴。得升叔信，二日九江发。收初一日《民兴日报》一分。得杜海生信。
八日晚访杨莘士于吴兴会馆。国亲来。收五月卅一日《民兴报》一分。
九日晨商生契衡来。上午至青云阁理发。午后赴琉璃厂购《四印斋校刻词三种》一部四册，一元；善化童氏刻本《沈下贤集》一部二册，二元五角；《畿辅丛书》本《李卫公会昌一品集》一部六本，二元。得二弟信，三日杭州发。收初二、三《民兴报》各一分。夜大雷雨。
十日晨寄二弟信。寄杜海生信。上午得三弟信，初四日发。收四日《民兴日报》一分。午后与齐君宗颐赴天津，寓其族人家，夕赴广和楼考察新剧，则以天阴停演，遂至丹桂园观旧剧。
十一日上午至日租界加藤洋行购领结一，六角五分；革履一，五元四角。午后赴天乐园观旧剧。夜仍至广和楼观新剧，仅一出，曰《江北水灾记》，勇可嘉而识与技均不足。余皆旧剧，以童子为之，观者仅一百卅余人。
十二日晚自天津返北京。微雨。得二弟及信子信，并六日发。收五日《民兴报》一分。
十三日晚小雨。饮于广和居，国亲为主，同席者铭伯、季市及俞英崖。收六、七日《民兴日报》各一分，有《童话研究》，起孟作也。
十四日晨寄三弟及二弟妇信。午后与梅君光羲、吴[胡]君玉搢赴天坛及先农坛，审其地可作公园不。收八日《民兴报》一分。
十五日午寄二弟信。下午得二弟及三弟信，并九日发。收九日《民兴日报》一分。
十六日星期休息。上午赴青云阁购袜子、日伞、牙粉等共二元六角。又赴琉璃厂购《龚半千画册》一本，八角；陈仁子《文选补遗》、阮刻《列女传》各一部，共六元。下午寄二弟及三弟信。晚协和、谷青来谈。
十七日收十日、十一日《民兴报》各一分。大热。
十八日晨头痛，与齐寿山闲话良久始愈。晚雷雨。
十九日旧端午节。收十二日《民兴报》一分。夜铭伯、季市招我饮酒。
二十日收十三日《民兴日报》一分。
二十一日下午四时至五时赴夏期讲演会〔2〕演说《美术略论》，听者约三十人，中途退去者五六人。收十四日《民兴日报》一分。收共和党〔3〕事务所信。
二十二日得二弟信，十五日绍兴发。又得升叔信，十六日九江发。收十五、十六日《民兴日报》各一分。蔡总长元培于昨日辞职。收共和党证及徽识。
二十三日星期休息。上午寄三弟信，内附与二弟信一小函。下午董恂士来谈，晚饮于广和居，铭伯亦去，季市为主。收十七、十八日《民兴日报》各一分。
二十四日无事。
二十五日雨，傍午霁。午后视察国子监及学宫，见古铜器十事及石鼓，〔4〕文多剥落，其一曾剜以为臼。中国人之于古物，大率尔尔。
二十六日上午太学守者持来石鼓文拓本十枚，元潘迪《音训》二枚，是新拓者，我以银一元两角五分易之。下午得二弟信，二十一日杭州发，内附《童话研究》草稿四枚。收十九、二十日《民兴日报》各一分。收全浙公会信，内《全浙公会章程草案》四纸，发起者孙宝瑚、汪立元、王潜、李升培、王葵、王亮等，皆不相识，未知其人如何，拟置不报。
二十七日下午假《庚子日记》二册读之，文不雅驯，又多讹夺，皆记"拳匪"事，其举止思想直无以异于斐、澳野人。齐君宗颐及其友某君云皆身历，几及于难，因为陈述，为之瞿然。某君不知其名氏，似是专门司司员也。收二十一日《民兴日报》一分。
二十八日午后小雨，旋止。四时赴夏期讲演会述《美术略论》，至五时已。收三弟信，二十二日发。收二十二日《民兴报》一分。晚复雨，旋止。
二十九日晨寄二弟信。又寄三弟信。收本月津帖六十元。下午至直隶官书局购《雅雨堂丛书》一部二十册，十五元；《京畿金石考》一部二册，八角。得二弟妇信，附芳子信一纸，二十三日发。收二十三日《民兴报》一分。夜饮少许酒。
三十日星期休息。上午谢西园来，云居香炉营头条谢宅，商生契衡亦至，饭于广和居，午后并去。收二十四日《民兴报》一分。
＝＝注释＝＝
〔1〕补绘《於越三不朽图》补绘其中的明代越中先贤朱东武、胡幼恒、余岸修三象，并录图赞及跋。一九一三年七月十日在绍兴又补绘过三叶，并嘱周建人录赞及跋一页。
〔2〕夏期讲演会教育部为普及社会教育举办。设有政治、哲学、佛教、经济、文化教育等科目，邀请中外学者讲演，鲁迅亦被聘讲《美术略论》。本日起至七月十七日共讲四次。讲稿佚。
〔3〕共和党一九一二年五月九日在上海成立，由统一党、民社等六政团联合组成。黎元洪为理事长，张謇、章炳麟等为理事，汤化龙、范源濂、王家襄等为干事。设总部于北京。不久，章炳麟因对理事选举不满，愤而退出。该党当时竭力拥袁，成立后便不择手段地拉拢关系，并滥发党证、党徽，鲁迅对此未予置理。
〔4〕视察国子监及学宫国子监又称太学，在北京安定门内。学宫即孔庙，与国子监毗邻，庙中藏有周代祭器及石鼓。当时教育部拟在国子监设历史博物馆，故鲁迅前往视察。
◎　七月
一日部改上午七时半至十一时半为理事时间。得二弟信，六月二十六日杭州发。收六月二十五日《民兴日报》一分。
二日蔡总长第二次辞职。收协和还金五元。收二十六日《民兴报》一分。
三日下午与季市浴于观音寺街之升平园，甚适。至琉璃厂购明袁氏本《世说新语》一部四册，二元八角，尚不十分刓弊，惜纸劣耳。又《草堂诗余》一册，二角，似是《词学丛书》残本也。
四日上午寄二弟信。午得陈子英信，二十七日绍兴发。又得三弟信并《近世地理》一册，二十八日绍兴发。收廿七、廿八日《民兴报》各一分。
五日大雨。下午四时赴讲演会，讲员均乞假，听者亦无一人，遂返。寄三弟信，内附与二弟妇及芳子信一小函。得二弟信，三十日发。夜又大雷雨。
六日雨。晨寄二弟信。午得三弟信，二十九日发。收二十九日《民兴日报》一分。晚与季市同饮于广和居。
七日星期休息。晨得刘楫先信，初一日上虞发。午得二弟信，初一日发。收六月卅、七月一日《民兴日报》各一分。午后协和、谷青来。夜雨。
八日雨。上午得上海通俗教育会〔1〕信并《通俗教育研究录》一册。
九日晴。下午收二日、三日《民兴日报》各一分。临时教育会议〔2〕开始。夜小雨。
十日晴，热。上午九时至十时诣夏期讲习会述《美术略论》，听者约二十余人。午前赴东交民巷日本邮局寄东京羽太家信并日银十圆。下午与季市访蔡孑民于其寓，不值。夜小雨。
十一日寄三弟信，内附与二弟信一小函，又与二弟妇笺一枚。收小包一，内P.Gauguin：《NoaNoa》、W.Wundt：《Einfuhrung　in　die　Psychologie》各一册，六月二十七日绍兴发。夜读皋庚所著书，以为甚美；此外典籍之涉及印象宗者，亦渴欲见之。夜收初四日《民兴日报》一分。夜大雨。
十二日晴。下午得二弟信，五日发。又得三弟信，六日发。晚收五日、六日《民兴日报》各一分。夜雨。闻临时教育会议竟删美育。此种豚犬，可怜可怜！
十三日雨。无事。
十四日晴。星期休息。晨寄二弟及三弟信。上午张协和、杨莘士来。收初七日《民兴日报》一分。下午偕铭伯、季市饮于广和居，甚醉。夜又收初八日《民兴日报》一分。
十五日上午至教育会傍听少顷。下午部员为蔡总长开会送别，不赴。收初九日《民兴日报》一分。
十六日晨收本月分津帖六十元。收初十日《民兴日报》一分。夜雨。
十七日雨。教育部次长范源濂代理总长。上午九时至十时在夏期讲会述《美术略论》，初止一人，终乃得十人，是日讲毕。傍午晴。下午谢西园来谈，假去十圆。晚饮于季市之室。
十八日上午收十一日《民兴日报》一分。下午大热，动雷。
十九日晨得二弟信，十二日绍兴发，云范爱农以十日水死。悲夫悲夫，君子无终，越之不幸也，于是何几仲辈为群大蠹。午收十二、十三日《民兴日报》各一分。下午与季市访蔡孑民不遇，遂至董恂士家，与钱稻孙谈至晚才返。
二十日上午寄二弟信。又寄陈子英信。收十四日《民兴报》一分。下午赴青云阁购日用什物，又至瑠〔琉〕璃厂购《黄子久秋山无尽图卷》一册，五角；《梦窗词》一册，四角；《老学庵笔记》二册，八角。晚杨莘士、钱稻孙来，遂同饮于广和居，季市亦往。夜大雨。
二十一日阴。星期休息。上午雨。胡孟乐来。杜海生来。下午大雨。蔡谷青来。晚得二弟及三弟信，十五日发。又收十五日《民兴报》一分。
二十二日大雨，遂不赴部。晚饮于陈公猛家，为蔡孑民饯别也，此外为蔡谷青、俞英厓、王叔眉、季市及余，肴膳皆素。夜作均言三章，哀范君也，录存于此：风雨飘摇日，余怀范爱农。华颠萎寥落，白眼看鸡虫。
世味秋荼苦，人间直道穷。奈何三月别，竟尔失畸躬！
海草国门碧，多年老异乡。狐狸方去穴，桃偶已登场。
故里寒云恶，炎天凛夜长。独沈清泠水，能否涤愁肠？
把酒论当世，先生小酒人。大圜犹茗艼，微醉自沈沦。
此别成终古，从兹绝绪言。故人云散尽，我亦等轻尘！
二十三日雨。天气颇寒。上午收十七日《民兴日报》一分。下午杜海生来。俞英里以吴镇及王铎画山水见视。
二十四日阴。上午得羽太家信，十七日东京发。收夏期讲演会车马费十元。收十六、十八日《民兴日报》各一分。午后微雨。
二十五日阴。下午寄二弟信，内附与三弟笺一枚。钱稻孙来。
二十六日晴。闻教育部总长为范源廉。下午谢西园来。得二弟信，二十日发。收二十日《民兴日报》一分。俞英厓、王叔眉两君来。
二十七日上午寄二弟信。午得二弟及三弟信，二十一日发。收二十一日《民兴报》一分。晚与季市赴谷青寓，燮和亦在，少顷大雨，饭后归，道上积潦二寸许，而月已在天。
二十八日星期休息。晨稻孙来，午饭于广和居，季茀、莘士在坐。饭后赴吴兴馆，夜又饭于便宜坊。收十九日《民兴日报》一分。雨。
二十九日阴。无事。夜雨。闻董恂士为教育部次长。
三十日晴。午后收二十二及二十三日《民兴日报》各一分。下午赴中国通俗教育研究会，傍晚乃散。此会即在教育部假地设之，虽称中国，实乃吴人所为，那有好事！晚恂士来，饭于季市之室。
三十一日晴，午后雨。本部开谈话会，总、次长演说。下午收二十四、二十五日《民兴日报》各一分。傍晚晴。
＝＝注释＝＝
〔1〕上海通俗教育会应作中国通俗教育研究会。由南京临时政府教育部部分官员和社会名流发起的半官方教育团体。一九一二年四月二十八日成立于南京。理事有黄炎培、伍博纯等。临时政府北迁后，其事务所由南京移上海，另在北京教育部设总会机关的"通信处"，由伍博纯等主持。七月中旬后，临时教育会议在京召开时，该会曾乘机大量发展会员。
〔2〕临时教育会议教育部为改变清朝学制而召集各地代表举行的一次谘询性会议。会议于一九一二年七月十日至八月十日在教育部礼堂举行。会前(八月九日)曾举行茶话会，由蔡元培介绍临时教育会议的性质。
◎　八月
一日午后稻孙来，在季茀之室，遂同往琉离厂，购《埤雅》一部四本，二元，似明刻也。晚饮于广和居，颇醉。
二日午前得二弟信，二十七日发，有哀范爱农诗，云：天下无独行，举世成委靡。皓皓范夫子，生此叔季时。傲骨遭俗嫉，屡被蝼蚁欺。侘傺尽一世，毕生清水湄。今闻此人死，令我心伤悲。扰扰使君辈，长生亦尔为！收廿七日《民兴日报》一分。午后寄二弟信。录汪文台辑本《谢沈后汉书》〔1〕一卷毕。又收廿六日《民兴报》一分。晚杨莘士招饮于广和居，同席者章演群、钱稻孙、许季黻。夜风，微雨。
三日雨，上午晴。无事。
四日晴。星期休息。上午收廿八日《民兴日报》一分。午后钱稻孙、杜海生来。晚蒯若木来。
五日上午冯汉叔至部见访。午收二十九日《民兴日报》一分。下午赴部听教育会议员说各地教育状况，而到者止浙江二人。晚雨，有风。
六日雨。伍博纯来劝入通俗教育研究会甚力，却之不得，遂允之。收卅日《民兴日报》一分。
七日晴。上午冯汉叔至部见访。午归寓途中车仆堕地，左手右膝微伤。见北京报载初五日电云，绍兴分〔2〕府卫兵毁越铎报馆。收七月卅一日、八月一日《民兴日报》各一分。晚得二弟所寄小包，内复氏《美术与国民教育》一册，福氏《美术论》一册，均德文，一日付邮。
八日上午得二弟信，二日发。下午寄二弟信。钱稻孙来。
九日晨得谢西园信并还银十圆。午后张燮和来，同季市饮酒少许。夜雨。
十日阴，午后雨。晚小饮于季市之室。
十一日雨。星期休息。午后杜海生来。下午杨莘士、钱稻孙来。晚收二弟所寄德文思氏《近世造形美术》一册，初五日付邮。
十二日晴。数日前患咳，疑是气管病，上午就池田医院诊之，云无妨，惟神经衰弱所当理耳。与水药、粉药各二日分，价一元二角，又初诊费二元。下午得二弟及三弟信，初六日发。半夜后邻客以闽音高谈，狺狺如犬相啮，不得安睡。
十三日阴。上午寄二弟及三弟信。
十四日晴。上午至池田医院就诊。午后同季市至廊房头条劝工场饮茗，余又理发。复至土地祠神州国光社〔3〕购《南雷余集》一册，《天游阁集》一册，共一元二角。夜饮于季市之室，食蒲陶、鳆鱼、杏仁。得二弟所寄小包二，内《域外小说集》第一、第二各五册，初八日付邮，余初二函索，将以贻人者也。
十五日以《或外小说》贻董恂士、钱稻孙。午后张协和来。晚写汪文台辑本《谢承后汉书》八卷毕。阅赵蕤《长短经》，内引虞世南史论，录之。
十六日阴。自本日起以上午九时至下午四时半为办公时间，此为部令破旧定规则者也。午大雨，下午晴。得二弟所寄V.van　Gogh：《Briefe》一册，十日付邮。夜饮于季市之室。
十七日晴。上午往池田医院就诊，云已校可，且戒勿饮酒。假得《续谈助》二册阅之。
十八日星期休息。午得二弟信，十二日发。下午寄二弟信。
十九日下午谢西园来，未遇，见其留刺。旧历七夕，晚铭伯治酒招饮。
二十日上午同司长并本部同事四人往图书馆〔4〕阅敦煌石室所得唐人写经，又见宋、元刻本不少。阅毕偕齐寿山游十刹海，饭于集贤楼，下午四时始回寓。
二十一日午后蔡国青来。得冯汉叔名刺，知上午来访。
二十二日晨见教育部任命名氏，余为佥事〔5〕。上午寄蔡国青信。晚钱稻孙来，同季市饮于广和居，每人均出资一元。归时见月色甚美，骡游于街。
二十三日得二弟信，十六日发。晚钱稻孙来，因同至琉璃〔厂〕购纸，又至神州国光社购《古学汇刊》第一编一部两册，价一元五分。夜胃痛。
二十四日上午寄二弟信。午后赴钱稻孙寓。
二十五日星期休息。上午许诗荃、商契衡来。午后钱稻孙来，同往琉璃厂，又赴十刹海饮茗，旁晚归寓。
二十六日阴，雷，午后雨一陈即霁。晚寄二弟信。
二十七日晴。下午往钱稻孙寓，又同至余寓，即去。晚协和来。夜半风雨，大雷。
二十八日晴。与稻孙、季市同拟国徽告成〔6〕，以交范总长，一为十二章，一为旗鉴，并简章二，共四图。下午得二弟信，内附二弟妇及三弟信，二十二日发。收二十一及二十二日《民兴日报》一分，盖停版以后至是始复出，余及启孟之哀范爱农诗皆在焉。晚稻孙来，大饮于季市之室。
二十九日上午致伍博纯信。下午收二十三日《民兴报》一分。晚稻孙、协和来。
三十日阴。下午收本月俸百二十五元，半俸也。夜半雨。
三十一日晴。上午寄二弟及二弟妇并三弟信。下午收廿五日《民兴日报》一分。晚董恂士招饮于致美斋，同席者汤哲存、夏穗卿、何燮侯、张协和、钱稻孙、许季黻。
＝＝注释＝＝
〔1〕录汪文台辑本《后汉书》。清代汪文台辑有《七家后汉书》二十一卷，其中包括三国谢承《后汉书》八卷、晋代谢沈《后汉书》一卷。本日鲁迅录《谢沈书》毕，八月十五日写《谢承书》毕。
〔2〕毁越铎报馆一九一二年七月三十一日，绍兴军政分府撤销，遣散卫队。次日，解散后的卫队士兵以《越铎日报》记载失实为由，将该报馆捣毁。
〔3〕神州国光社一九○八年邓实创办于上海，北京设分社。原印行碑帖、古籍及美术书刊，一九二九年陈铭枢接办后进行改组，由王礼锡任总编辑，出版社会科学及新文艺书籍。一九三○年，鲁迅曾为其编辑《现代文艺丛书》。
〔4〕指京师图书馆。创始于一九○九年(宣统元年)，馆址在什刹海附近广化寺内。一九一二年四月由教育部接管，五月任江翰(叔海)为馆长，八月二十七日开馆。鲁迅为筹建该馆做过很多工作，也曾利用它的藏书写作《中国小说史略》等书。
〔5〕指任命鲁迅为教育部佥事。临时大总统八月二十一日任命周树人等三十二人为教育部佥事。八月二十六日鲁迅又被委兼任负责文化、艺术等方面工作的社会教育司第一科科长。按当时官制，"参事"、"佥事"都由总长推荐，总统任免。
〔6〕拟国徽告成当时总统府着鲁迅、许寿裳和钱稻孙同拟国徽。钱稻孙绘图，鲁迅撰说明。说明并图案以《致国务院国徽拟图说明书》为题刊于《教育部编纂处月刊》第一卷第一册(一九一三年二月)。
◎　九月
一日星期休息。晨得二弟信，二十六日发。收二十六日《民兴日报》一分。上午与季市就稻孙寓坐少顷，同至什刹海，已寥落无行人，盖已过阴历七月望矣。午饭于四牌楼之同和居，甚不可口。下午至青云阁购什物二三种，又赴琉离厂有正书局购《中国名画》第一至第十集共十册，计银十二圆，佐以一木匣，不计值也。
二日雨。无事。夜书致东京信两通，翻画册一过，甚适。
三日阴。上午至交民巷日本邮局寄羽太氏信并银二十圆，又寄相摸屋信并银三十圆，季市附寄银十圆。下午晴。收二十七、八日《民兴报》各一分。以一小包寄家，内摩菰二十两，刺夹六具，狗皮膏六枚。
四日上午以一小包寄家，内桃、杏、频果脯及蜜枣四种。晚稻孙来，遂同饮于广和居，铭伯、季市亦去。夜寄二弟及三弟信，而函后题初五日发。
五日上午同司长及数同事赴国子监，历览一过后受午饭，饭后偕稻孙步至什刹海饮茗，又步至杨家园子买蒲陶，即在棚下啖之，迨回邑馆已五时三十分。收廿九及三十日《民兴日报》各一分。夜吴君秉成来。
六日阴。上午赴本部职员会，仅有范总长演说，其词甚怪。午后赴大学专门课程讨论会〔2〕，议美术学校课程。下午稻孙来，晚饮于季黻之室。收卅一日《民兴报》一分。
七日雨。下午赴钱稻孙寓。晚见李梦周于季市处。
八日阴。星期休息。上午同季市往留黎厂，在直隶官书局购《式训堂丛书》初二集一部三十二册，价六元五角。会微雨，遂归。收九月一日《民兴报》一分。午后晴。翻《式训堂丛书》，此书为会稽章氏所刻，而其版今归吴人朱记荣，此本即朱所重印，且取数种入其《槐庐丛书》，近复移易次第，称《校经山房丛书》，而章氏之名以没。记荣本书估，其厄古籍，正犹张元济之于新籍也。读《拜经楼题跋》，知所藏《秋思草堂集》即近时印行之《庄氏史案》，盖吴氏藏书有入商务印书馆〔3〕者矣。下午雨一陈即霁。晚稻孙招饮于便宜坊，坐中有季市与汪曙霞及其兄。
九日晴，下午风。得二弟信，二日发。收二日、三日《民兴报》各一分。
十日晨寄二弟信。下午得二弟信，四日发。收四日《民兴日报》一分。
十一日下午收八月廿四日《民兴报》一分。晚胡孟乐招饮于南味斋，盖举子之庆也，同席共九人，张、童、陶均不知其字，俞伯英、许季茀、陈公猛、杨莘士及我。
十二日下午与同事杂谈清末琐事。晚收初五日《民兴月报》一分。制被一枚，银五元。
十三日阴。晨寄二弟信。下午小雨。收六日、七日《民兴报》各一分。晚稻孙来，并招季市饮于广和居。风颇大。
十四日晴。午收本月半俸百二十五元。浣旧被，工三百。
十五日星期休息。上午往青云阁购日用什物共三元。又至留黎厂购《开元占经》一部二十四册，三元；《蒋南沙画册》一册，一元二角。得二弟信，附二弟妇及三弟笺，八日发。收八日《民兴报》一分。
十六日上午得羽太家信，九日东京发。收九日《民兴报》一分。微不适，似是伤风。
十七日上午寄二弟信，附与二弟妇并三弟信。收十日《民兴日报》一分。
十八日上午寄羽太家信，附与福子笺一枚。上午得相摸屋书店叶书〔4〕。下午得二弟并三弟信，十二日发。收十一日《民兴日报》一分。晚寄二弟信。夜邻室有闽客大哗。
十九日晚稻孙至，与铭伯、季市同饮于广和居。收十二日《民兴报》一分。
二十日阴，下午雨。收二弟所寄《绥山画传》一册，十四日付邮。收十三、十四日《民兴报》各一分。夜雨不已。邻室又来闽客，至夜半犹大嗥如野犬，出而叱之，少戢。
二十一日晴，风。晨寄二弟信。季市搜清殿试策，得先祖父卷，见归。晚寿洙邻、钱稻孙来。
二十二日晴，风。星期休息。上午收十五日《民兴日报》一分。下午自《全唐诗》录出虞〔世〕南诗一卷。
二十三日下午收十七、十八日《民兴日报》各一分。
二十四日午后同稻孙至留黎厂购《述学》二册，八角；《拜经楼丛书》七种八册，三元。得二弟信，十六日发。收十六日《民兴日报》一分，又拾九日者又一分。晚袁文薮来。蒋抑卮来。
二十五日阴历中秋也。下午钱稻孙来。收二十日《民兴日报》一分。晚铭伯、季市招饮，谈至十时返室，见圆月寒光皎然，如故乡焉，未知吾家仍以月饼祀之不。
二十六日阴。晨寄二弟信。下午收廿一日《民兴报》一分。晚张协和来。七时三十分观月食约十分之一，人家多击铜盘以救之，此为南方所无，似较北人稍慧，然实非是，南人爱情漓尽，即月真为天狗所食，亦更不欲拯之，非妄信已涤尽也。
二十七日晴。下午收二十二日《民兴报》一分。得二弟所寄小包，内全家写真一枚，又二弟妇抱丰丸写真一枚，我之旧写真三枚，袜子两双，德文《植物采集法》一册，十四日付邮。晚饮于劝业场上之小有天，董恂士、钱稻孙、许季黻在坐，肴皆闽式，不甚适口，有所谓红糟者亦不美也。
二十八日下午风。得二弟信，二十三日发。晚钱稻孙来。宋汲仁来，宋名守荣，吴兴人，似是本部录事也。
二十九日星期休息。上午张协和来即去。寄二弟及二弟妇信。下午钱稻孙来，又同游劝工陈列所一周，即就所中澄乐园饮茗而归。蒋抑卮来。收二十四日《民兴日报》一分。
三十日上午致江叔海信，又致蒋抑卮信，为之介绍阅图书馆所藏秘笈也。收二十五日《民兴日报》一分。晚得宋紫佩信，廿五日发。
＝＝注释＝＝
〔1〕相摸屋即相摸屋书店，日本人小泽民三郎设在东京的一家旧书店。鲁迅留日时常往购书，回国后也经常向该店邮购。
〔2〕大学专门课程讨论会民国初年，学堂课程设置多沿袭清朝。为求改革，教育部特邀教育专家讨论课程改进办法。鲁迅作为部内专家应邀出席。
〔3〕商务印书馆一**七年创办于上海，在国内各大中城市设有公馆多处。一九三二年一二八战争中，它在上海的大部分机构被日军炸毁。后部分恢复。鲁迅在北京、厦门、广州、上海时都常往该馆购书。也曾在该馆主办的刊物上发表著译或在该馆印行单行本。
〔4〕叶书日语：明信片。
◎　十月
一日晨寄二弟信。又寄宋子佩信。前与稻孙往留黎厂，见小字本《艺文类聚》一部，稻孙争购去，今忽愿归我，因还原价九圆受之。此书虽刻版不佳，又多讹夺，然有何义门印，又是明板，亦尚可臧也。下午寄相摸屋书店信。得二弟及三弟信，廿六日发。
二日晚稻孙来，又同铭伯、季市饮于广和居。
三日无事。
四日风挟沙而昙，日光作桂黄色。下午钱稻孙来。季天复来，季字自求，起孟同学也。
五日雨，冷，午后雨止而风，益冷。
六日晴，风。星期休息。上午钱稻孙来，又同季市至骡马市小骨董店，见旧书数架，是徐树铭故物而其子所鬻者，予购得《经典释文考证》一部，价止二元，惜已着水。又见蔡孑民呈徐〔1〕白摺，楷书，称受业，其面有评语云：牛鬼蛇神，虫书鸟篆。为季市以二角银易去。人事之迁变，不亦异哉！午后访季自求、寿洙邻。下午往留黎厂购笺纸并订印名刺，又购《敦煌石室真迹录》一部，银一两。晚寄二弟、二弟妇及三弟信。得二弟信，内有《童话研究》改定稿半篇，十月一日发。
七日无事。以《或外小说集》两册赠戴螺舲，托张协和持去。晚邻闽又嗥。
八日捐北通州兵祸〔2〕救济金一元。
九日午后风。无事。
十日国庆日休息。上午同许铭伯、季市、诗荃、诗苓至留黎厂观共和纪念会〔3〕，但有数彩坊，而人多如蚁子，不可久驻，遂出。予取名刺，并以二元购《前后汉纪》一部而归。晚饮于广和居，同席五人，如往留黎厂者。今日特冷。钞补《经典释文》两叶。
十一日微雨即晴。晨得二弟信并《童话研究》半篇，五日发。上午寄二弟信。
十二日晴。下午寄二弟信。晚得二弟所寄小包二，内《古小说拘沈》〔4〕草稿、越人所著书草稿〔5〕等十册，《支那绘画小史》一册，七日付邮。又得二弟信，附安兑然卮言二篇，七日发。钞补《史略》一叶。夜腹忽大痛良久，殊不知其何故。
十三日阴。星期休息。腹仍微痛。终日订书，计成《史略》二册，《经典释文》六册。
十四日雨。晚丁《经典释文》四册，全部成。夜大风。
十五日晴，风。上午寄二弟小包两个：甲，《拜经楼丛书》八册，《草堂诗余》一册。乙，《齐物论释》、《梦窗词》、《南雷余集》、《天游阁诗集》、《实斋信摭》各一册，《实斋札记》二册。午后收本月半俸百二十五元。得二弟及三弟信，十日发。访游观庆于龙泉寺，不值。晚寿洙邻来，并招饮于广和居。
十六日晴。晚补写《北堂书钞》一叶。
十七日晨张协和代我购得狐腿裘料一袭，价卅元，自持来。上午寄二弟及三弟信。下午至劝工场理发。晚季自求来谈，以《或处小说集》第一、二册赠之。
十八日阴。上午得相摸屋书店邮片，十二日发。
十九日晴。梅撷云赠《佛学丛报》第一号一册。晚许铭伯招饮于杏花春，同坐者有陈姓上虞人，忘其字，及俞月湖、胡孟乐、张协和、许季市。
二十日风。星期休息。上午往留黎厂购《汗简笺正》一部，三元；《北梦琐言》一部，四角；《读画录、印人传》合刻一部，一元。午后昙。晚得二弟信，附《希腊拟曲》二篇，十五日发。
二十一日昙。上午得阮立夫信，十六日九江发。下午微雪。晚书估持旧书来售，不成。
二十二日昙。上午寄二弟信并银五十元。下午微雪。晚同许铭伯、季市、诗苓饮于广和居。
二十三日晴。无事。
二十四日雨。晚得二弟信，十九日发。收十九日《民兴日报》一分。捐贫儿院〔6〕银一圆。
二十五晴。上午代季市寄相摸屋信。戴螺舲见恽冰画，定为伪作。晚收二十日《民兴日报》一分。
二十六日阴。上午寄二弟信。下午同季市、协和至小市〔7〕，拟买皮衣不得，复赴大栅阑，亦不成，遂至青云阁饮茗，遇范亦陈，予购布三元。又至留黎厂购《郑板桥道情墨迹》一册，三角；《舒铁云手札》一册，四角；《中国名画》第十六集一册，一元五角。归寓已晚。收二十一日《民兴日报》一分。夜修钉《述学》两册，至一时方毕。
二十七晴。星期休息。午后张协和来。下午钱稻孙来。本馆祀先贤，到者才十余人，祀毕食茶果。夜微风，已而稍大，窗前枣叶蔌蔌乱落如雨。
二十八风，昙，午后晴。收廿三日《民兴报》一分。
二十九日晴。上午得俞乾三函，二十三日上虞发。晚收二十四日《民兴日报》一分。蔡国亲来。
三十日阴，午后雨。得沈商耆信，二十五日上海发。得天觉报社信，二十四日绍兴发，内出版露布一枚，征文广告一枚，宋子佩列名。夜风，见月。
三十一日晴。上午得二弟并三弟信，二十五日发。收二十五日《民兴日报》一分。下午收二十六日《民兴报》一分。
＝＝注释＝＝
〔1〕徐徐树铭，字寿蘅，湖南长沙人。清道光进士。曾任浙江乡试考官、会试总裁。
〔2〕北通州兵祸本年八月二十四日晚，皖系军阀姜桂题驻通州部队骚乱，一夜之间，通州商民受灾者不下数千户，数万灾民困苦流离。
〔3〕共和纪念会指中华民国首届共和纪念会，在北京琉璃厂厂甸举行，到会群众约十万人。宋教仁担任大会主席。会场内设陈列馆、运动场、演剧场等。
〔4〕《古小说拘沈》即《古小说钩沉》。鲁迅从少年时期积累此书材料，自日本回国后继续辑校。此时他嘱周作人得存于绍兴的草稿寄来，以后又不断进行增订修改。
〔5〕越人所著书草稿鲁迅早年辑录的越人著书逸文抄本，是他后来编辑《会稽郡故书杂集》的底本。
〔6〕贫儿院全称北京贫儿院。《日记》又作孤儿院。创办于一九一一年七月。蔡元培是该院赞助人及名誉董事。本年八月该院为兴建房舍募集捐款，此后鲁迅曾多次认捐。
〔7〕小市原称晓市，鲁迅常去的小市在宣武门一带。
◎　十一月
一日晴。上午寄二弟及三弟信，附银圆及状面拟稿各一枚。
二日上午得袁总统委任状〔1〕。下午赴留黎厂购《秋波小影册子》一册，四角；《眉庵集》二册，八角；《济南田氏丛书》二十八册，四元；《说文释例》十册，三元；《郘亭诗钞》并《遗诗》二册，一元。又购粗本《雅雨堂丛书》一部二十八册，四元。晚钱稻孙来。收二十七、二十八日《民兴日报》各一分。
三日星期休息。午后往青云阁买拭牙粉一盒。收二十九日《民兴日报》一分。下午至晚均补写《雅雨堂丛书》阙叶，凡得六枚，至十一时方止。夜风。收《平报》一分，是送阅者。
四日晴，风。晚杨莘士介绍衣工吴姓者来，付裘令制，并先与银一元。得二弟信，三十日发。收本日《平报》一分。
五日晴，大风，冷甚，水冻，入夜尤甚。
六日上午寄二弟信。晚王伟人、钱稻孙来，并同季市饭于广和居。
七日大风，甚冷。上午收补十月分俸银九十五元。晚陈仲书来。得陈子英信，一日发。收卅及卅一日《民兴报》各一分，二日《天觉报》第二号一分。
八日阴。下午赴观音寺街购御寒衣冒等物共十五元。寄沈商耆上海信。是日易竹帘以布幔，又购一小白泥炉，炽炭少许置室中，时时看之，颇忘旅人之苦。夜风。
九日晴。晨得二弟信，三日发。收三日《天觉》及《民报》各一分。上午复陈子英信，又复阮立夫函。下午往西升平园浴。赴留黎厂买纸，并托清秘阁买林琴南画册一叶，付银四元四角，约半月后取。晚邀铭伯、季市饮于广和居，买一鱼食之。收十月卅日及本月四日《民兴日报》各一分。夜作书两通，啖梨三枚，甚甘。夜半腹痛。
十日星期休息。上午季自求、刘历青来。午后寄二弟信。又寄相摸屋信。下午至夜补写《雅雨堂丛书》五叶。饮姜汁以治胃痛，竟小愈。
十一日夏揖颜来，不遇。夜补写《雅雨堂丛书》两叶。
十二日付温处水灾〔2〕振捐二元，钱稻孙经手。晚收六日《天觉报》一分。夜补写《雅雨堂丛书》中《大戴礼》目录后语阙叶凡二枚，全书补完。
十三日付上海共和女学校捐款一元，顾子言经手。常君赠《中国学报》第一期一册。晚得二弟信，并附二弟妇、芳子及三弟笺，八日发。收七日《天觉报》一分。夜风。
十四日上午寄二弟《中国学报》第一期一册。午后清秘阁持林琴南画来，亦不甚佳。
十五日上午寄二弟并二弟妇信，附与芳子及三弟笺各一枚。
十六日午后收本月俸银二百二十元。往看夏司长，索其寓居不得。往留黎厂购《董香光山水册》一册，一元二角；《大涤子山水册》一册，一元；《石谷晚年拟古册》一册，八角。过敫家坑海昌会馆看张协和，不值。蒋百器来过，不值。晚得二弟并二弟妇信，十一日发(5)。收十日、十一日《天觉报》各一分。
十七日阴。星期休息。上午谢西园来。寄二弟信并银五十元(五)，以双挂号去。陈公侠来。钱稻孙来。许铭伯将赴天津，往别之。午后赴留黎厂神州国光社购《唐风图》、《金冬心花果册》各一册，共银三元九角。又往文明书局〔3〕购元《阎仲彬惠山复隐图》、《沈石田灵隐山图》、《文征明潇湘八景册》、《龚半千山水册》、《梅瞿山黄山胜迹图册》、《马扶曦花鸟草虫册》、《马江香花卉草虫册》、《戴文节仿古山水册》、《王小梅人物册》各一册，又倪云林山水、恽南田水仙、仇十洲麻姑、华秋岳鹦鹉画片各一枚，共银八元三角二分。晚钱稻孙又来。收十二日《天觉报》一分。
十八日晴，风。上午得许季上信，十四日奉天发。
十九日晚收十三、十四日《天觉报》各一分。
二十日上午得齐寿山、戴芦舲、许季上自奉天来函，午后复之。
二十一日午后赴打磨厂保商银行易日本币。赴东交民巷日本邮局寄羽太家信并日银五十元，又寄相摸屋书店信并日银五十元，附季市书款十元。下午闻国亲疡生于髀，与季市同往看之。晚收十六日《天觉报》一分。
二十二日下午收十七日《天觉报》一分。寄二弟信(六)。夜腹痛。
二十三日午后商契衡来。下午腹痛，造姜汁饮服之。晚得二弟所寄书三包，计《小说拘沈》草稿一迭，J.Meier-Graeve：《Vincent　van　Gogh》一册，《或外小说》第一、第二集各五册，并十八日发。夜风。院中南向二小舍，旧为闽客所居者，已虚，拟移居之，因令工糊壁，一日而竣，予工资三元五角。
二十四日星期休息。上午得二弟信，十七日发(6)。收十八日《天觉报》一分。季市为购得《古学汇刊》第二编来，计二册，价一元又六分。午后昙，有雪意。下午以一小箧邮寄二弟，箧内计《中国名画》第一至第十三集共十三册，又《黄子久秋山无尽图卷》、王孤云《圣迹图》、《徐青藤水墨花卉卷》、《陈章侯人物册》、《龚半千细笔山水册》、《金冬心花果册》均一册，又《越中先贤祠目序例》一册，补写《北堂书钞》阙叶一叶。以挂号去，邮资八角。晚缝人持衬衫及罩袍来。收十九日《天觉报》一分。
二十五日晴。以《或外小说集》第一、第二册赠夏穗卿先生。晚收二十日《天觉日报》一分。
二十六日上午寄二弟信(七)。晚收二十一日《天觉报》一分。
二十七日昙，午后睍。晚得二弟、二弟妇及三弟信，二十二日发。收二十二日《天觉报》一分。
二十八日上午相摸屋书屋寄来《国歌集》两册，价共二角九分，即交沈商耆。下午移入院中南向小舍。晚收二十三日《天觉报》一分。
二十九日昙，冷。晚收二十四日《天觉报》一分。夜微雪。
三十日昙，午后晴。下午赴劝业场为二弟觅复活祭日赠高医士之品，遂购景泰窑磁瓶一双，文采为双龙云物及花叶，皆中国古式，价银五元。自二十七日起修缮《埤雅》，至今日下午丁毕，凡四册。晚收二十五日《天觉报》一分。夜风。购木匣并布，纫作小包。
＝＝注释＝＝
〔1〕得袁总统委任状委任状，原件作"任命状"。民国元年八月二十一日发，文为："任命周树人为教育部佥事。此状。""荐字第肆百肆拾玖号"。
〔2〕温处水灾本年浙江温州、处州水灾，受灾地方四十余处，灾民数万。
〔3〕文明书局总店在上海，北京设分店。鲁迅常往购书，并于一九一四年一月将周作人所译《炭画》交该局出版。
◎　十二月
一日风而日光甚美。星期休息。午寄二弟、二弟妇并三弟信(八)。张协和来。下午寄二弟一小包，内花瓶一双。至南通州会馆访季自求，以《或外小说》两册托其转遗刘雳青。而季自求则以《大隋开府仪同三司龙山公墓志铭》一枚，《大秦景教流行中国碑》暨碑额碑侧共四枚见赠。晚得二弟信，二十六日发(8)。收二十六日《天觉报》一分。
二日晴。上午得许季上奉天来信。晚王伟忱来。夜腹微痛。
三日上午寄二弟信(九)。收《通俗教育研究录》第三期一册。晚收二十八日《天觉报》一分。
四日午后收陈焕章著《孔教论》一本，上海寄。晚收二十九日《天觉报》一分。
五日午后得相摸屋书店两叶书，并二十九日发。赴池田医院乞药，云气管支及胃均有疾，馀良，付初诊费二元，药资一元二角。晚收三十日《天觉报》一分。是日始晚餐啜粥。
六日昙，午后日光小见。觉胃痛渐平，但颇无力。晚得二弟信，初一日发(9)。夜大风。
七日晴，风。上午得东京羽太家信，一日发。寄相摸屋信。赴池田医院付药资一元二角。下午往留黎厂购《顾西眉画册》一册，八角；《说文古籀疏证》一部四册，一元五角。收初二日《天觉报》一分。
八日星期休息。卧至十二时。午后寄二弟信(十)，又《古学汇刊》第一、二编共四册。收三日《天觉报》一分。
九日无事。
十日午前赴医院，而池田适出诊，因买原药归，资一元四角。
十一日晚得二弟信，六日发(10)。午后二时服写利药十粒，至十时半验。
十二日上午许季上、戴芦舲、齐寿山自奉天调核清宫古物〔1〕归，携来目录十余册，皆磁、铜及书画之属。又摄景十二枚，内有李成《仙山楼阁图》极工致。又有崔白刻丝《一路荣华图》，为鹭鸶及夫容，底本似佳，而写片不善。午后与许季上等访夏司长于兵部洼寓所，留约一小时。
十三日上午寄二弟信(十一)。
十四日午后收二年历书一册。下午赴留黎厂购《王无功集》一册，五角；《景德镇陶录》一部四册，乙元；《戴文节销寒画课》一帖十枚，六角四分；《费晓楼士女画册》一册，八角。收地学协会〔2〕信。许季上来。游允白来，以《或外小说集》二册赠之。有人寄《女子师范风潮闻见记》一册来。
十五日星期休息。上午常毅箴以书来招观剧，未赴。午后得二弟信，十一日发(11)。
十六日上午豫支本月俸一百元。游允白索《或外小说》，更以二部赠之。
十七日夜游允白来言乞假事。
十八日上午寄二弟及三弟信，附家用百元，《函夏考文苑议》一小册(十二)。午后与数同事游小市。下午收十四日《越铎报》一分。晚蒯若木来。
十九日大雪终日。午后同夏司长赴图书馆，途中冷甚。晚食山药作饭。
二十日晴。下午往廊房头条劝业场理发。
二十一日晨微雪即止。午后赴青云阁购履一两，价二元二角。又往留黎厂购问经堂本《商子》一本，二元；《梦溪笔谈》一部四册，二元。又觅得《晚笑堂画传》一部，甚恶，亦以七角银购致之，以供临习。下午得二弟信，十六日发(12)，又二弟妇暨丰丸摄景一枚，同日发。收十六日《越铎》一分。晚烹两鸡并面食之，以为晚食。夜风。
二十二日晴。星期休息。旧历冬至也，季市云。闻许铭伯昨自天津归，午后往看之。同季市赴贤良寺见章先生，坐少顷。往正蒙书局看陈仲书，不值。赴浴室。又赴瑞蚨祥买斗篷一袭，银十六元；手衣一具，银一元。晚回寓，知季天复午后见过，留字而去。收十七日《越铎日报》一分。
二十三日上午寄二弟信(十三)。得相摸屋书店叶书并审美书院出版书目一册，均十六日发。
二十四日无事。
二十五日下午得二弟信，二十日发，又邮片一枚，二十一日发(13)。收十五、十九、二十日《越铎报》一分。晚此间商务印书馆分馆忽送《新字典》一册至寓，殊莫测其用意。夜雨雪。
二十六日积雪厚尺余，仍下不止。晨赴铁师子胡同总统府同教育部员见袁总统〔3〕，见毕述关于教育之意见可百余语，少顷出。向午雪霁，有日光。
二十七日晴。上午收支剩本月俸百二十元，假季市七十，协和二十。
二十八日上午寄二弟信并《希腊拟曲》译稿一帖(十四)。午后招张协和、许季市同至瑞蚨祥购马卦一件，共银二十元八角。赴留黎厂购《中国学报》第二期一册，四角，报中殊无善文，但以其有《越缦日记》，故买存之。又购胡敬撰刻《南薰殿图象考、国朝院画录、西清札记》三种合刻一部四册，三元，闻此版已归书肆云。夜胃小痛。
二十九日星期休息。午后收二十四、二十五日《越铎日报》各一分。夜风。
三十日上午寄二弟《中国学报》第二期一册。夜铭伯以火腿一方见贻。
三十一日午后同季市至观音寺街购齿磨〔4〕一、镜一、宁蒙糖一，共银二元。又共啜茗于青云阁，食虾仁面合。晚铭伯招饮，季市及俞毓吴在坐，肴质而旨，有乡味也，谈良久归。
＝＝注释＝＝
〔1〕调核清宫古物本年九月十二日，教育部成立美术调查处，鲁迅参加该处领导工作。十一月八日，许季上、戴螺舲、齐寿山赴奉天(今沈阳)调核清故宫美术物品，返京后鲁迅和他们同往夏穗卿寓汇报工作。
〔2〕地学协会学术团体。一九○九年八月成立，傅增湘为总理，顾琅等为评议员。一九一二年二月十二日改选蔡元培为总裁，顾琅等仍为评议员。同年冬该会曾多方联络，以图发展。
〔3〕指袁世凯接见教育部官员事。自十二月二十四日开始，袁世凯举行接见各部荐任官的仪式，每日分三、四批，由各部总长率领往见。教育部官员为第十一批。
〔4〕齿磨日语：牙粉。

[book_title]癸丑日记（1913年）
◎　正月
一日晴，暖。上午得二弟信，去年十二月二十六日发(14)。午后同季市游先农坛〔1〕，但人多耳。回看杨仲和，未遇。夜以汪氏、孙氏两辑本《谢承书》相校〔2〕，尽一卷。
二日上午杨仲和来。午后寄二弟信(一)。同季市访协和于海昌馆，坐一小时。赴留黎厂循览书画骨董肆，无所获。常毅箴来过，未见。
三日午后有周大封来访，自云居笄头山，父名庆榕，与我家为同族。晚铭伯来别，云明日晨复赴天津。夜风。
四日上午赴部，有集会，设茗酒果食，董次长演说。午后得阮立夫九江来信。晚间得二弟所寄《事类赋》一部，去年十二月二十六日发。晚留黎厂肆持旧书来阅，并无佳本，有尤袤《全唐诗话》及孙涛《续编》一部，共八册，尚直翻捡[检]，因以五金买之。
五日星期休息。午后协和来贷金二十，季市招出游，遂同赴前门内临记洋行购茶食二种，又合买饼饵果糖付协和，以贻其孺子。赴青云阁饮茗，将晚回邑馆。
六日昙，甚冷。晚首重鼻窒似感冒，蒙被卧良久，顿愈，仍起阅书。
七日昙。上午寄二弟信(二)。下午雨霰。晚得二弟信，去年十二月三十日发(15)。
八日晴。天气转湿。晚得二弟信，一月四日发(一)。
九日晴，午后昙。步至小市看所列地摊，无所可买。
十日上午寄二弟信(三)。夜风。
十一日晴。下午许季上忽欲入清宫之门以望南海子，遂相约驰往，然终为守监所阻，不得进。季上乃往西长安街，予则至前门内西美居买饼饵一元而归。
十二日晴，风。上午蔡国卿来。午后得二弟及三弟信，八日发(2)。往南通州馆访季天复，坐半小时。下午往官书局购《寒山诗》一本，一元；《樊南文集补编》一部四本，三元。又阅旧书肆，得《水经注汇校》一部十六本，刻甚草率，而价止一元。晚得二弟寄小包二，内德文《卢那画传》一册，珂纳柳思《有形美术要义》一册，日文《小供之画》一册，并六日发。
十三日午后得江叔海信，即复之。收五日《越铎报》，有孙德卿写真，与徐伯荪、陶焕卿等遗象相杂厕，可笑，然近人之妄亦可怖也。
十四日无事。
十五日晨微雪如絮缀寒柯上，视之极美。上午睍。寄二弟并三弟信(四)。
十六日晴。上午得羽太母信，十六日发。
十七日上午寄羽太家信。寄二弟《开元占经》一部，分作两包。午后见游允白自汉寿县来信。下午得初六至初十日《越铎报》各一分。
十八日午后往留黎厂书肆，见寄售敦煌石室所出唐人写经四卷，墨色如新，纸亦不甚渝敝，殆是罗叔蕴辈从学部窃出者。每卷索五十金，看毕还之。购《功顺堂丛书》一部二十四本，四元，书不甚佳，而内有《西清笔记》、《泾林杂记》、《广阳杂记》等可读。晚收十一、十二日《越铎报》各一分。
十九日日曜休息。季市烹一鹜招我午饭，诗荃亦在。晚得二弟及二弟妇信(3)，又叶书一，均十三日发。收十三至十五日《越铎》各一分。夜风。
二十日昙，上午微雪即霁。寄二弟并二弟妇信(五)。
二十一日昙，晨微雪即止。一日无事。
二十二日晴，风。下午得二弟信，十七日发(4)。收十六至十八日《越铎》各一分。
二十三日晴。晚夏揖颜来访，计不见已近十年。
二十四日雪而时见日光。上午寄二弟信(六)。晚雪止，夜复降，已而月出。
二十五日微雪。晨忽有人突入室中，自称姓吕，余姚人，意在乞资，严词拒之。午后雪止，有日光。收十九日《越铎报》一分。晚得二弟所寄写书纸五帖计五百枚，十九日付邮。
二十六日晴。日曜休息。午后收二十及二十一日《越铎报》各一分。晚得二弟及三弟信并三弟所作《茶店闲话》四则，二十二日发(5)。收廿二日《越铎》一分，又廿一、廿二日《警铎》各一分。夜得二弟所寄《山越工作所标本目录》一册，二十二日发。
二十七日午后收本月俸二百二十元。晚阮和孙来访，并偕一客姓曾，是寿洙邻亲戚云。
二十八日晴，风。上午钱稻孙到部，云前日抵京，以石刻贯休作《十六应真象》相赠。石刻于清乾隆时，在圣因寺，今为朱瑞所毁。张稼庭至部来访。午后往西河沿交通银行以纸币易银元。协和返资二十，季市七十。夜大风。
二十九日晴。上午寄二弟及三弟信，附家用五十元，书籍费二十元(七)。往交民巷日本邮局寄与相摸屋信，托其购书，并银三十元，又季市书款十元。下午往烂缦胡同寿洙邻寓访阮和孙，坐少顷。收二十三至二十五日《越铎日报》各一分。
三十日无事。
三十一日晴，微风。上午寄陈子英信。
＝＝注释＝＝
〔1〕游先农坛是日为"共和大纪念日"，内务部礼俗司在先农坛设立的古物保存所免费开放，游人甚多。
〔2〕以汪氏、孙氏两辑本《谢承书》相校《谢承书》，即谢承《后汉书》。鲁迅于上年八月十五日抄讫汪文台辑本，今日起又用清代孙志祖辑本与之互校。三月五日开始抄写校订本。
◎　二月
一日午后往留黎厂书肆购《十七史》不成。晚收廿六日《越铎》一分。
二日星期休息。上午得二弟信，附《贺新年篇》一纸，为《天觉报》作者，二十七日发(6)。王君懋熔来谈，午刻去。午后许季上来，同往留黎厂阅书，购《尔雅翼》一部六册，一元。又购北邙所出明器〔1〕五具，银六元，凡人一、豕一、羊一、鹜一，又独角人面兽身物一，有翼，不知何名。晚收廿七、廿八《越铎》各一分，又廿八日《警铎》一分。
三日上午寄二弟信(八)。下午同季市、季上往留黎厂，又购明器二事：女子立象一，碓一，共一元半。
四日昙。早上夏揖颜来访。下午收二十九日《越铎》一分。夜大风。
五日晴，风。晨得二弟信，三十一日发(7)。午后同齐寿山往小市，因风无一地摊，遂归。过一骨董肆，见有胆瓶，作豇豆色，虽微瑕而尚可玩，云是道光窖，因以一元得之。范总长辞职而代以海军总长刘冠雄，下午到部演说少顷，不知所云。赴临记洋行购饼饵、饴糖共三元。晚收二弟所寄《无机化学》译稿三册，三十一日发，为诗荃所欲假观者，即交季市，托转赠之。收三十一日及一日《越铎》各一分，又三十日《越铎》及《警铎》各一分。收李鸿梁信。季市招饮，有蒸鹜、火腿。
六日晴。旧历元旦也。午后即散部往琉璃厂，诸店悉闭，仅有玩具摊不少，买数事而归。
七日上午寄二弟信(九)。午后风。下午寿洙邻、曾丽润、阮和孙来访，坐少顷，同赴南味斋夕餐。
八日晴，风。上午赴部，车夫误蹍地上所置橡皮水管，有似巡警者及常服者三数人突来乱击之，季世人性都如野狗，可叹！午后赴留黎厂买得朱长文《墨池编》一部六册，附朱象贤《印典》二册，十元。又《陶庵梦忆》一部四册，一元，此为王文诰所编，刻于桂林，虽单行本，然疑与《粤雅堂丛书》本同也。下午往看季市，则惘惘如欲睡，即出。晚谷青来，假去二十元。
九日晴。上午得二弟信并叶书一，均五日发(8)。收二日《越铎》一分。星期休息日也。午后赴琉璃厂，途中遇杨仲和，导余游花[火]神庙，列肆甚多，均售古玩，间有书画，然大抵新品及伪品耳，览一周别去。视旧书肆，至宏道堂买得《湖海楼丛书》一部二十二册，七元；《佩文斋书画谱》一部三十二册，二十元。其主人程姓，年已五十余，自云索价高者，总因欲多赢几文之故，亦诚言也。又云官局书颇备，此事利薄，侪辈多不愿为，而我为之。夜风。
十日晴，风。夜季市贻火腿一块。
十一日上午复李鸿梁信。
十二日统一纪念日〔2〕，休假。上午得陈子英信，五日发。收八日《越铎》一分。午后寄二弟信(十)。赴厂甸〔3〕阅所陈书画。买《画征录》一部二册，三角；《神州大观》第一集一册，一元六角半，此即《神州国光集》所改，而楮墨较佳，册子亦较大。拟自此册起，联续买之。
十三日昙。下午有美国人海端生者来部，与次长谈至六时方去，同坐甚倦。
十四日晴。夕蔡谷青来。夜大风。胃小痛。
十五日大风。上午得二弟并三弟信，九日发(9)。前乞戴芦舲画山水一幅，今日持来，又包蝶仙作山水一枚，乃转乞所得者，晴窗披览，方佛见故乡矣。午后同戴芦舲游厂甸及花[火]神庙。教育部简作读音统一会会员，〔4〕下午有茗谈会，不赴。常毅箴欲得商务馆《新字典》，即以所有者贻之。晚收初九日《越铎日报》一分。
十六日晴。星期休息。上午收十至十二日《越铎报》各一分。午后杜亚泉来。下午陈子英、张协和、季自求来。晚招子英、协和饮于广和居。收二弟所寄《或外小说集》第一、第二各五册，十二日付邮。
十七日上午寄二弟及三弟信(十一)。午后同沈商耆赴图书馆访江叔海问交代日期。
十八日晨得夏揖颜信，云将南旋，赴部途中遇之，折回邑馆，赠以《或外小说》第一、二各二册。下午同沈商耆往夏司长寓，方饮酒，遂同饮少许；复游花[火]神庙，历览众肆，盘桓至晚方归。夕得相摸屋书店叶书，十一日发。
十九日上午常毅箴赠《中国学报》第三期一册。下午得二弟信，十四日发(10)。收十三至十五日《越铎日报》各一分。夜风。
二十日晴，午后昙。退部赴劝业场理发，又买不倒翁两个，拟以贻二弟。赴花[火]神庙览一切摊肆，购得《欧[瓯]钵罗室书画过目考》一部四册，价一元。又至厂甸一游，寥落已甚。晚得相摸屋书店叶书，十二日发。
二十一日昙。大风。晚寄二弟《中国学报》第三期一册。
二十二日晴，风。上午收十六日《越铎报》一分。寄二弟信(十二)。陈象明母丧，致奠仪一金。下午朱迪先、马幼舆、陈子英来谈，至晚幼舆先去，遂邀迪先、子英饭于广和居。
二十三日晴。星期休息。午后收十七至十九日《越铎》各一分。午后季自求、刘立青来，立青为作山水一幅，是蜀中山，缭以烟云，历二时许始成，题云：十年不见起孟，作画一张寄之。晚同饭于广和居。得二弟信，十八日发(十一)。
二十四日午后得相摸屋所寄小包二个，内《笔耕园》一册，三十五圆；《正仓院志》一册，七十钱；《陈白阳花鸟真迹》一册，一圆，并十二日发。夜风。
二十五日上午收王造周自开封来信，问子英寓处，即复之。午后寄相摸屋信。夜风。
二十六日晨子英之仆池叔钧来。午收到本月俸银二百四十元。午后收二十至二十三日《越铎报》各一分。收二弟所寄格子纸三帖共五百校，二十日发。戴芦舲来看《笔耕园》，以为甚佳，晚同往广和居饮。夜胃小痛，多饮故也。
二十七日晨杨仲和来。上午寄二弟信并本月家用五十元。午后同徐[齐]寿山、许季上游小市。下午季市遣人来取去《或外小说集》第一、二各一册，云袁文薮欲之。
二十八日晴，风。无事。
＝＝注释＝＝
〔1〕北邙北邙，山名，又称邙山、芒山，在河南洛阳市北。东汉及魏的王侯大臣多葬于此。明器，即随葬物品。鲁迅二日及三日购得明器七件后，按实物绘图两幅，并作《两幅手绘明器图的说明》，未收集。
〔2〕统一纪念日一九一二年二月十二日原是清帝下《退位诏》的日子，袁世凯因定每年此日为统一纪念日。
〔3〕厂甸在琉璃厂中间路北。每年夏历正月初一至十六日该处游人纷至，百货骈集，热闹非凡，俗称逛厂甸。
〔4〕简作读音统一会会员简，选拔。本年二月十五日至五月十五日，教育部选聘部内外专门人员举行读音统一会。该会后来制定注音字母三十九个，于一九一八年由教育部颁布施行。
◎　三月
一日晴。晨得二弟信，二十三日发(12)。收二十三日《越铎》一分。午同戴芦舲、齐寿山饭于四海春。午后同季市赴升平园浴。往留黎厂购《六艺纲目》一部二册，八角；《法苑珠林》一部四十八册，十一元；《初学记》一部十六册，二元二角。晚季市宴友于玉楼春，为之作陪，同席者朱迪先，芷青、沈尹默、陈子英、王维忱、钱稻孙、戴芦舲、{陈子英}。协和、谷青各还款二十元。
二日昙。星期休息。上午游允白来，云昨自沪返，以《姚惜抱尺牍》一部见赠。收二十四至二十六日《越铎日报》各一分。午后阵子英来。戴芦舲、朱逷先、沈尹默来。子英云已移居延寿寺街花枝胡同，晚同往视之，饮酒一巨碗而归。夜得二弟所寄德文《鬼怪奇觚图》一册，二十五日付邮。返子英旧欠款二百元。夜大饮茗，以饮酒多也，后当谨之。
三日下午归途遇子英、逷先、幼舆，遂同至逷先寓小坐，并观其所买书。
四日上午寄二弟信(十四)。下午子英来，晚并同季市饭于广和居，夜十时去。
五日晴，大风。午后同戴芦龄往胡梓方家，观其所集书画，皆近人作也。下午得二弟并三弟信，二十八日发(13)。收廿七至一日《越铎报》各一分。夜大风。写谢承《后汉书》始〔1〕。
六日晴。上午季市往日本邮局，托其寄相摸屋书店信并银二十圆。下午同沈商耆往夏司长家。晚子英来，即去。
七日午后同沈商耆赴图书馆商交代事务。
八日上午寄二弟及三弟信(十五)。午后往留黎厂买得《白华绛跗阁诗集》一部二册，价五角。晚得宋紫佩来信，一日绍兴发。收二日《越铎日报》一分。
九日星期休息。上午得二弟信，三日发(14)。午后收三日、四日《越铎报》各一分。下午子英在季市处，往谈，见张卓卿来，晚同饭于广和居。收二弟所寄德文《近世画人传》二册，三日付邮。
十日下午朱逷先、马幼舆来。
十一日昙，午后晴。下午往留黎厂买《古学汇刊》第三期一部两册，一元五分。
十二日晴。午后赴读音统一会，意在赞助以旧文为音符〔2〕者，迨表决后竟得多数。下午得二弟信(15)并西冷[泠]印社〔3〕书目一册，并六日发。收六至八日《越铎报》各一分。夜子英来，少坐而去。
十三日昙。上午寄二弟信(十六)并《埤雅》一部四册，《尔雅翼》一部六册，缘三弟欲定中国植物之名，欲得参稽，以书来索，故付之也。晚李君来。
十四日晴。午后林式言至部来访，并访协和。夜谷青来。
十五日同戴芦舲至海天春午餐。午后收九日《越译》一分。
十六日星期休息。午后收十至十二日《越铎》各一分。得钱中季书，与季市合一函。下午整理书籍，已满两架，置此何事，殊自笑叹也。晚得二弟信，十一日发(16)。夜风。
十七日昙。午后赴读音统一会，三时退。晚王惕如来谈，赠藏文历书一册。
十八日昙。上午寄二弟信(十七)。晚子英在季市处，往谈。夜颇觉不适，似受凉。
十九日昙，风。上午得二弟信，十五日发(17)。头痛身热，就池田诊，云但胃弱及神经亢奋耳，付诊及药资三元二角。午后同夏司长、戴芦舲往图书馆。收十三至十五日《越铎》各一分。夜大风。
二十日晴，风。疾未愈，在寓养息。下午子英、稻孙皆见过视疾，孙稻[稻孙]夜方去。
二十一日晴。病颇减，仍不往署。午后得稻孙函并贻卤瓜壹瓶。
二十二日昙。疾大减，赴部。上午沈尹默、朱逷先见访，未遇。午往池田医院取药，付资一元二角。午后得何燮侯信。得相摸屋书店叶书，十三日发。收十六日《越铎》一分。看月食。
二十三日晴。星期休息。午前寄二弟信(十八)。收十七至十九日《越铎报》各一分。下午许季上来谈。得二弟并三弟信，十九日发(18)。
二十四日晴，大风。懒不赴部。午后谢西园来。晚何燮侯招饮于厚德福，同席马幼舆、陈于盦、王幼山、王叔梅、蔡谷青、许季市，略涉麻溪坝事〔4〕。
二十五日晴，风。无事。
二十六日上午赴池田医院。下午收本月俸二百四十元。同夏司长、胡绥之赴瑠琉[璃]厂买土偶不成，我自买小灶一枚，铜圆三十。游书肆，买《十七史》一部二十八函，三十元；《郘亭知见传本书目》一部十本，十四元。晚稻孙来，同季市饮于广和居。收廿一、廿二日《越铎》各一分。
二十七日昙。午后赴西河沿交通银行以纸币易银。又赴东交民巷日本邮局寄羽太家信并银二十五元，又寄相摸屋书店信并银四十五元，又代季市寄十五元。夜风。写谢承《后汉书》毕，共六卷，约十余万字。
二十八日晴。上午寄二弟及三弟信(十九)，附本月家用五十元。夜写定谢沈《后汉书》一卷。〔5〕二十九日晴，小风。上午赴池田医院诊并取药，付值一元二角。午后往前门内临记洋行买牙粉、肥皂及饼饵等。晚收二十三日《越铎》一分。夜写定虞预《晋书》集本。〔6〕三十日昙。星期休息。上午王懋熔来访，尚卧未见。午后子英来。下午得二弟信，二十四日发(19)。收三[二]十四至二十六日《越铎报》各一分。收二弟所寄《小学答问》五册，《沈下贤集》抄本〔7〕二册，乌丝阑纸三帖，并二十四日付邮。晚紫佩到京，至邑馆。
三十一日上午得吕联元自新昌来信。收《通俗教育研究录》第六期一册。午后同夏司长及戴螺舲往全浙会馆，视其戏台及附近房屋可作儿童艺术展览会会场不〔8〕。下午寄二弟信并买书钱五元(二十)。夜写虞预《晋书》毕，联目录十四纸也。
＝＝注释＝＝
〔1〕写谢承《后汉书》始这是鲁迅手写谢承《后汉书》集校定本。本月二十七日写毕，并作《谢承<后汉书>序》，序文现编入《古籍序跋集》。
〔2〕赞助以旧文为音符读音统一会在核定音素、采定字母时争论激烈。在字母问题上主要分三派：一、偏旁派，仿日本片假名，用音近之汉字，任取其偏旁笔画为字母；二、符号派，自定符号以为字母；三、罗马字母派。各派争持不下时，鲁迅与许寿裳、朱希祖、马幼渔、钱稻孙等，提议以章炳麟一九○八年历拟的一套标音符号为基础制定字母。
〔3〕西泠印社以"保存金石、研究印学"为宗旨的艺术团体，并出版发售金石、考古、美术等方面书籍和用品，一九○四年创立于杭州。其后社长吴昌硕在上海另设西泠印社，经营图书、治印等业务。
〔4〕麻溪坝事麻溪坝在绍兴北部临浦镇东南，明清以来当地人常为该坝的废留发生纷争。一九一二年省议会陈请废坝，县议会反对。双方均通电各省同乡会及北京政府，争执不已。本月，当地天乐乡的四十八村村民群起将该坝拆除。
〔5〕写定谢沈《后汉书》一卷鲁迅于上年八月二日从汪辑本中录出，本日写定。
〔6〕写定虞预《晋书》集本鲁迅校录已经散佚的晋代虞预《晋书》，于三月三十一日抄毕并作序，序文现编入《古籍序跋集》。
〔7〕《沈下贤集》抄本本日收到之抄本，系鲁迅一九一二年初在南京时与许寿裳等借江南图书馆藏书录出并作校勘。一九一四年四月六日起又据此本誊正。
〔8〕指选择儿童艺术展览会会场事。一九一二年九月，教育部决定于次年夏季举行全国儿童艺术展览会。本年三月各地展品陆续送到，故本日鲁迅与夏曾佑等开始选择会场。后因反袁的"二次革命"爆发，展览会延至一九一四年四月开幕。
◎　四月
一日晴。午后同夏司长、齐寿山、戴芦舲赴前〔青厂观图书分馆1〕新赁房屋，坐少顷出。又同齐、戴至青云〔阁〕饮茗。
二日上午得二弟信，二十九日发(20)。下午收廿七、八《越铎》各一分。
三日下午子英来。
四日昙。上午得朱可铭信，南京发。午后雨。收《教育部月刊》第一卷第一、二册各一册。晚复可铭信。赠图书馆、夏司长、戴芦舲、许季上《小学答问》各一册。
五日昙。午寄二弟及二弟妇信(二十一)。下午赴留黎厂买得《旧五代史》、《旧唐书》各一部共八函四十八册，价银六元。又《秋浦双忠录》一部六册，三元。又索得《越中古刻九种》石印本一册，因是王氏止轩所集，聊复存之。晚收二十九日《越铎》一分。
六日晴，风。上午收三十一日及本月一日、二日《越铎》各一分。午后许季上来。下午得二弟信，附所抄《意林》四叶，三十一日发(21)。王懋熔(字佐昌)来，赠《小学答问》一册。是日星期。
七日昙，风。许季上赠《劝发菩提心文》一册，《等不等观杂录》一册。午后协和还十元。
八日晴。国会开会〔2〕，放假。午后往留黎厂闲步，购得《三辅黄图》一部二册，价二元，书是灵岩山馆本，后并入《经训堂丛书》中。又代张梓生购《养鸡学》一册，九角；《养鸡全书》一册，七角。访子英不在，其使者叔钧出应云，晨八时即为许先生呼去。下午谷青来。
九日昙。晨得二弟信，五日发(22)。上午寄二弟书一包，内《古学汇刊》第三期两册，《养鸡学》、《养鸡全书》各一册。午后得羽太家信，云祖母病亟，三日发。收四日《越铎》一分。
十日晴。上午寄二弟信(二十二)。午后得相摸屋书店叶书，三日发。得羽太家函，告祖母于四日八时逝去，四日发。下午昙。
十一日昙，风。午后往日本邮局寄羽太家信，附银三十元。下午寄二弟及二弟妇信(二十三)。
十二日晴。上午得羽太家信，又得相摸屋叶书，并六日发。下午往留黎厂购得《陶山集》一部捌册，一元六角；《华阳国志》一部四册，二元；《后知不足斋丛书》一部三十五册，十一元。收六日《越铎》一分。
十三日昙。星期休息。上午得二弟信，八日发(23)。得李霞卿信，九日南京发。午后子英来。下午往临记洋行购领结及饼饵。访逖先不遇，在协和处坐少顷。
十四日晴。无事。夜风。
十五日午前寄二弟信(二十四)。午后同夏司长及戴螺舲往图书馆。收七至九日《越铎》各一分。
十六日上午谢西园来。得二弟及二弟妇信，十一日发。收十至十二日《越铎》各一分。下午得二弟所寄《Der　Nackte　Mensch　in　der　Kunst》一册，十日付邮。
十七日无事，惟闻参事与陈总长意不合，已辞职。〔3〕十八日昙，下午雨。天气骤冷，归时受寒大嚏。
十九日晴。上午钱允斌来，名聘珍，旧杭州师范〔4〕博物科学生。收十三日《越铎》一分。下午至临记洋行买饼饵。至留离厂游步，又入书肆买得叶氏《观古堂汇刻书并所著书》一部，十元。又赵似升《长生册》一部二册，二角，此书本无足观，以是越人所作，聊复存之。晚朱逖先、马幼舆来。宋汲仁来。得二弟信，十六日发(25)。
二十日星期。上午寄二弟信(二五)。得本部通知，云陈总长以中央学会〔5〕事繁，星期亦如常视事，遂赴部，则无事，午后散出，不得车，步归。途中见书摊有《会稽王氏银管录》一册，以铜圆八枚买之。晚收十四至十六日《越铎日报》各一分。
二十一日昙。午后复李霞青信。晚楼春舫来。
二十二日微雨终日。闻董次长辞职。〔6〕晚钱允斌来。夜月出。
二十三日昙。下午收十九日《越铎》一分，晚又收十七及十八日报各一分。夜濯足。
二十四日雨。无事。
二十五日晴。上午寄二弟信(二十六)。寄钱允斌信。下午陈子英来，晚季市邀同饭于广和居。朱逖先、沈君默、马幼舆、钱稻孙来。寿洙邻来。
二十六日上午得阮立夫绍兴来信。午后往寿洙邻寓，又同往财政部介于陈公猛。归途过临记洋行买饼饵少许。往海昌会馆访戴芦舲，见沈君默、朱逖先，而马幼舆亦在。芦舲为取来本月俸二百四十元，即以四十还之。下午收二十日《越铎》一分。夜风。
二十七日晴。星期休息。晚社会教育司同人公宴冀君贡泉于劝业场小有天饭馆，会者十人。得二弟信，二十一日发(26)。
二十八日下午寄一小包与二弟，内储《笔耕园》一册，《白阳山人花鸟画册》一册，《罗两峰鬼趣图》二册，《雅雨堂丛书》十五册(粗本)，赵似升《长生册》二册，镊子十枚。晚稻孙来，季市呼饮于广和居，小醉。夜风。
二十九日上午子英来，云便将归去。午后得羽太家信，三月廿四日发。
三十日上午得二弟信，二十六日发(27)。午前寄二弟信并月用五十元(二十七)。下午晦，雷，大风，微雨少顷止。晚食蒸山药、生白菜、鸡丝。
＝＝注释＝＝
〔1〕图书分馆京师图书馆所在的广化寺地处僻远，房屋破旧潮湿，不宜保存书籍，故教育部在另觅馆址的同时，租得宣武门外前青厂民房一座，于本年六月开设分馆。一九一四年迁至前青厂西口永光寺街，一九一六年初又迁至宣武门外香炉营四条胡同。
〔2〕国会开会辛亥革命后，由各省都督派参议员三人组成"临时参议院"为立法机关，是一院制。它接受孙中山的辞职，选举袁世凯为临时总统，并议决以北京为首都。但袁图谋任正式总统，乃催促临时参议院制定正式国会参议、众议两院选举法，改成两院制；一九一二年十二月匆匆办理了两院初选，本年二月完成复选；是日开成"国会"首次会议。本年十月四日公布《总统选举法》，六日选出袁世凯为正式总统。
〔3〕指教育部参事辞职事。教育总长陈振先在筹备中央学会选举中任意更改原章程，徇私舞弊，为此教育部参事钟观光、蒋维乔、汤中、王桐龄等呈请辞职以示抗议。后酿成教育部全体辞职风潮。
〔4〕指浙江两级师范学堂。一九○九年夏起，鲁迅曾在该校任教一年。
〔5〕中央学会袁世凯政府为装饰门面准备仿英国皇家学会而设的机构，由教育总长直接掌握。后因确定会员资格问题酿成风潮。
〔6〕董次长辞职董恂士因教育部经费支绌，种种主张不能实行，且因中央学会选举问题引起轩然大波，早有辞意。四月二十一日，陈振先未与董商议，任用私党四人为教育部参事、司长、佥事，董益感不满而提出辞职。不久，陈振先因受到教育部内外的反对，也提出辞职。
◎　五月
一日晴。上午寄二弟《雅雨堂丛书》一包十三册，此二十八日所寄之余。午后赴劝业场理发并饮茗。晚子英来，招之至广和居饮，子佩同去。夜齿大痛，不得眠。
二日陈总长去。午后得羽太家寄来羊羹一匣，与同人分食太半。下午齿痛。往花枝胡同访子英，未遇，以其明日归越，托以一小包寄家，内《纂[籑]喜庐丛书》一部，《赵[李]龙眠白描九歌图》一帖，棉衣一袭。假子佩十元。
三日午前与部中人十余同赴董次长家，速其至部视事〔1〕。午后赴王府井牙医徐景文处治牙疾，约定补齿四枚，并买含嗽药一瓶，共价四十七元，付十元。过稻香村买饼干一元。
四日星期休息。上午董恂士、钱稻孙来，饭于季市处，午后去。下午往留离厂旧书肆阅书，无所得而归。
五日晨寄二弟信(二十八)。上午往徐景文处治牙。午同徐[齐]寿山、戴芦舲往海天春午餐。下午同许季市往崇效寺观牡丹，已颇阑珊，又见恶客纵酒，寺僧又时来周旋，皆极可厌。得二弟信，初一日发(28)。收三十日《越铎》一分。宋紫佩往天津。
六日昙。下午收二日《越铎》一分。晚钱允斌来，索去十元，云学资匮也。夜风。
七日晴。下午收三日《越铎》一分。晚稻孙以柬来招饮于广和居，赴之，唯不饮酒，同坐有朱逖先、沈君默、张稼庭、戴芦侘。夜小雨。
八日晴。下午与齐寿山往戴芦舲寓，拟同游法源寺，不果。收四日《越铎》一分。晚阮和孙来。
九日晴，风。下午得宋紫佩天津来信。收初五日《越铎日报》一分。
十日晴。晨得二弟信，六日发(29)。寄二弟信(二十九)。午后以法源寺开释迦文佛〔2〕降世二千九百四十年纪念大会，因往瞻礼，比至乃甚嚣尘上，不可驻足，便出归寓。收六日《越铎》一分。晚往徐景文处治齿，归途过临记买饼饵一元。得戴芦舲简。夜大风。
十一日星期休息。赙邵伯迥一元。上午得戴芦舲简招往夏司长寓，至则饮酒，直至下午未已，因逃归。收七日《越铎》一分。晚往徐景明[文]寓补齿毕，付三十七元。
十二日昙，上午收八日《越铎》一分。午后往琉璃厂买《古学汇刊》第四编一部二册，一元。商契衡来，并偕旧第五中校〔3〕生三人，一王镜清，二人忘名。阮和孙来，并携二客，一邹、一张。夜小雨。
十三日晴。上午寄二弟信(三十)。午后昙。下午收九日《越铎》一分。夜微雨，旋即月见。
十四日晴，风。下午收十日《越铎》一分。谢西园来。晚沈衡山来。
十五日晴。晨得二弟信，十一日发(30)。得杨莘士信，九日西安发。收十一日《越铎日报》一分。
十六日上午收十二日《越铎》一分。午后同夏司长赴图书馆，又步什刹海半周而归。夜风。
十七日午后赴西升平园浴。下午许诗荃偕童亚镇、韩寿晋来，均在大学〔4〕，托为保证，并魏福绵、王镜清二人，许之，携印去。阮和孙于明日赴热河，来别。致何燮侯信。致宋紫佩信。夜收十三日《越铎》一分。
十八日晴，风。星期休息。上午田多稼来，名刺上题"议员"，鄙倍可厌。收十四日《越铎》一分。午前寄二弟信(卅一)。午后往琉璃厂买《七家后汉书补逸》一部六册，一元；《赏奇轩四种》一部四册，四元；《乐府诗集》一部十弍册，七元；《林和靖集》一部二册，一元。下午收二弟所寄德文《近世画人传》二册，十三日付邮。晚黄于协字元生来。夜王铁渔来谈。季市移去。
十九日晴。晚得宋紫佩信，十八日发。收十五日《越铎》一分。
二十日下午得二弟信，十六日发(31)。收十六日《越铎报》一分。
二十一日上午寄二弟书两包，计《乐府诗集》十二册，《陶庵梦忆》四册，《白华绛跗阁诗集》二册，《古学汇刊》第四编二册。下午收十七日《越铎》一分。
二十二日下午收十八日《越铎》一分。夜王铁如来谈。
二十三日上午寄二弟信(三十二)。得二弟信，十九日发(32)。午后同夏司长、戴芦舲往前青厂图书分馆。下午得二弟所寄二弟妇及丰丸写真一枚，亦十九日发。夜收十九日《越铎》一分。
二十四日午后赴劝工场，欲买皮箧，无当意者。过稻香村购饼饵、肴馔一元。下午收二十日《越铎》一分。得二弟所寄小包一，乃以转寄东京者，十四日发。
二十五日晴。星期休息。午前雷，骤昙，雨一陈即霁。午后得二弟寄来残本《台州丛书》十八册，二十一日付邮。
二十六日晴。上午收二十二日《越铎》一分。午后赴东交民巷日本邮局寄小包一。晚吴君秉成来。
二十七日午后收本月俸二百四十元。下午王铁如来。收二十三日《越铎》一分。
二十八日上午寄二弟信(三十三)并本月家用五十元。下午同许季上往观音寺街晋和祥饮加非，食少许饼饵。得二弟信，二十四日发(33)。收二十四日《越铎》一分。
二十九午后同齐寿〔山〕、戴芦舲往图书馆，借得《绀珠集》四册、钞本残《说郛》五册归。下午得陈子英信，二十五日发。收廿五日《越铎》一分。童亚镇、韩寿晋来还印章。夜阅《说郛》，与刻本大异〔5〕。
三十日晴。下午得宋子佩天津来信，二十八日发。
三十一日上午寄二弟信。午后往观音〔寺〕街晋和祥买食物两元。下午收二十六、二十七日《越铎日报》各一分。晚商契衡、王镜清、魏福绵、陈忘其名，共四人来，要至广和居夕食，夜十时去。
＝＝注释＝＝
〔1〕指敦促董恂士回部视事。五月一日，袁世凯准陈振先辞去教育部兼职，并令董恂士代理部务，董拒不就任。于是部员推鲁迅等请董速出维持部务。五月七日，董乃到部视事。
〔2〕释迦文佛即释迦牟尼。本年夏历四月初一至初八日，法源寺举行释迦文佛二九四○年圣诞纪念大会，并借所设水陆道场，追荐前清隆裕太后及民国死难诸先烈。大会还展出寺内珍藏宝物、名画、古佛舍利等。
〔3〕指浙江省立第五中学。其前身为绍兴府中学堂，鲁迅于一九一○年九月至一九一一年十一月间曾在该校任教。一九一二年改名为浙江省立第五中学。
〔4〕指北京大学，《日记》又作太学。其前身为京师大学堂，一**八年(光绪二十四年)创立，一九一二年改今名。鲁迅一九二○年八月至一九二六年七月曾在该校任教，一九二九年、一九三二年两次北上探亲时也曾应邀往作讲演。
〔5〕夜阅《说郛》，与刻本大异鲁迅借阅《说郛》，是为了从中校录《云谷杂记》，后于六月一日录写。这里的刻本，指清顺治初陶珽编刻的一百二十卷本。该刻本冗滥芜杂，虽袭《说郛》之名，但已非原貌。
◎　六月
一日晴。星期休息。上午收二十八日《越铎》一分。午后昙，风，天气甚热。昨今两夜从《说郛》写出《云谷杂记》〔1〕一卷，多为聚珍版本〔2〕所无，惜颇有讹夺耳，内有辨上虞五夫村一则〔3〕甚确。
二日上午得二弟信，五月二十九日发(34)。收廿九日《越铎》一分。下午同夏司长、戴芦舲、胡梓方赴历史博物馆〔4〕观所购明器土偶，约八十余事。途次过钟楼，停车游焉。
三日下午收三十日《越铎》一分。夜小雨。补写《台州丛书》两叶。
四日雨，晚霁。夜补写《台州丛书》阙叶四枚。
五日小雨。上午寄二弟信(三十五)。午后寄宋紫佩信。赴夏司长家商量图书分馆事。下午收五月卅一日及六月一日《赴[越]铎》各一分。晚黄元生来，对坐良久，甚苦。夜补写《台州丛书》两叶。
六日晴。上午得相摸屋书店叶书，询子英所在。午后同关来卿先生往图书馆并还所假书，别借宋本《易林注》二册。晚商生契衡来，云将归去。夜写《易林注》。
七日晴。晨许铭伯来访。得二弟信，三日发(35)。午后昙。往琉璃厂买四川刻本《梦溪笔谈》一部四本，三元。书肆又赠《红雪山房画品》一册。往晋和祥购饼饵一元五角。收初二日及初三日《越铎》各一分。晚宋紫佩自天津来，夜写《易林》。
八日星期休息。终日大雨。终日写《易林》。夜大风。
九日旧端午。上午小雨即止。复相摸屋书店信。下午收四日、五日《越铎》各一分。夜写《易林》残本卷三、卷四一册毕。
十日晴。上午得二弟信，附芳子笺一枚，六日发(36)。寄二弟信(卅六)。下午收六日《越铎日报》一分。晚得杨莘耜所寄玩具一匣，五月九日西安发。夜抄《易林》少许。
十一日晨谢西园来，假去十元。下午往许季上及胡梓芳家。收七日《越铎》一分。夜录《易林》。
十二日晴，午后昙。寄陈子英信。寄相摸屋信代许季上索杂志目录。下午关来卿先生来访。收八日《越铎》一分。夜抄《易林》卷第十三毕。
十三日晴，燠。午后得羽太家信，福子所作，七日发。下午收九日《越铎》一分。夜抄《易林》。
十四日上午寄二弟信，附答芳子笺一枚(三十七)。午后同沈商耆、戴芦林往齐寿山家看石竹。晚许诗荃来，又偕一范姓者，未问其字。夜抄《易林》。
十五日小雨。星期休息。上午收十日及十一日《越铎》各一分。下午写《易林》卷第十四毕。买得旧皮箧一只，令作纻布套，共银五元。
十六日晴。午同齐寿山、戴芦舲往海天春饭。下午得二弟信，十一日发(37)。晚季市来邀至其寓晚饭，夜归。收十二日《越铎》一分。宋汲仁来，即去。夜雨一陈。
十七日晴。得卢润州信，十三日镇江发。得金剑英信，十二日开封发。午后同沈商耆赴夏司长家午饭，关来卿、戴芦舲亦在。下午收十三日《越铎》一分。作归计〔5〕，制一箱夹，价一千，又买摩菰六斤，价十元，平果脯、桃脯四斤，价二元，拟持归者也。
十八日上午寄二弟信(三十八)。复卢润州信。复金剑英信。下午赴劝业场理发。赴晋和祥买糖饵、齿磨、提包等，共四元。收十四日《越铎》一分。
十九日上午收十五日《越铎》一分。午后理行李往前门外车驿，黄元生、宋紫佩来送。下午四点四十分发北京，七点二十分抵天津，寓泰安栈，食宿皆恶。
二十日晴。上午十点二十分发天津。车过黄河涯，有孺子十余人拾石击人，中一客之额，血大出，众哗论逾时。夜抵兖州，有垂辫之兵时来窥窗，又有四五人登车，或四顾，或无端促卧人起，有一人则提予网篮而衡之，旋去。
二十一日上午一时发兖州，下午一时抵明光。车役一人跃车不慎，仆于地，一足为轮所碾，膝已下皆断，一足趾碎。三时抵滁州，大雨，旋止。四时半顷抵浦口，又大雨，乘小轮舟渡长江，行李衣服尽湿，暂止第一楼，楼为扬州人所立，不甚善。往润昌公司买毛毡、烟卷等七元八角。夜往沪宁车站，十时半发南京，盖照旧日早半小时云。车中对坐者为一陈姓客，自云杭人，昔在杭州中学与杨莘士同事云云。
二十二日昙。上午七时抵上海，止孟渊旅舍，尚整洁，惜太忙耳。令役人往车站取行李不得，自往取之。理事者云，以号数有误，故非自往认者不与。午后往中华书局〔6〕交戴芦舲所寄物。往虹口日本饼饵店买饼饵二匣，一元八角。往归仁里西泠印社购景宋本《李翰林集》一部六册，又《渠阳诗注》一部一册，《宾退录》一部四册，《草莽私乘》、《鸡窗闲[丛]话》、《蕙榜琐[杂]记》各一部，各一册，《董解元西厢记》、《元九宫词谱》各一部，各二册，共价十元二角八分，后二书拟以赠人。下午在寓大睡至晚。夜出三马路买巴且实〔7〕一房，计二十八斤，价一元半。
二十三日昙。晨赴沪杭车站，七时三十分发上海。上午雨，少顷霁。午后十二时四十分抵南星。有兵六七人搜检行李，　纸包二三破之。雇轿渡钱江，水涨流急，舟甚鲜，行李迟三小时始至。遂由俞五房〔8〕雇舟向绍兴，舟经萧山，买杨梅、桃实食之。夜雨一陈。
二十四日晴。晨七时半到家。午后伍仲文来。
二十五日上午陈子英来。午后子英以名刺邀至成章女学校〔9〕。少顷伍仲文至，冯季铭、张月楼从焉，同览学校一周。夜招仲文饭。
二十六日晨同三弟至大路浙东旅馆储伍仲文乘舟游兰亭，又游禹陵。归路经东郭门登陆，步归。仲文于晚八时去越云。夜小雨旋止。
二十七日昙，夜雨。
二十八日晴。上午同三弟往大街闲步，又往第五中学校访旧同事。出过故书肆，取《说铃》前集一部十册，以清旧款。午后刘楫先来。夜雨。
二十九日雨。上午书贾持旧书来，绝少佳本，拣得已蠹原刻《后甲集》二册，不全明晋藩刻《唐文粹》十八册，以金六圆六角买之。
三十日晴。上午钱锦江、周子和、章景鄂、叶谱人、经泰来、蒋庸生来。午后书贾王晴阳来，持有《质园集》一部，未买。宋紫佩之兄来，送茶叶、笋干等，报以摩菰一包。
＝＝注释＝＝
〔1〕从《说郛》写出《云谷杂记》指从明抄本《说郛》第三十卷中写出的《云谷杂记》，一卷，四十九条，称"《说郛》本"。鲁迅在卷末附了短跋，跋文现编入《古籍序跋集》。
〔2〕指聚珍版本《云谷杂记》，清乾隆朝修《四库全书》时从《永乐大典》中辑出，一百二十余条，分四卷，用武英殿聚珍版印行，是后来的流行本。
〔3〕五夫村一则指《说郛》本《云谷杂记》中《五大夫》一条。该条辨明上虞五夫村并非秦始皇封松为五大夫之地，秦始皇的封松树应在泰山。
〔4〕历史博物馆教育部于一九一二年七月向国务会议建议就国子监旧署筹设历史博物馆后，不久即获同意，在国子监彝伦堂设筹备处，并开始清查原有藏品和采购北邙等地出土文物。该处一九一八年迁至午门前左右朝房，一九二六年七月正式开放。
〔5〕作归计鲁迅拟于十九日回绍兴探亲，此次返籍前后共五十天，八月七日返京。
〔6〕中华书局一九一二年创办于上海，在国内各大中城市设有分局多处，鲁迅在一九一四年一月曾将周作人译《劲草》投寄该局，未被采用。
〔7〕巴且实巴且，即巴蕉。巴且实系指作为果品的粉芭蕉、灰芭蕉。
〔8〕俞五房即俞五房过塘行，设在西兴镇上的一家承办行李托运、代雇舟轿的运输行。
〔9〕成章女学校为纪念近代民主革命者陶成章而设的一所小学。一九一二年创办。
◎　七月
一日晴。晨小舅父返安桥头。上午得伍仲文信，二十九日杭州发。书贾王晴阳来，持有童二如《画梅歌》诸家评本一部，共三册，有二如自题面，未买。午后同二弟往南街施医局看芳叔。又至成章女校看校长郭某，未询其字，云是蔡国卿之妻兄也。
二日午前陈子英来。夜不能睡，坐至晓。
三日丰丸伤风，往诊陆炳常。上午得戴芦舲函并银百五十元，二十七日发。
四日雨。搭凉棚。午后延陆炳常来诊母亲、芳子、丰丸。
五日昙。晨寄戴螺舲信。午后同二弟、三弟往大街明达书庄买会稽章氏刻本《绝妙好词笺》一部四册，五角六分。又在墨润堂买仿古《西厢十则》一部十本，四元八角。并购饼饵、玩具少许。由仓桥街归，道经蒋庸生家，往看之。下午小舅父至。夜大雨。
六日小雨。午后陆炳常来诊。
七日小雨，下午睍。
八日昙。午前得宋子佩信，三日发。下午陆炳常来诊。
九日雨。无事。
十日昙。晨小舅父归安桥。午后车耕南来。晚小雨即止。补绘《於越三不朽图赞》三叶，属三弟录赞并跋一叶。
十一日晴。晨车耕南来。下午朱可铭来。
十二日晴，热。午后小舅父至。下午陆炳常来诊。
十三日晴，热。下午往绍兴教育会〔1〕，同二弟至奎元堂看旧书，买得《六十种曲》一部八十册，王祯《农书》一部十册，共银二十六元。归途经秋官第，为丰丸买碗四枚。
十四日晴，下午大雨动雷，旋止。小舅父大病，三弟守视之，夜不睡，子亦同坐至三点钟。
十五日晴，下午暴雨，小有雷，少顷止。小舅母来。
十六日晴。晨得戴芦舲信，十一日北京发。上午宋知方来。下午陆炳常来诊。晚小雨。
十七日小雨。上午李霞卿来。
十八日昙，晚雨。无事。
十九日晴，午雨。下午寄戴芦舲信。
二十日雨。无事。
二十一日晴。晨小舅父、小舅母归安桥。上午孙福源来。
二十二日晴。城中有盗百余人，军士搜捕，城门皆阖，欲行未果。〔2〕二十三日晴，热。城门仍未开。
二十四日无事。下午寄戴芦舲信。
二十五日城门悉启。
廿六日晴，甚热。晨因丰丸发热，往诊陆炳常。夜不睡。
廿七日丰丸热减。下午乘舟向西兴。以孑身居孤舟中，颇有寂聊之感。
廿八日晨抵西兴，作小简令舟人持归与二弟。即由俞五房雇轿渡江至南星驿。午后车发，即至拱宸，登大东公司船向上海。
二十九日晨抵嘉兴，遂绕朱家角，抵沪时下午五时。当舟至码头时，绝无客栈招待，舟人、车夫又朋比相欺，历问数客店，均以人满谢绝，遂以重值自雇二车至虹口松崎洋行投宿。夜以邮片一寄二弟，告途中景况。
三十日昙。终日在旅店中。午后小雨即止。下午寄二弟一叶书。
三十一日昙。仍终日枯坐旅馆中，购船票又不得，闷极。
＝＝注释＝＝
〔1〕绍兴教育会全称绍兴县教育会。一九○九年(宣统元年)成立。一九一三年七月间的会长是周作人。
〔2〕本日因土匪骚扰东皋，军士闭城搜捕，故鲁迅未能启程。
◎　八月
一日雨，上午晴。旅店为购得向津房舱票一枚，价十元。舟名"塘沽"，明日四时发。
二日晴。午后购日译都介纳夫著《烟》一册，银一元四角。二时登"塘沽"船，房甚秽陋，有徐翘字小梦者同居，云至青岛。寄二弟一邮片。四时舟发。
三日晴。在舟中。夜十二时抵青岛。
四日晴。在舟中。下午三时发青岛。
五日晴。在舟中。下午三时抵大连。
六日晴。在舟中。上午九时发大连。
七日晴。上午八时半抵天津，寓富同栈。寄二弟邮片一枚。下午二时赴天津西站登车，二时半车发，六时半抵北京，七时到寓。得二弟三十日所发邮片，云丰丸热已渐退。朱焕奎来，又邀往便宜坊晚饭，并呼其弟来，字石甫。
八日晴。晨寄二弟一叶书。赴部。收相摸屋书店信，六月二十六日发，又小包一个，内德文《印象面派述》一册，日文《近代文学十讲》一册，《社会教育》一册，《罪と罰》前篇一册，七月二十六日发。午后许季上来假去《法苑珠林》三函。下午往季市寓，缴出沈寿彭托寄食物两种，协和亦在，晚饭后归。夜宋子佩来。收七月二十九至三十一日《越铎报》各一分。
九日上午收一日《越铎》一分。以《元九宫词谱》赠沈商耆，《董解元西厢记》赠戴芦舲。收七月俸二百四十元，又六月俸余资七十四元，由芦舲交与。钱稻孙赠《史目表》一册，念敂先生作。又高士奇《元书画考》写本二册，是春间托朱逖先在浙江图书馆雇人写出者。下午寄二弟信(一)。以茶叶一匣、火腿一方馈黄元生。往神州国光社买《古学汇刊》第五编一部，一元五分；《神州大观》第二集一册，一元六角五分。又往晋和祥买糖饵两种，共一元。得二弟叶书，二日发。
十日晴，热。星期休息。午后收二日《越铎》一分。
十一日雨，上午风，小雨，午后止。宋子佩来。下午得二弟信，四日发(1)。夜季市来。
十二日昙。晨寄二弟信(二)。上午往交民巷日本邮局寄羽太家信并银二十圆。又寄相摸屋书店信并银五十元，又代子英五十元，代协和、季市各十元。午后同戴芦舲、许季上游雍和宫，次至历史博物馆。往晋和祥买食物二元。至升平园浴。收三日《越铎》一分。晚关来卿先生来访。
十三日晴，热。上午寄陈子英信。
十四日午后收六至八日《越铎》各一分。晚子佩来。续写宋残本《易林》起。
十五日上午寄二弟信并七月分家用五十元(三)。午后昙，旁晚雨一陈。夜得二弟信，九日发(2)。夜半雨。
十六日小雨，上午霁。午后往璃琉[玻璃]厂，在广文斋买古泉十八品，银一圆。
十七日雨。星期休息。终日在馆写书。
十八日昙，午后睍。收十日《越铎》一分。往琉璃厂广文斋买古泉二十一品，银二元六角。又赴直隶官书局买《古今泉略》一部十六册，十二元；《古金待访[问]录》一部一册，四角。晚何燮侯以柬招饮于广和居，同席者吴雷川、汤尔和、张稼庭、王维忱、稻孙、季市。
十九日昙，午后晴。收十一日《越铎》一分。下午宋子佩来。晚季天复来，又同至其寓，小坐归。
二十日晴，大热。上午寄二弟信(四)。下午得二弟信，十四日发(3)。晚大风，少顷雷雨，旋即止息。夜收十三、十四日《越铎》各一分。咳，似中寒也。
二十一日晴。晨得二弟所寄E.W.Bredt：《Sittliche　oder　Unsittliche　Kunst？》一册，十四日付邮。还稻孙代付《元〔书〕画考》传写费三元。午后访蔡谷清，病方愈。旁晚闲步宣武门大街，遇戴芦舲，同归谈少顷。
二十二日晴。无事。夜半风，大雨。
二十叁日雨。上午寄二弟《文学十讲》一册。午后晴。赴前门临记洋行买饼饵一元八角，又往观音寺街晋和祥买牛肉二罐，直八角。下午得车耕南信，十八日杭州发。
二十四日晴。星期休息。晨得二弟信，十八日发(4)。上午寄二弟信(五)。下午往青云阁理发，次游琉璃厂，复至宣武门外，由大街步归，见地摊有"崇宁折五"钱一枚，乃以铜圆五枚易之。
二十五日晴。夜续钞《易林》毕，计"卷七之十"四卷，合前钞共八卷。
二十六日上午得相摸屋书店信，十八日发。得羽太家信，十九日发。晚风，小雨。
二十七日昙。上午寄二弟信(六)。收本月俸百七十元，余七十元为公债票，未发。午后小雨。补写《台州丛书》中之《石屏集》起。〔1〕晚宋紫佩来还银十圆。
二十八日昙。天气转凉。午后小雨旋止。得二弟信，二十二日发(5)。
二十九日晴。上午同沈商耆往中国银行换取见银。复车耕南信。下午有名刺题陈治格者来，听其谈论，似是小舅父之婿。往吴兴会馆访杨莘士，未遇。夜风。
三十日上午得杨莘士柬并玩具十二事，皆山陕所出，又唐塑印佛象一枚，云得之陕西。午后风。晚许季市来，十时半去。
三十一日晴。星期休息。上午寄二弟信(七)并本月家用百元。晚访季自求于南通县馆。
＝＝注释＝＝
〔1〕是日起录写《石屏集》，十一月十六日抄毕。
◎　九月
一日晴。无事。
二日上午得二弟信，八月二十二日发(6)。旧同学单新斋来谋生活无著，劝之归，送川资十元，托燮和、仲文持去。午同齐寿山出市，食欧洲饼饵及加非，又饮酒少许。晚马幼舆来，略坐即去。夜宋子佩来，十时半去。
三日无事。天气转温，蚊子大出。
四日昙。上午从稻孙索得《文始》一册，是照原稿石印者。午约王屏华、齐寿山、沈商耆饭于海天春，系每日四种，每人每月银五元。下午小雨旋止。晚王惕如来谈。
五日晴。上午得二弟信，八月三十日发(7)。寄二弟信(八)。杨莘士赠《诸葛武侯祠堂碑》拓本一枚。齐寿山赠《说戏》一册，其兄如山所作。午后步小市，买古泉三枚。夜写《石屏集》序目毕。王惕如来谈。
六日午后游步小市。下午出部无车，缓缓步归。
七日晴，风。星期休息。下午至青云阁，又赴留黎厂买古泉六种，共银二元。
八日昙，午睍。下午得二弟信并古泉目录二纸，二日发(8)。晚黄元生来。夜小风。
九日小雨。晨得寿洙邻柬招饮。上午寄二弟信(九)。下午霁。
十日晴，风。晚寿洙邻来，同至醉琼林夕餐，同席**人，大半忘其名姓。得二弟所寄旧小说译稿三本〔1〕，又《童话略论》〔2〕一篇，三日付邮。
十一日上午以《教育部月刊》第一至四期寄与二弟。胡孟乐贻山东画像石刻拓本十枚。
十二日下午得二弟信，五日发(9)。晚风。
十三日大风。上午寄二弟信(十)。下午至留黎厂清秘阁买纸墨。得陈子英信，六日发。晚与黄元生信。关来卿先生来访。
十四日晴。星期休息。晨黄元生来，未见。上午本立堂书贾来持去破书九种，属其修治，豫付工价银二元。晚王佐昌来。
十五日晨关来卿先生来。上午总长汪大燮到部，往见之。下午得二弟信，八日发(10)。蔡谷卿以电话来要晚餐，遂至其寓，同坐者为其家属及王惕如、倪汉章。饭毕欲归无车，乃同王惕如步至宣武门外，始呼得之。途次小雨，比到大雨。今日是旧中秋也，遂亦无月。
十六日晴，风。上午寄二弟书籍两卷，计《教育部月刊》第五至第七期共叁册，《劝发菩提心文》、《等不等观杂录》各一册，《说戏》一册，西藏文二年历书一册。下午昙，晚小雨〔一〕陈即止。夜影写《石屏诗集》卷第一毕，计二十七叶。
十七日晴。上午寄二弟信(十一)。下午昙，夜雨。
十八日雨。海天春肴膳日恶，午间遂不要往，沈商耆见返二元五角。下午霁。得二弟信，十二日发(11)。张协和馈煮栗一瓯，用以当饭，食之不尽。晚关来卿先生来访。
十九日晴，风。上午本立堂书贾来。晚宋紫佩来。
二十日晴，大风。无事。
二十一日晴，风。星期休息。晨得宋子方信，十四日临海中学发。上午寄二弟信(十二)。寄陈子英信。午前许季上来谭。午后邑馆行秋祭，倪汉章、许季市、蔡谷清见过。
二十二日午前往察院胡同伍仲文寓，饭后归。下午得二弟信，十六日发(12)。
二十三日上午寄二弟信(十三)。下午往留黎厂搜《嵇中散集》不得，遂以托本立堂。复至文明书局买《南湖四美》一册，价九角，皆吴芝瑛所藏，画止四帧。晚关来卿先生来。朱逷先送《文始》一册。
二十四下午写《石屏集》卷第二毕，计二十二叶。
二十五日上午寄宋知方信。下午忽昙忽睍[睍]，旁晚雨一陈。
二十六日晴。下午收本月俸银一百七十元，其公债券七十元云于下月补发。得二弟信，弍拾日发(13)。晚许季市来，即去。宋紫佩来，十时去。
二十七日上午寄二弟信(十四)。午后往观音寺街买什物。晚商契衡来，复送火腿一只。赴广和居，稻孙招饮也，同席燮侯、中季、稼庭、逖先、幼渔、莘士、君默、维忱，又一有[有一]人未问其名，季市不至。
二十八日星期休息。又云是孔子生日〔3〕也。昨汪总长令部员往国子监，且须跪拜，众已哗然。晨七时往视之，则至者仅三四十人，或跪或立，或旁立而笑，钱念敂又从旁大声而骂，顷刻间便草率了事，真一笑话。闻此举由夏穗卿主动，阴鸷可畏也。归途过齐寿山家小坐。路遇张协和方自季市寓出，复邀之同往，至午归。下午小睡。晚国子监送来牛肉一方。紫佩来，即去。
二十九日午前稻孙持来中季书，索《或外小说》。午后往中国银行换取见银。
三十日上午以《或外小说集》二册交稻孙，托以一册赠中季，一册赠黄季刚。
＝＝注释＝＝
〔1〕译稿三本指周作人译小说《炭画》、《黄蔷薇》及《劲草》三稿。
〔2〕《童话略论》周作人作，经鲁迅介绍刊于《教育部编纂处月刊》第一卷第八册。
〔3〕孔子生日孔丘生日传说是夏历八月二十七日，是日为夏历八月二十八日。
◎　十月
一日晴。上午寄二弟信并九月分家用百元(十五)。午后往图书馆寻王佐昌还《易林》，借《嵇康集》一册〔1〕，是明吴匏庵丛书堂写本。下午得二弟信，二十四日发(14)。夜抄《石屏集》卷第三毕，计二十叶。写书时头眩手战，似神经又病矣，无日不处忧患中，可哀也。夜风。
二日晨祁伯冈来。下午王镜清来，未遇。
三日昙，上午大雨，下午霁，天气转凉。得二弟信，二十八日发(15)。
四日晴。午后往留黎厂神州国光社买《神州大观》第三集一册，一元六角五分。又至观音〔寺〕街晋和祥买饼饵二元。晚许季市招饮于广和居，同席共十一人，皆教育部员。
五日昙，冷。星期休息。上午睍。寄二弟信(十六)，又寄饼饵一匣以与丰丸。午后昙，时时小雨。往留黎厂李竹齐观古泉，买得"齐小刀"二十枚，价一元。"平阳币"二枚，"安阳币"一枚，"　"一枚，共一元。又史思明"得壹元宝"一枚，价二元。往本立堂问所订书，大半成就。见《嵊县志》一部，附《剡录》，共十四册，以银二元买之，令换面叶重订。下午魏福绵、王镜清来，又持茗一裹见赠。夜雨大降。车耕南来，云下午抵此，居中西旅馆。
六日昙，上午睍，耕南移入邑馆，交来家所托带火腿一方，又赠茗一瓶，饼干一罐。
七日晴。上午得二弟信，三日发(16)。得陈子英信，二日发。午邀张协和同往瑞蚨祥买狐腿衣料一袭，獭皮领一条，共三十六元。晚送季市、协和火腿各一方。
八日昙。上午以昨所购裘作小裹寄越中。午后寄魏福绵信。晚宋子佩来。
九日昙，冷。上午寄二弟信(十七)。下午商契衡来。夜钞《石屏集》卷四毕，计二十叶。夜半雨。
十日雨。国庆日休假。上午雨止。寄许季上信，又自寄一信，以欲得今日特别纪念邮局印耳。午闻鸣炮，袁总统就任也。下午大雨，天候转冷，卧片时。得许季上所寄一邮片、一函。
十一日晴。得昨所自寄书。午后游小市，自部步归。下午王镜清、韩寿谦来。夜写《石屏集》第五卷毕，计十一叶。
十二日星期休息。上午得二弟信，八日发(17)。本立堂持所修书籍来，与工直六元讫。午前寄陈子英信。晚许季上来还《法苑珠林》三函，谈至夜去。
十三日昙，午后大雨即霁。下午往日邮局寄东京羽太家信并银十五元。晚雨旋止。
十四日晴，风。上午寄二弟信(十八)。午后雨，夜见月。
十五日晴，风。无事。夜以丛书堂本《嵇康集》校《全三国文》，摘出佳字，将于暇日写之。
十六日午后寄王镜清信。下午得二弟信，十二日发(18)。晚韩寿谦来。夜译日文论。〔2〕十七日上午陶冶一至部来访。晚关来卿先生来，宋紫佩亦来，少顷偕去。夜译。
十八日昙，午后霁。晚许季上来。夜译论毕，约六千字，题曰《儿童之好奇心》，上野阳一著也。
十九日星期休息。上午关来卿先生来。张协和来。寄二弟信(十九)。午蔡谷青来。午后大风。韩寿谦、寿晋来。晚宋子佩来。夜续校《嵇康集》。
二十日晴，风。夜校《嵇康集》毕，作短跋系之。续写《石屏集》第六卷。
二十一日午后通俗图书馆〔3〕开馆，赴之。以译文付《教育部月刊》。晚得二弟十七日发(19)信。
二十二日晚至同丰堂就宴，诗荃订婚，季市代铭伯招也，同席约十余人。
二十三日上午寄二弟书一卷，内《教育部月刊》第八期一册，《会稽王氏银管录》一册。晚许季上来。
二十四日晴，大风。上午寄二弟信(二十)。晚宋子佩来。
二十五日上午忆农伯至部见访。下午至青云阁理发，又买加非薄荷糖。往西河沿同升客富访忆农伯，坐少顷，同至邑馆，晚往广和居夕餐后别去。得二弟所寄《绍兴教育会月刊》五册，二十一日发。
二十六日星期休息。上午董恂士来，午去。下午往留黎厂神州国光社购《国学汇刊》第六编一部二册，价一元五分，第一集竣矣。往前青厂图书分馆访关来卿先生，见之，子佩外出。晚得二弟信，二十二日发(20)。夜大冷。
二十七日上午寄二弟《古学汇刊》第五、六编共四本。午后收本月俸银一百七十元，其公债券七十元仍未发。晚许季市来，贻以《绍兴教育会月刊》一本。
二十八日上午寄二弟信(二十一)。以《绍兴教育会月刊》一册贻钱稻孙。午后戴芦舲往中国银行，托以支券换取纸币。夜风。写《石屏集》卷六毕，计四十六叶。发热，似中寒，服规那丸〔4〕。
二十九日晴，风。在部终日造三年度豫算及议改组京师图书馆事，头脑岑岑然。
三十日晴。王仲猷将结婚，贺二元。下午往前青厂图书分馆交撤旧馆员回本馆函一件。得东京羽太家信，二十四日发。夜服规那丸一。
三十一日下午得二弟信，二十七日发(21)。晚许季市来。宋紫佩来。夜著棉衣。写《石屏诗集》第七卷毕，计十八叶。服规那丸一。
＝＝注释＝＝
〔1〕借《嵇康集》一册鲁迅为辑校《嵇康集》，借到丛书堂写本《嵇康集》作底本，用黄省曾、汪士贤、程荣、张溥、张燮等刻本，以及类书、古注等引文进行辑校。自本月十五日始，至一九二四年六月基本完成。其间并为该书作序、跋、逸文考、著录考。一九三一年十一月又以宋本《六臣注文选》校勘一遍。校本在鲁迅生前未能出版。
〔2〕即《儿童之好奇心》。日本上野阳一著，鲁迅本月十八日译毕，二十一日交《教育部编纂处月刊》。十一月发表于该刊第一卷第十册，未收集。
〔3〕通俗图书馆全称京师通俗图书馆。社会教育司主办，由第二科管理。初设宣武门内大街，一九一九年底迁至宣武门内头发胡同。鲁迅常往联系工作，借阅图书并赠与书刊。
〔4〕规那丸即奎宁丸，《日记》又作鸡那丸、企鸡那小丸、金鸡纳丸、鸡那霜丸。当时用作退热药。
◎　十一月
一日昙，上午晴。寄二弟信并十月家用百元(驩)。午后同夏司长往什刹海京师图书馆。下午往观音寺街升平园浴，又至稻香村买香肠、熏鱼。夜录《石屏集》卷八毕，计六叶。
二日雨。星期休息。午后王仲猷在铁门安庆会馆结婚，往观，礼式以新式参回教仪式为之。
三日晴。下午得二弟信，十月三十日发(22)。得忆农伯信，二日保定发。季市贻煮鸭一碗，用作夕肴。晚季市来。夜腹小痛，似食滞。
四日午同钱稻孙饭于益錩〔1〕，食牛肉、面包，略饮酒。下午得二弟所寄书一束，内《急就篇》一册，写本《岭表录异》〔2〕及校勘各一册，又《文士传》及《诸家文章记录》缉稿共二册，十月三十一日付邮。
五日昙，午后雨。夜车耕南、王铁如来谈。夜半大风。
六日晴，风。上午寄二弟信(二十三)。午后同稻孙布置儿童艺术品。〔3〕七日午同钱稻孙出市买饼饵、饮牛孔以代饭。夜写《石屏集》卷九毕，计二十五叶。
八日上午得二弟信，四日发(23)。午后赴留黎厂有正书局买石印《傅青主自书诗稿》一册，三角半；《金冬心自书诗稿》一册，三角。又至稻香村买食物一元。晚商契衡来。季市来。九日晴，风。星期休息。午后宋子佩来。黄元生偕其一友来。张协和来。蔡谷青醉而来，睡至晚起去。夜季市来。
十日无事。
十一日上午寄二弟信(二十四)。得二弟信，七日发(24)。午同稻孙至小店饭。晚王佐昌来。
十二日昙，大风。上午赴东交民巷日本邮局寄羽太家信并银四十五元，又寄相摸屋书店信并银二十元。下午寄家一小包，内果脯五种。
十三日晴，大风。上午寄二弟及弟妇信(二十五)。下午赴通俗图书馆。
十四日晴。晚季市来。
十五日上午关来卿先生来。下午得陈子英信，十一日发。晚伍仲文招饮，以饯张仲素赴长江一带视察法政校也，同席有王君直、钱稻孙、毛子龙。夜写《石屏集》卷十毕，计三十叶。
十六日星期休息。上午得二弟邮片，十二日发(24A)。陶冶一来。朱逖先来，赠《南宋院画录》一部四册，过午去。午后赴留黎厂有正书局买宋陈居中绘《女史箴图》一册，二元四角。出青云阁至晋和祥饮牛乳买饴而归。许季上见过，不值。夜钞《石屏集》跋二叶毕，于是全书告成，凡十卷，序目一卷，总计二百七十二叶，历时八十日矣。
十七日大风。下午季市贻番椒酱一器。晚季市来。夜得二弟信，十三日发(25)。
十八日晴。上午寄二弟信(二十六)。晚得二弟所寄《绍教育会月刊》第二号五册，十四日付邮。
十九日午后收三年历书一册，本部分送。晚季市来。
二十日昙，午后晴。历史博物馆送藏品十三种至部，借德人米和伯持至利俾瑟雕刻展览会〔4〕者也，以其珍重，当守护，回寓取毡二枚，宿于部中。夜许季上来谈，九时去。不眠至晓。
二十一日上午米和伯来部取藏品去。午与稻孙、芦舲饭于益錩。下午回寓，得二弟信，十七日发(26)。晚季市来，与以《越教育会月刊》第二号一册。
二十二日午后往留黎厂买《折疑论》一部二册，五角，又《郡斋读书志》一部十册，三元。次复往稻香村买食物而归。晚季市贻野禽一器，似竹鸡。夜商生契衡来。
二十三日晴，风。星期休息。午前寄二弟信(二十七)。下午王生镜清来，又一许姓，是其同学。沈后青来，名鉴史，东浦人，子英相识者。晚宋子佩来。
二十四日昙，冷。无事。
二十五日晴。下午得王镜清、魏福绵二生函。
二十六日黎明雨雪，积半寸，上午霁。许季上以《大唐西域记》一部相赠，计四本，常州新刻本也。午后收本月俸二百十六元，系九成。下午得二弟信，二十二日发(27)。
二十七日晴。午后往第六邮局易汇兑券。下午得相摸屋书店信，廿日发。晚季市来。夜风。
二十八日上午寄二弟信并本月家用百元(二十八)。寄陈子英信。午后得羽太家信，二十二日发。晚王仲猷邀饮于华宾馆，席中皆同事。夜归见魏福绵留笺。始用炉火。
二十九日下午陈仲篪为阮姓者募去银一元。蔡谷青将赴杭，与季市、协和共饯之，晚饮于广和居，同席又有王惕如、陈公猛、胡孟乐。散后季市、协和来谈，十时半去。
三十日微雪。星期休息。午霁。
＝＝注释＝＝
〔1〕益錩《日记》又作益昌。设在北京西单大街的西餐馆。一九一三年冬至一九一七年间鲁迅同齐寿山、钱稻孙等常往该店用餐和购买食品。
〔2〕《岺表录异》原书佚，一九一○年至一九一一年初鲁迅在武英殿聚珍本基础上校订增补，并作校勘记。
〔3〕指为举办全国儿童艺术展览会做准备工作。
〔4〕利俾瑟雕刻展览会应作"万国书业雕刻及他种专艺赛会"。该会定于一九一四年五月至八月在德国莱比锡举行。因我国雕刻、印刷历史悠久，故德方委留华德侨米和伯博士在北京设立筹备处，以征集展品。
◎　十二月
一日晴。上午得二弟信，二十六日发(28)。夜风。
二日晴，风。晚季市来。
三日上午寄二弟信(二十九)。得二弟信，二十九日发(29)。晚宋子佩来。得季市笺。夜许铭伯先生来访，前日自天津归云。
四日上午寄二弟信(三十)。寄东哀羽太家信。晚雷志潜来，名渝，桂阳人，旧图书馆员也。商生契衡来言明年假与学费事。
五日上午以《观古堂丛书》寄二弟，计三十二册，分作四包。
六日昙，午后睍。赴留黎厂买书，无可者，以一元购《宝纶堂集》一部而归。又至临记洋行买饼饵、面包半元。晚往季市寓访铭伯先生，谈三小时。
七日昙。星期休息。午后寄二弟书二包，内《式训堂丛书》一部三十二册。又小包一，内摩菰一斤，古泉二十四枚："齐小刀"十二，"明月泉"一，"小泉直一"一，"常平五铢"二，"五行大布"一，"周元厌胜泉"一，"顺天"、"得壹"各一，"建炎"、"咸淳"各一，"绍兴"二也。下午楼客来，忘其字。赴留黎厂，欲补《唐文粹》残本不得。买得《越缦堂骈体文》附《散文》一部四册，一元，板心题《虚霩居丛书》，其全书未见，当是未刻成，或已中辍矣。晚关来卿先生来访。
八日昙，风。上午得二弟信，四日发(30)。午后寄二弟信(三十一)。顾养吾赠《统计一夕谈》一小本，稻孙绘面。晚许铭伯先生来访。
九日晴。无事。
十日无事。晚雷志潜来。
十一日上午寄二弟信(卅二)。下午访铭伯先生，未遇。晚与协和、季市饮于广和居。
十二日大风。上午许铭伯先生来。晚陶书臣自越来，交至二弟函，前月三十日写。陶云来应法官试验而不知次第，乃为作书令持以询蔡国亲。少顷返云，托病不见，但予规则一册。
十三日上午得二弟信，九日发(31)。午前陶书臣来部，为托沈商耆作书介于徐企商，俾讯应试各事。下午赴临记洋行买饼饵、齿磨等。铭伯先生将赴黑龙江，晚在广和居饯之，并邀协和、季市，饭毕同至寓居，谈二小时而去。
十四日星期休息。午后往留黎厂神州国光社买《黄石斋手写诗》一册，二角。又至有正书局买《释迦谱》一部四册，七角；《虞世南汝南公主墓志铭》一册，七角。又《东庙堂碑》一册，五角；《元明古德手迹》一册，三角。晚铭伯、季市招饮于寓所，赴之，席中有俞月湖、查姓忘其字、范云台、张协和及许诗苓，九时归。夜雪。
十五日雪。上午寄二弟信(三十三)。晚协和饯许铭伯先生于玉楼春，亦赴其招，并有季市，夜归。
十六日晴，风。晚宋紫佩来。
十七日下午寄马幼舆书，索《艺文类聚》。
十八日上午收《艺文类聚》三十二册。下午得二弟信，十四日发(32)。晚许季上来谭，饭后去。夜宋守荣送其自著书十余册来，欲令作序。
十九日上午寄东京羽太家家信。下午留黎厂本立堂书估来取去旧书八部，令其缮治也。夜季市来，即去。续写《嵇中散集》。夜半微雪。
二十日晴。上午寄二弟信(三十四)。午后往王府井大街徐景文医寓，令修正所补三齿。归途过临记洋行买饼干三匣，拟托宋子佩寄家。晚雷志潜来。
二十一日星期休息。午后祁柏冈来招饮，谢去之。得陈子英信，十六日发。往徐景文医寓理齿讫，酬以二元。往留黎厂买《徐骑省集》一部八册，二元五角。夜宋紫佩来，假去二十元。夜半风起。
二十二日午后陶望潮来函假十元，交陈墨涛转付。晚季市来。
二十三日上午陶书臣留书辞行，晨已启行向越。得二弟信，十九日发(33)。晚齐寿山来。商契衡来。宋紫佩来。
二十四日上午得二弟所寄《绍兴县教育会月刊》第三期五册，十九日发。紫佩昨云午后启行往越中，乃遣人携一书箧并一函托其寄家，箧内图籍二十七种一百四十三册，帖四种二十二枚，饼干三合，果脯二合，旧衣裤各一件。午自至益錩吃饭及点心。下午宋守荣忽遣人来索去其书。晚季市贻烹鸠一双。
二十五日上午寄二弟信(三十五)并《萝庵游赏小志》一册。教育部令减去佥事、主事几半〔1〕。相识者大抵未动，惟无齐寿山，下午闻改为视学云。
二十六日午后收本月俸二百十六元，仍实发九成也。下午雷志潜来函，责不为王佐昌请发旅费，其言甚苛而奇。今之少年，不明事理，良足闵叹。晚又有部令，予与协和、稻孙均仍旧职，齐寿山为视学，而胡孟乐则竟免官，庄生所谓不胥时而落者是矣。
二十七日午后往交通银行为社会教育司存款。遇季市、协和，遂同赴劝业场广福楼饮茗，将晚散出。沈后青于下午来访，未遇。得二弟信，二十三日发(34)。夜车耕南来谈。
二十八日星期休息。午后往崇文门外草厂九条横胡同访沈后青，未遇。往观音寺街晋和祥买饼饵、饴糖、牛肉、科科等等共三元。往留黎厂神州国光社买钱谦益《投笔集笺注》一本，五角。又《神州大观》第四期一册，一元五角，邮费一角五分。又至清秘阁买信笺信封等共五角。下午祁柏冈来招饮，谢不赴。沈后青来。许季市、张协和来。夜大风。黄元生来，其论甚奇可笑。
二十九日晴，小风。上午寄二弟信并本月家用一百元(三十六)。晚留黎厂本立堂旧书店伙计持前所托装订旧书来，共一百本，付工资五元一角五分。惟《急就篇》装订未善，令持归重理之。夜大风。
三十日晴。上午赚钱稻孙《绍教育会月刊》第三期一册。晚许季市来，即去，赠《绍教育会月刊》第三期一册。夜写《嵇康集》毕，计十卷，约四万字左右。
三十一日上午寄陈子英信。雷志潜来部言王佐昌病卒于宝禅寺，部与恤金百元。午后赠通俗图书馆《绍兴教育会月刊》第一至第三期各一册。晚季市、协和各赠肴二品。头微痛，似中寒，服规那丸三粒。夜伍仲文馈肴一器，馒头一盘。
＝＝注释＝＝
〔1〕减去佥事、主事几半据一九一二年八月二日由临时大总统公布的参议院议决《修正教育部官制》规定：教育部设佥事三十二人，主事不得超过八十人。迨一九一三年冬修正官制，减为佥事十八人，主事四十二人。

[book_title]甲寅日记（1914年）
◎　正月
一日晴，大风。例假。上午徐季孙、陶望潮、陈墨涛、朱焕奎来，未见。杨仲和馈食物，却之。午后季市来。往敫家胡同访张协和，未遇。遂至留黎厂游步，以半元买"货布"一枚，又开元泉一枚，背有"宣"字。下午宋守荣来，未见。晚得二弟信，去年十二月二十八日发(35)。
二日晴，风。例假。上午郑阳和、雷志潜来，未见。午后得二弟所寄《　社》杂志一册，去年十二月二十八日付邮。晚五时教育部社会教育司同人公宴于劝业场小有天，稻孙亦至，共十人，惟许季上、胡子方以事未至。
三日晴。例假。午前寄二弟信(一)。午后童杭时来。下午至东铁匠胡同访许季上，未见。往留黎厂买《听桐庐残草》一本，一角，亦名《会稽王孝子遗诗》。又《陆放翁全集》一部，内文稿十二册，诗稿附《南唐书》二十四册，共三十六册，十六元，汲古阁刻本也。又以银二角买《纪元编》一册，以备翻检。
四日晴。星期休息。午后许季上来。得二弟信，去年十二月三十一日发(36)。下午张协和来。戴芦舲来。晚商契衡来谈，言愿常借学费，允之，约年假百二十元，以三期付与，三月六十元，八月、十二月各三十元，今日适匮，先予十元。
五日始理公事。上午九时部中开茶话会，有茶无话，饼饵坚如石子，略坐而散。午后汤尔和来部见访，似有贺年之意。下午陶望潮至部见访，归前借款十圆。夜风。
六日晴，大风。晨教育部役人来云，热河文津阁书〔1〕已至京，促赴部，遂赴部，议暂储大学校，遂往大学校，待久不至，询以德律风〔2〕，则云已为内务部员运入文华殿，遂回部。下午得二弟所寄写书格子纸两帖可千枚，二日付邮。
七日晴，风。上午得二弟信，三日发(1)。午同人以去年公宴余资买饼饵共食之。
八日晴。上午寄二弟信(二)。赙陈乐书银二元。
九日无事。夜车耕南、俞伯英来谈。耕南索《绍兴教育会月刊》，以三册赠之。
十日上午得二弟并二弟妇信，六日发(2)。午与齐寿山、徐吉轩、戴芦苓往益昌食面包、加非。过石驸马大街骨董店选得宋、元泉十三枚，以银一元购之。下午往晋和祥买牛舌、甘蕉糖各一器，一元一角。
十一日星期例假。午后往青云阁理发，又至留黎厂神州国光分社买《古学汇刊》第七期一部二册，一元五分。又至本立堂，见《急就章》已修讫，持以归。
十二日上午寄二弟书籍二包，计《宝纶堂集》一部八册，《越缦堂骈文》附散文一部四册，《听桐庐残草》一册，《教育部月刊》第十期一册。寄上海中华书局函并二弟译稿《劲草》〔3〕一卷。夜季市来。
十三日昙，上午睍[睍]。寄二弟并二弟妇信(三)。得东京羽太家信，六日发。得陈师曾室汪讣，与许季上、钱稻孙合制一挽迭之，人出一元四角。晚风。得二弟所寄书籍四包，计《初学记》四册，《笠泽丛书》一册，《会稽掇英总集》四册，石印张皋文《墨经解》，蒋拙存书《续书谱》，竹坨抄《方泉诗》、《傅青主持》各一册，《李商隐诗》二册，八日付邮。
十四日晴，风。下午得二弟及二弟妇信，又明信片一，并十日发(3)。
十五日晴，风。上午寄二弟及二弟妇信，又与宋紫佩笺一枚，属转寄(四)。下午得二弟所寄《西青散记》散叶一包，十日付邮。晚许季上来，同至广和居饭。作书夹五副。
十六日昙。晚顾养吾招饮于醉琼林，以印二弟所译《炭画》〔4〕事与文明书局总纂商榷也。其人为张景良，字师石，允代印，每册售去酬二成。同席又有钱稻孙，又一许姓，本部秘书，一董姓，大约是高等师范学堂教授也。得蔡谷清母讣。闻季市来过，未遇。夜得宋子佩信，十二日发。写《舆地纪胜》中《绍兴府碑目》四叶。
十七日晴。晨寄二弟信(五)。上午得关来卿先生信，十三日杭州发。又寄二弟信(五甲)。午后往交通银行，又至临记洋行买食物。下午访许季上。蒯若木赴甘肃来别，未遇，留刺而去。晚季市来。
十八日星期例假。上午得二弟信，十四日发(4)。午后往留黎厂有正书局买《六朝人手书左传》一册，四角；《林和靖手书诗稿》一册，四角；《祝枝山草书艳词》一册，三角；《吴谷人手书诗稿》一册，四角。又至神州国光社买唐人写本《唐均残卷》一册，一元，并为二弟购《江苏江宁乡土教科书》共三册，五角。下午昙，有雪意。晚得二弟所寄《百孝图》下册一本，会稽俞葆真辑，属访其全书，亦十四日付邮也。
十九日晴，风。上午寄二弟《乡土教科书》三册。下午赙蔡谷青三元。
二十日上午寄二弟信(六)。晚许季上来，饭后去。夜季市来。
二十一日晚童杭时招饮，不赴。朱焕奎来并送食物二包，辞之不得，受之。季市来。
二十二日张阆声、钱均夫到部来看。晚复关来卿先生函，又复宋子佩函。夜濯足。
二十三日午后收本月俸银二百十六元。教育部欲买石桥别业为图书馆，同司长及同事数人往看之。下午得二弟信(5)并《绍兴教育会月刊》第四期五册，并十九日发。夜绍人沈稚香、陈东皋来，持有二弟书，十八日写。风。
二十四日晴，大风，午后止。往前门临记洋行买饼饵五角。又至留黎厂买《元和姓纂》一部四册，一元；《春晖堂丛书》一部十二册，四元，内有《思适集》可读。
二十五日晴。星期休息。上午寄二弟信(七)。午前丁葆园来。得黄于协信，又中华书局信，云寄回《劲草》一卷，未到。陈东皋及别一陈姓者来。季自求来，午后同至其寓，又游小市。沈后青来，未遇。祁柏冈来，贻食物二匣。许季上贻粽八枚，冻肉一皿。今是旧历十二月三十日也。夜耕男来谈。得二弟信，二十二日发(6)。
二十六日晴。旧历元旦也。署中不办公事。卧至午后二时乃起。下午关来卿先生来。
二十五日上午得中华书局寄回《劲草》译稿一卷。得二弟所寄英译显克微支作《生计》一册，又《或外小说》第一、第二各四册，并二十二日发。午后赴部，仅有王屏华在，他均散去，略止，即往游留黎厂，无可观者，但多人耳。入官书局买得《徐孝穆集笺注》一部三本，三元。
二十八日上午童鹏超来。寄二弟信(八)。晚季市来，赠以《绍教育会月刊》第四期一册。
二十九日上午得二弟信，二十五日发(7)。赠稻孙《绍月刊》四期一册。为徐吉轩保应试知事〔5〕者曰计万全，湖北人，他二保人为吉轩及沈商耆。
三十日许季上之女三周岁，治面邀赴其寓，午后往，同坐者戴芦舲、齐寿山及其子女四人。下午得二弟所寄旧文凭两枚，二十五日付邮。夜雪。
三十一日昙。上午童鹏超送食物三事，令仆送还之。午后同徐吉轩游厂甸，遇朱逖先、钱中季、沈君默。下午魏福绵同一许姓名叔封者来，乞作保人，应知事试，允之，为签名而去。晚许季市来。夜邻室王某处忽来一人，高谈大呼，至鸡鸣不止，为之展转不得眠，眠亦屡醒，因出属发音稍低，而此人遽大漫骂，且以英语杂厕。人类差等之异，盖亦甚矣。后知此人姓吴，居松树胡同，盖非越中人也。
＝＝注释＝＝
〔1〕热河文津阁书指《四库全书》。此书乾隆四十七年编成后抄写七部，其中一部藏于承德"避暑山庄"的文津阁，共三万六千多册。教育部拟充实京师图书馆，将之调京后，被内务部截取。经多次交涉，于次年九月移交教育部。
〔2〕德律风英语Telephone的译音，意为电话。
〔3〕《劲草》历史小说，俄国阿.托尔斯泰著。周作人留日时自英译本重译，鲁迅曾予帮助并作序。此时鲁迅为之投寄中华书局，不久被退回。
〔4〕《炭画》中篇小说，波兰显克微支著。周作人留日时自英译本重译。曾先后投寄商务印书馆和中华书局未被采用。经鲁迅与上海文明书局联系后于本年四月出版。
〔5〕应试知事袁世凯在复辟帝制过程中，令教育部与内务部联合举办"县知事考试"。第一届考试在一九一四年二月十五日举行，应试者需三人作保。一九一四年至一九一五年曾先后举办考试多次，其间辗转托请鲁迅作保者三十多人。
◎　二月
一日晴。星期休息。上午寄二弟信并正月家用百元(九)。午后访季市未见，因赴留黎厂，盘桓于火神庙及土地祠书摊间，价贵无一可买。遂又览十余书店，得影北宋本《二李唱和集》一册，一元；陈氏重刻《越中三不朽图赞》一册，五角，又别买一册，拟作副本，或以遗人；《百孝图》二册，一元；《平津馆丛书》(重刻本)四十八册，十四元。沈后青、童鹏超来访，未遇。晚季市贻烹鹜一皿。季市来。
二日午后来雨生至部来访。晚季市来，赠以《三不朽图赞》一册。夜得二弟函，三十日发(8)。
三日昙。上午来雨生至部来访，为保任惟贤、任陛两人，均萧山人。下午为徐吉轩保周琳、李缵文两人，均湖北人。晚童亚镇来。得季市函。夜宋芷生来访，持有子佩书。
四日昙。上午同事凌煦来保去余瑞一人。午后童亚镇来保去杨凤梧一人，诸暨人也。下午宋芷生来部，为保之。晚季市来。
五日晴，风。上午季市将其大儿世瑛来开学。午前为许季上保翟用章一人，山西人，为冀醴亭所介绍。下午为齐寿山保刘秉鉴一人，直隶人。王镜清来。夜得二弟及二弟妇信，二日发(9)。
六日上午寄二弟信(十)。午后王镜清来部，为保徐思旦一人，上虞人。下午许季市来。许季上来，饭后去。
七日大雪竟日。午后得胡孟乐函，即复之。夜得朱舜丞函并馅儿饼一盘。有一不知谁何者突来寓中，坚乞保结，告以印在教育部，不甚信，久久方去。
八日晴。星期休息。午前朱逖先来谈，至午食馅儿饼讫同至留黎厂观旧书，价贵不可买，遇相识甚多。出观书店，买得新印《十万卷楼丛书》一部一百十二册，直十九元。其目虽似秘异，而实不耐观，今兹收得，但足以副旧来积想而已。童鹏超来，未见。下午沈后青来。许季上来，谈至晚。
九日昙。午前得童鹏超函。午后奠王佐昌三元，寄参谋部第五局卢彤代收。晚许季市来，约明日晚餐。
十日昙。午前寄二弟信(十一)。晚赴季市寓晚餐，见其仲兄仲南，方自邓县来。同坐者又有协和、诗苓。夜得二弟信，七日发(10)。
十一日晴。无事。
十二日晴。纪念日〔1〕休息也。上午祁柏冈来，未见。夜得谦叔信，十日南京发。
十三日无事。晚宋芷生来，谈至夜半去。
十四日上午寄二弟及二弟妇信(十二)。夜得陈子英信，十一日发。
十五日星期休息。午后略昙。宋守荣来，不之见。下午季自求来。晚车耕南来，云明日往浦口。夜得二弟信，十二日发(11)。写孙志祖谢氏《后汉补逸》起〔2〕。
十六日昙，下午雨，今年第一次雨也。晚宋紫佩自越至，持来二弟书，初五日写。
十七日雨雪杂下，午后止。晚宋紫佩来。
十八日雪，映午止。复伯撝叔信。赴图书分馆访关来卿先生，未见，返部遇之。
十九日昙。午前寄二弟信(十三)。午后睍。下午得二弟信，十五日发(12)。晚宋子佩来。
二十日晴。上午寄二弟信(十四)。夜车耕南来，云明日决往浦口。陈仲篪来。
二十一日晴。汪大燮辞职，严修代之，未至部前以蔡儒楷署理。下午昙。许季市来。
二十二日星期休息。午后小昙。下午季自求来。许季上来。晚马幼舆、朱逖先来。夜得二弟信并所译《儿童之绘画》三叶，十九发(13)。得沈养之信，十九日发。
二十三日晴。下午商生契衡来。
二十四日晴，小风。晚魏生福绵、王生镜清来。夜风。
二十五日上午寄二弟信，附与蔡国亲笺一枚，令转寄(十五)。下午许季市来。晚子佩来。夜得伯撝叔信，二十二日南京发。紫佩还旧假款十元。
二十六日下午收本月俸银二百十六元。晚宋守荣寄书来，多风话。
二十七日下午得二弟及三弟信又《儿童之艺术》译稿二叶，二十三日发(14)。得宋知方信，十九日台州发。夜许季市来。
二十八日午后往通俗图书馆，又往稻香村买物。复宋知方信。晚宋子佩来。
＝＝注释＝＝
〔1〕纪念日指"统一纪念日"。
〔2〕写孙志祖谢氏《后汉补逸》起《后汉补逸》即《后汉书补逸》，鲁迅于三月十四日抄毕。
◎　三月
一日晴。星期休息。午后寄二弟及三弟信(十六)。下午出骡马市闲步，次至留黎厂买小币四枚，曰"梁邑"、"戈邑"、"长子"、"襄垣"，又"万国永通"一枚，共二元。夜风。
二日昙。晨往郢中馆要徐吉轩同至国子监，以孔教会中人举行丁祭〔1〕也，其举止颇荒陋可悼叹，遂至胡绥之处小坐而归，日已午矣。夜小雨即霁，见星。得二弟信并所译张百仑《儿童之绘画》三叶，全篇已毕，二十七日发(15)。
三日晴。上午寄商契衡信，附致蔡谷青一函。晚许季上来谭，饭后去。
四日无事。
五日雨。午后取得国库券三枚，补去年八月至十月
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:08:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>