<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="《营造法式》看详,进新修《营造法式》序,营造法式总释,营造法式卷第一总例上,营造法式卷第二总例下,营造法式卷第三石作制度,营造法式卷第四大木作制度一,营造法式卷第五大木作制度二,营造法式卷六小木作制度一,营造法式卷七小木作制度二,营造法式卷八小木作制度三,营造法式卷九小木作制度四,营造法式卷十小木作制度五,营造法式卷十一小木作制度六,营造法式卷十二雕作制度,营造法式卷十三瓦作制度,营造法式卷十四彩画作制度,营造法式卷十五砖作制度,营造法式卷十六壕寨功限,营造法式卷十七大木作功限一,营造法式卷十八大木作功限">
<meta name="description" content="北宋官方颁布的关于建筑工程作法和工料定额的专著,我国古代第一部建筑法规。由北宋李诫于1100年编纂而成,1103年刊行。全书三十四卷,三百五十七篇,三千五百五十五条。书前有“看详”、目录各1卷。“看详”说明若干规定和数据,如屋顶坡度曲线画法,计算材料所用各种几何图形之比例等。“总释”、“总例”二卷引经据典地注释各种建筑物和构件的名称,力求统一;各作制度十三卷,是研究古建筑最有价值的部分,记载宋代的楼殿厅堂等屋宇之形,对古代的宫室制度考据颇有价值。所附插图极为精细,具有宋代版画特点。_营造法式_全文在线阅读_营造法式_全文在线下载_大玄古籍书库">
<title>营造法式_李诫_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">营造法式</span> <br/>
          作者： <span class="inputVal" id="bkauthor">李诫</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,建筑,完结</span> <br/>
          字数： <span class="inputVal" id="bknum">[book_length]116355</span> <br/>
          说明： <span class="inputVal" id="bkdec">北宋官方颁布的关于建筑工程作法和工料定额的专著,我国古代第一部建筑法规。由北宋李诫于1100年编纂而成,1103年刊行。全书三十四卷,三百五十七篇,三千五百五十五条。书前有“看详”、目录各1卷。“看详”说明若干规定和数据,如屋顶坡度曲线画法,计算材料所用各种几何图形之比例等。“总释”、“总例”二卷引经据典地注释各种建筑物和构件的名称,力求统一;各作制度十三卷,是研究古建筑最有价值的部分,记载宋代的楼殿厅堂等屋宇之形,对古代的宫室制度考据颇有价值。所附插图极为精细,具有宋代版画特点。</span> <br/>
          封面： <span class="inputVal" id="bkimg">Z_13185.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]营造法式
[book_author]李诫
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,建筑,完结
[book_length]116355
[book_dec]北宋官方颁布的关于建筑工程作法和工料定额的专著,我国古代第一部建筑法规。由北宋李诫于1100年编纂而成,1103年刊行。全书三十四卷,三百五十七篇,三千五百五十五条。书前有“看详”、目录各1卷。“看详”说明若干规定和数据,如屋顶坡度曲线画法,计算材料所用各种几何图形之比例等。“总释”、“总例”二卷引经据典地注释各种建筑物和构件的名称,力求统一;各作制度十三卷,是研究古建筑最有价值的部分,记载宋代的楼殿厅堂等屋宇之形,对古代的宫室制度考据颇有价值。所附插图极为精细,具有宋代版画特点。
[book_img]Z_13185.jpg


[book_title]《营造法式》看详
元圜平直《周官-考工记》：圜者中规，方者中矩，立者中悬，衡者中水。郑司农注云：治材居材，如此乃善也。《墨子》：子墨子言曰：天下从事者，不可以无法仪。虽至百工从事者，亦皆有法。百工为方以矩，为圜以规，直以绳，衡以水，正以悬。无巧工不巧工，皆以此五者为法。巧者能中之，不巧者虽不能中，以放以从事，犹愈以己。《周髀算经》：昔者周公问于商高曰：“数安从出？”商高曰：“数之法出于圜方。圜出于方，方出于矩，矩出于九九八十一。万物周事而圜方用焉；大匠造制而规矩设焉。或毁方而为圜，或破圜而为方。方者为圜者谓之圜方；圜中为方者谓之方圜也。”《韩非子》：韩子曰：无规矩之法、绳墨之端，虽王尔不能成方圜。
看详：─诸作制度，皆以方圜平直为准；至如八梭之类，及棱、斜、羡、陊，亦用规矩取法。今谨按《周官-考工记》等修立下条。诸取圜者以规，方者以矩，直者抨绳取则，立者垂绳取正，横者定水取平。
取径围《九章算经》：李淳风注云：旧术求圜，皆以周三径为率。若用求圜周之数，则周少而径多。径一周三，理非精密。盖术从简要，略举大纲而言之。今依密率，以七乘周二十二而一即径；以二十二乘七而一即周。
看详：─今来诸工作已造之物及制度，以周径为则者，如点量大小，须于周内求径，或于径内求周，若用旧例，以“围三径一，方五斜七”为据，则疏略颇多。今谨按《九章算经》及约斜长等密率，修立下条。
诸径、圜、斜长依下项：
圜径七，其圜二十有二；
方一百，其斜一百四十有一；
八梭径六十，每面二十有五，其斜六十有五；
六梭径八十有七，每面五十，其斜一百。
圜径内取方，一百中七十有一；
方内取圜径，一得一。
定功《唐六典》：凡役有轻重，功有长短。注云：以四月、五月、六月、七月为长功；以二月、三月、八月、九月为中功；以十月、十一月、十二月、正月为短功。
看详：─夏至日长有至六十刻者，冬至日短止于四十刻。若一者定功，则枉弃日刻甚多。今谨按《唐六典》修立下条。诸称“功”者，谓中功，以十分为率；长功加一分，短功减一分。诸称“长功”者，谓四月、五月、六月、七月；“中功”谓二月、三月、八月、九月；“短功”谓十月、十一月、十二月、正月。以上三项并入“总例”。
取正《诗》：定之方中；又：揆之以日。注云：定，营室也；方中，昏正四方也。揆，度也，─度日出日入以知东西；南视定，北准极，以正南北。《周礼-天官》：唯王建国，辨正方位。《考工记》：置标以悬视以影，为规识日出之影与日入之影；夜考之极星，以正朝夕。郑司农注云：自日出而昼其影端，以至日入既，则为规。测影两端之内规之，规之交，乃审也。度两交之间，中屈之以指标，则正南北。日中之影，最短者也。极星，谓北辰。《管子》：夫绳，扶拨以为正。
看详：─今来凡有兴造，既以水平定地面，然后立标测影、望星，以正四方，正与经传相合。今按《诗》及《周官-考工记》等修立下条。
取正之制─先于基址中央，日向置圜版，径一尺三寸六分；当心立标，高四寸，径一分。画标影之端，记日中最短之影。次施望筒于其上，望日影以正四方。望筒长一尺八寸，方三寸；两掩头开两圜眼，径五分。筒身当中两壁用轴，安于两立颊之内。其立颊自轴至地高三尺，广三寸，厚两寸。望昼以筒指南，令日影透北，夜望以筒指北，于筒南望，令前后两窍内正见北辰极星；然后各垂绳坠下，记望筒两窍心于地以为南北，则四方正。若地势偏斜，既以影标、望筒取正四方，或有可疑之处，则更以水池影标较之。其立标高八尺，广八寸，厚四寸，上齐；安于池版之上。其池版长一丈三尺，中广一尺，于一尺之内，随标之广，刻线两道；一尺之外，开水道还四周，深广各八分。用水定平，令日影两边不出刻线；以池版所指及立心为南，则四方正。
定平《周官-考工记》：匠人建国，水地以悬。郑司农注云：于四角立植而悬，以水望其高下；高下既定，乃为位而平地。《庄子》：水静则平中准，大匠取法焉。《管子》：夫准，坏险以为平。《尚书-大传》：非水无以准万里之平。《释名》：水，准也；平，准物也。
看详：─今来凡有兴建，须先以水平望基四角所立之柱，定地平面，然后可以安置柱石，正与经传相合。今按《周官-考工记》等修立下条。
定平之制─既正四方，据其位置，于四角各立一标；当心安水平。其水平长二尺四寸，广二寸五分，高二寸；下施立桩，长四尺，上面横坐水平。两头各开池，方一寸七分，深一寸三分。身内开槽子，广深各五分，令水通过。于两头池子内，各用水浮子一枚。方一寸五分，高一寸二分；刻上头令侧薄，其厚一分；浮于池内。望两头水浮子之首，遥对立标处于标身内画记，即知地之高下。凡定柱础取平，须更用真尺较之。其真尺长一丈八尺，广四寸，厚二寸五分；当心上立标，高四尺。于立标当心，自上至下施墨线一道，垂绳坠下，令绳对墨线心，则其下地面自平。
墙《周官-考工记》：匠人为沟洫，墙厚三尺，崇三之。郑司农注云：高厚以是为率，足以相胜。《尚书》：既勤垣墉。《春秋左氏传》：有墙以蔽恶。《释名》：墙，障也，所以自障蔽也。垣，援也，人所依止，以为援卫也。墉，容也，所以隐蔽形容也。壁，辟也，辟御风寒也。
看详：─今来筑墙制度，皆以高九尺，厚三尺为祖。虽城壁与屋墙、露墙，各有增损，其大概皆以厚三尺，崇三之为法，正与经传相合。今按《周官-考工记》等群书修立下条。
筑墙之制─每墙厚三尺，则高九尺；其上斜收，比厚减半。若高增三尺，则厚加一尺；减亦如此之。凡露墙，每墙高一丈，则厚减高之半。其上面之广，比高五分之一。若高增一尺，其厚加三寸；减亦如之。凡抽纴墙，高厚同上。其上面之广，比高四分之一。若高增一尺，其厚加二寸五分。以上三项并入“壕寨制度”。
举折《周官-考工记》：匠人为沟洫，葺屋三分，瓦屋四分。郑司农注云：各分其修以其一为峻。
看详：─今来举屋制度，以前后檐方心相去远近，分为四分；自檐方背上至脊背上，四分中举起一分。虽殿阁与厅堂及廊屋之类，略有增加，大抵皆以四分举一为祖，正与经传相合。今按《周官-考工记》修立下条。
举折之制─先以尺为丈，以尺为寸，以分为寸，以厘为分，以毫为厘，侧画所建之屋于平正壁上，定其举之峻慢，折之圜和，然后可见屋内梁柱之高下，卯眼之远近。
举屋之法─如殿阁楼台，先量前后檐方心，相去远近，分为三分，从檐方背至脊背举起一分，如埇瓦厅堂，即四分中举起一分，又通以四分所得丈尺，每一尺加八分。若埇瓦廊屋及反瓦厅堂，每一尺加五分；或反瓦廊屋之类，每一尺加三分。
折屋之法─以举高尺丈，每尺折一寸，每架自上递减半为法。如举高二丈，即先从脊背上取平，下至檐方背，其第一缝折二尺；又从第一缝背取平，下至檐方背于第二缝折一尺；若椽数多，即逐缝取平，皆下至檐方背，每缝并减去上缝之半。如取平，皆从砖心抨绳令紧为则。如架道不匀，即约度远近，随宜加减。若八角或四角斗尖亭榭，自檐方背举至角梁底，五分中举一分，至上簇角梁，即二分中举一分。
簇角梁之法─用三折，先从大角梁背自檐方心，量向上至枨杆卯心，取大角梁背一半，并上折簇梁，斜向枨杆举分尽处；次从上折簇梁尽处，量至檐方心，取大角梁背一半，立中折簇梁，斜向上折簇梁当心之下；又次从檐方心立下折簇梁，斜向中折簇梁当心近下，其折分并同折屋之制，以上入“大木作制度”。
诸作异名令按群书修立“总释”，已具《法式》净条第一、第二卷内，凡四十九篇，总二百八十三条。
看详：─屋宇等名件，其数实繁。书传所载，各有异同；或一物多名，或方俗语滞，其间亦有讹谬相传，音同字近者，遂转而不改，习以成俗。今谨按群书及其曹所语，参详去取，修立“总释”二卷，今于逐作制度篇目之下，以古今异名载于注内，修立下条。
墙　其名有四：一墙、二墉、三垣、四壁。以上入“壕寨制度”。
柱础　其名有四：一础、二礩、三磉、四磩。以上入“石作制度”。
材　其名有三：一章、二材、三方桁。栱　其名有六：一栱、二栾、三欂、四槉、五閞、六曲枅。飞昂　其名有四：一飞昂、二英昂、三斜角、四下昂。爵头　其名有三：一爵头、二耍头、三胡孙头。枓　其名有五：一枓、二栌、三栭、四楶、五沓。平坐　其名有五：一阁道、二飞陛、三平坐、四鼓坐、五墱道。梁　其名有三：一梁、二欐、三杗廇。柱　其名有二：一柱、二楹。阳马　其名有五：一阳马、二阙角、三角梁、四梁枺、五觚棱。侏儒柱　其名有五：一侏儒柱、二浮柱、三上楹、四蜀柱、五梲。斜柱　其名有五：一斜柱、二梧、三叉手、四枝樘、五迕。栋　其名有八：一栋、二桴、三极、四檩、五甍、六棼、七槫、八櫋。搏风　其名有二：一搏风、二荣。柎　其名有三：一柎、二复栋、三替木。椽　其名有三：一椽、二桷、三榱。檐　其名有十三：一檐、二宇、三楣、四屋垂、五棂、六梠、七庑、八樀、九庌、十槾、十一橝、十二樀、十三庮。举折　其名有二：一举折、二峻。以上入“大木作制度”。
乌头门　其名有三：一乌头大门、二阀阅、三表楬。今称棂星门。平棋　其名有三：一平棋、二平机、三平起。以方椽施素板者，谓之平闇。斗八藻井　其名有三：一藻井、二方井、三圜泉。今谓之斗八藻井。钩阑　其名有八：一钩阑、二棂槛、三栊、四阑楯、五柃、六阶阑、七轩槛、八梐牢。拒马叉子　其名有四：一梐拒、二梐枑、三叉马、四拒马叉子。屏风　其名有四：一皇邸、二后版、三屏风、四扆。露篱　其名有四：一栅、二据、三籓、四落。谓之露篱。以上入“小木作制度”。
涂　其名有三：一泥、二涂、三墐。以上入“泥作制度”。
阶　其名有四：一阶、二陛、三陔、四甋。以上入“砖作制度”。
瓦　其名有二：一瓦、二甍。砖　其名有二：一甓。二瓴甋。以上入“窑作制度”。
总诸作看详
看详：─先准朝旨，以《营造法式》旧文，祇是一定之法。及有营造，位置尽皆不同，临时不可考据，徒为空文，难以行用，先次更不施行，委臣重别编修。今编修到海行《营造法式》“总释”并“总例”共二卷，“制度”一十三卷，“工限”一十卷，“料例”并“工作等第”共三卷，“图样”六卷，“”一卷，总三十六卷；计三百五十七篇，共三千五百五十五条。内四十九篇，二百八十三条，系于经史等群书中检寻考究。至或制度与经传相合，或一物而数名各异，已于前项逐门看详立文外，其三百零八篇，三千二百七十二条，系来自工作相传，并是经久可以行用之法，与诸作闇会经历造作工匠，详悉讲究规矩，比较诸作利害，随物之大小，有增减之法，各于逐项“制度”、“功限”、“料例”内并行修立，并不曾参用旧文，即别无开具看详因依，其逐作造作名件内，或有须于画图可见规矩者，皆别立图样，以明制度。H为沟洫，葺屋三分，瓦屋四分。郑司农注云：各分其修以其一为峻。

[book_title]进新修《营造法式》序
臣闻“上栋下宇”，《易》为“大壮”之时期；“正位辨方”，《礼》实太平之典。“共工”命于舜日；“大匠”始于汉朝。各有司存，按为功绪。况神畿之千里，加禁阙之九重；内财宫寝之宜，外定庙朝之次；蝉联庶府，棋列百司。櫼栌栱柱之相支，规矩准绳之先治；五材并用，百堵皆兴。惟时鸠僝之工，遂考翚飞之室。而斲轮之手，巧或失真；董役之官，才非兼技，不知以“材”而定分，乃或倍枓而取长。弊积因循，法疏检察。非有“三宫”之精识，岂能新一代之成规？温诏下颁：呈书入奏。空靡岁月，无补涓尘。恭惟皇帝陛下仁俭生知，睿明天纵。渊静而百姓定；纲举而众目张。官得其人，事为之制。丹楹刻桷，瑶巧既除；菲食卑宫，淳风斯复。乃诏百工之事，更资千虑之愚。臣考阅旧章，稽参众智。功分三等，第为精粗之差；役辨四时，用度长短之晷。以至木之刚柔，而理无不顺；土评远迩，厄而力易以供。类例相从，条章具在。研精覃思，故述者之非工；按牒披图，或将来之有补。
进新修《营造法式》序─译文
我听说，《周易》上栋下宇，以蔽风雨之句，说的是“大壮”的时期；《周礼》“唯王建国，辨正方位”，就是天下太平时候的典礼。“共工”这一官职，在帝舜的时候就有了；“将作大匠”是从汉朝开始设置的。这些官职都有它的职责，分别做自己的工作。至于千里的首都，以及九重的宫阙，就必须考虑内部宫寝的布置和外部宗庙朝庭的次序、位置；官署要互相连系，按序排列。枓、栱、昂、柱等相互支撑而构成一座建筑，必须先准备圆规、曲尺、水平仪、墨线等工具。各种材料都使用，大量的房屋都建造起来。按时聚集工役，做出屋檐似翼的宫室。然而工匠的手，虽然很巧也难免做走了样。主管工程的官，也不能兼通各工种。他们不知道用“材”来作为度量建筑物比例、大小的尺度，以至于有人用枓的倍数来确定构件长短的尺寸。面对这种弊病，积累因循和缺乏检察的情况，如果没有对于建筑有精湛的知识，又怎能制定新的规章制度呢？皇上下诏，指定我编写一部有关营建宫室制度的书，送呈审阅。现在虽然写成了，但我总觉得辜负了皇帝的提拔，白白浪费了很长的时间，没有一点一滴的贡献。皇帝陛下生来仁爱节俭，天赋聪明智慧。在皇上的治理下，举国像深渊那样平静，百姓十分安定；纲举目张，一切工作做的有条有理，选派了得力的官吏，制定了办事的制度。鲁庄公那样“丹其楹而刻其桷”的不合理之制度的氵㸒巧之风已经消除；大禹那样节衣食、卑宫室的风尚又得到恢复。皇帝下诏关心百工之事，还咨询到我这样才疏学浅的人，我一方面观阅旧的规章，一方面调查参入众人的智慧。按精粗之差，把劳动日分为三等；按木材的软硬，使条理顺当；按远近距离来定搬运的土方量，使劳动力易于供应。这样按类分别排出，有条例规章作为依据。我尽管精心研究，深入思虑，但文字叙述还可能不够完备，所以按照条文画成图样，将来对工作也许有所补助。
札子
编修《营造法式》所准崇宁二年正月十九日敕：“通直郎、试将作少监、提举修置外学等李诫札子奏：‘契勘查熙宁中敕，令将作监编修《营造法式》，至元佑六年方成书。准绍圣四年十一月二日敕：以元佑《营造法式》祇是料状，别无变造用材制度；其间工料太宽，关无防术。三省同奉圣旨，差臣重别编修。臣考究经史群书，并勒人匠逐一讲说，编修海行《营造法式》，于元符三年内成书，送所属看详，别无未尽未便，遂具进呈，奉圣旨：　依。续准都省指挥，只录送在京官司。窃缘上件《法式》，系营造制度、工限等，关防工料，最为要切，内外皆合通行。臣今欲乞用小字镶版，依海行敕令颁降，取进止。‘正月十八日’三省同奉圣旨：　依奏。”

[book_title]营造法式总释
宫阙殿堂附楼亭台榭城墙柱础定平取正材栱飞昂爵头枓铺作平坐梁柱阳马侏儒柱斜柱
第二卷总释下
栋两际搏风柎椽檐举折门乌头门华表窗平棋斗八藻井钩阑拒马叉子屏风露篱鸱尾瓦涂彩画阶砖井总例
第三卷壕寨制度
取正定平立基筑基城墙筑临水基
石作制度
造作次序柱础角石角柱殿阶基压阑石　地面石殿阶螭首殿内斗八踏道重台钩阑　单钩阑、望柱螭子石门砧限地垘流杯渠　剜凿流杯、垒造流杯坛水门水槽子马台井口石　井盖子山棚脚石幡竿颊赑屃鳌坐碑笏头碣
第四卷大木作制度一
材栱飞昂爵头枓总铺作次序平坐
第五卷大木作制度二
梁额头柱阳马侏儒柱　　斜柱附栋搏风版柎椽檐举折
第六卷小木作制度一
版门　双扇版门、独扇版门乌头门软门　牙头护缝软门、合版软门破子棂窗睒电窗版棂窗截间版帐照壁屏风骨　截间屏风骨、四扇屏风骨隔截横钤、立旌露篱版引檐水槽井屋子地棚
第七卷小木作制度二
格子门　四斜球文门、四直方格眼、版壁、两明格子阑槛钩窗殿内截间格子堂阁内截间格子殿阁照壁版障日版廊屋照壁版胡梯垂草惹鱼栱眼壁版裹垘板擗帘竿护殿阁檐网木贴
第八卷小木作制度三
平棋斗八藻井小斗八藻井拒马叉子叉子钩阑　重台钩阑、单钩阑棵笼子井亭子牌
第九卷小木作制度四
佛道帐
第十卷小木作制度五
牙脚帐九脊小帐壁帐
第十一卷小木作制度六
转轮经阁壁藏
第十二卷雕作制度
混作雕插写生华起突卷叶华剔地洼叶华
旋作制度
殿堂等杂用名件照壁版宝床上名件佛道帐上名件
锯作制度
用材植抨墨就余材
竹作制度
造笆隔截编道竹栅护殿檐雀眼网地面棋文簟
第十三卷瓦作制度
用瓦垒屋脊用鸱尾用兽头等
泥作制度
垒墙用泥画壁立灶　转烟、直拔釜镬灶茶灶垒射垛
第十四卷彩画作制度
总制度五彩遍装碾玉装青绿迭晕棱间装　三晕带红棱间装附解绿装饰屋舍　解绿结华装附丹粉刷屋舍　黄土刷饰附杂间装炼桐油
第十五卷砖作制度
用砖垒阶基铺地面墙下隔减踏道幔道须弥坐砖墙露道城壁水道按甑口马台马槽井
窑作制度
瓦砖琉璃瓦等　炒造丹黄附烧变次序垒造窑
第十六卷壕寨功限
总杂功筑基筑城筑墙穿井搬运功供诸作功
石作功限
总造作功柱础角石　角柱殿阶基地面石　　压阑石殿阶螭首殿内斗八踏道重台钩阑　单钩阑、望柱门砧限　将军石、止扉石螭子石地垘石流杯渠坛水门水槽马台井口石幡竿颊赑屃碑笏头碣
第十七卷大木作功限一
栱、枓等造作功殿阁外檐补间铺作用栱、枓等数殿阁身槽内补间铺作用栱、枓等数楼阁平坐补间铺作用栱、枓等数枓口跳每缝用栱、枓等数把头绞项作每缝用栱、枓等数铺作每间用方桁等数
第十八卷大木作功限二
殿阁外檐转角铺作用栱、枓等数殿阁身内转角铺作用栱、枓等数楼阁平坐转角铺作用栱、枓等数
第十九卷大木作功限三
殿堂梁、柱等事件功限城门道功限　楼台铺作准殿阁法仓廒、库屋功限　其名件以七寸五分材为祖计之，更不增减。常行散屋同常行散屋功限　官府廊屋之类同跳舍行墙功限望火楼功限营屋功限　其名件以五分材为祖计之拆修、挑、拔舍屋功限　飞檐同荐拔、抽换柱、垘等功限
第二十卷小木作功限一
版门　双扇版门、独扇版门乌头门软门　牙头护缝软门、合版软门破子棂窗睒电窗版棂窗截间版帐照壁屏风骨　截间屏风骨、四扇屏风骨隔截横钤、立旌露篱版引檐水槽井屋子地棚
第二十一卷小木作功限二
格子门　四斜球文门、四直方格眼、版壁、两明格子阑槛钩窗殿内截间格子堂阁内截间格子殿阁照壁版障日版廊屋照壁版胡梯垂草惹鱼栱眼壁版裹垘板擗帘竿护殿阁檐网木贴平棋斗八藻井小斗八藻井拒马叉子叉子钩阑　重台钩阑、单钩阑棵笼子井亭子牌
第二十二卷小木作功限三
佛道帐牙脚帐九脊小帐壁帐
第二十三卷小木作功限四
转轮经藏壁藏
第二十四卷诸作功限一
雕木作旋作锯作竹作
第二十五卷诸作功限二
瓦作泥作彩画作砖作窑作
第二十六卷诸作料例一
石作大木作　小木作竹作瓦作
第二十七卷诸作料例二
泥作彩画作砖作窑作
第二十八卷诸作用钉料例
用钉料例用钉数通钉料例
第二十九卷总例图样圜方、方圜图
壕寨制度图样
景表版第一水平、真尺第二
石作制度图样
柱础、角石等第一踏道、螭首第二殿内斗八第三钩阑、门砧第四流杯渠第五
第三十卷大木作图样上
栱、枓等卷杀第一梁、柱等卷杀第二下昂、上昂出跳分数第三举折屋舍分数第四绞割铺作栱、昂、枓等所用卯口第五梁额等卯口第六合柱鼓卯第七砖缝襻间第八铺作转角正样第九
第三十一卷大木作图样下
殿阁地盘分槽第十殿堂等八铺作　副阶六铺作　、双槽　斗底槽准此、下双槽同　、草架侧样第十一殿堂等七铺作　副阶五铺作　、双槽草架侧样第十二殿堂等五铺作　副阶四铺作　、单槽草架侧样第十三殿堂等六铺作、分心槽草架侧样第十四厅堂等　自十架椽至四架椽　间缝内用梁柱第十五
第三十二卷小木作图样
门、窗、格子门等第一　垂鱼附平棋、钩阑等第二殿、阁、门、亭、牌等第三佛道帐、经藏第四
雕木作制度图样
混作第一栱眼内雕插第二格子门等腰华版第三平棋华盘第四云栱等杂样第五
第三十三卷彩画制度图样上
五彩杂华第一五彩琐文第二飞仙等第三骑跨仙真第四五彩额、柱第五五彩平棋第六碾玉杂华第七碾玉琐文第八碾玉额、柱第九碾玉平棋第十
第三十四卷彩画制度图样下
五彩遍装名件第十一碾玉装名件第十二青绿迭晕棱间装名件第十三三晕带红棱间装名件第十四两晕棱间内画松文装名件第十五解绿结华装名件第十六　解绿装附
刷饰制度图样
丹粉刷饰名件第一黄土刷饰名件第二Q二卷雕作制度
混作雕插写生华起突卷叶华剔地洼叶华碾玉琐文第八碾玉额、柱第九碾玉平棋第十
第三十四卷彩画制度图样下
五彩遍装名件第十一碾玉装名件第

[book_title]营造法式卷第一总例上
宫《易、系辞下》：上古穴居而野处，后世圣人之以宫室，上栋下室以待风雨。《诗》：作予楚宫，揆之以日，作于楚室。《礼记-儒有》：一亩之宫，环堵之室。《尔雅》：宫谓之室，室谓之宫。室有东、西厢曰庙；无东、西厢有室曰寝；西南隅谓之奥，西北隅谓之屋漏，东北隅谓之宧，东南隅谓之窔。《墨子》：子墨子曰，古之民，未知为宫室时，就陵阜而居，穴而处，下润湿伤民，故圣王作为宫室之法曰：宫高足以辟润湿，边足以圉风寒，上足以待霜雪雨露；宫墙之高足，以别男女之礼。《白虎通义》：黄帝作宫。《说文》：宅，所托也。《风俗通义》：自古宫室一也。汉来尊者以为号，下乃避之也。
阙《周官》：太宰以正月示治法于象魏。《春秋公羊传》：天子诸侯台门；天子外阙两观，诸侯内阙一观。《尔雅》：观谓之阙。《白虎通义》：门必有阙者何？阙者，所以释门，别尊卑也。《风俗通义》：鲁昭公设两观于门，是谓之阙。《说文》：阙，门关也。《释名》：阙，阙也，在门两旁，中央阙然为道也。观，观也，于上观望也。《博雅》：象魏，阙也。《义训》：关谓之阙，阙谓之皇
殿《苍颉篇》：殿，大堂也。《礼记》：天子之堂九尺，诸侯七尺，大夫五尺，士三尺。《墨子》：尧舜堂高三尺。《说文》：堂，殿也。《释名》：堂，犹堂堂，高显貌也；殿，殿鄂也。《义训》：汉曰殿周曰寝《博雅》：堂堭，殿也。
楼《淮南子》：延楼栈道，鸡栖井干。《史记》：方世言于武帝曰：黄帝为五城十二楼以侯神人。帝乃神明台井干楼，高五十五丈。《说文》：楼，重屋也。
亭《说文》：亭，民所安定也。亭有楼，从高省，从丁声也。《释名》：亭，停也，人所停集也。《风俗演义》：谨按春秋国语有寓望，谓今亭也。汉家因秦，大率十里一亭。亭，留也；今有语“亭留”、“亭待”，盖行旅宿食之所馆也。亭，亦平也；民有讼诤，吏留办处，勿失其正也。
台榭《尔雅》：无室曰榭。又：观四方而高曰台，有木曰榭。《释名》：台，持也。筑土坚高，能自胜持也。《汉书》：坐皇堂上。《老子》：九层之台，起于累土。《礼记-月令》：五月可以居高明，可以处台榭。
城《说文》：城，以盛民也。墉，城垣也。堞，城上女垣也。《博物志》：禹作城，强者攻，弱者守，敌者战。城郭自禹始也。《五经异义》：天子之城高九仞，公侯七仞，伯五仞，子男三仞。《公羊传》：城雉者何？五版而堵，五堵而雉，百雉而城。《释名》：城，盛也，盛受国都也。郭，廓也，廓落在城外也。城上垣谓之睥睨，言中孔中睥睨非常也；亦曰陴，言陴助城之高也；亦曰女墙，言其卑小，比之于城，若女子之于丈夫也。《周官-考工记》：匠人建国，方九里，旁三门。国中九经九纬，经涂九轨。王宫门阿之制五雉，宫隅之制七雉，城隅之制九雉。《管子》：内以为城，外以为郭。《礼记-月令》：每岁孟秋之月，补城郭；仲秋之月，筑城郭。
墙《释名》：墙，障也，所以自障蔽也；垣，援也，人所依止以为援卫也；墉，容也，所以隐蔽形容也；壁，辟也，所以辟御风寒也。《周官-考工记》：匠人为沟洫，墙厚三尺，崇三之。《尚书》：既勤垣墉。《淮南子》：舜作室，筑墙茨屋，令人皆知去严穴，各有室家，此其始也。《春秋左氏传》：有墙以蔽恶。《尔雅》：墙谓之墉。
柱础《淮南子》：山云蒸，柱础润。
定平《周官-考工记》：匠人建国，水地以悬。《管子》：夫准，坏险以为平。《庄子》：水静则平中准，大匠取法焉。
取正《诗》：定以方中。又：揆之以日。《周官-天官》：惟王建国，辨正方位。《管子》：夫绳、扶拨以为正。
材《周官》：任工以为饬材事。《史记》：山居千章之楸。《汉书》：将作大匠属官有主章长丞。《说文》：栔，刻也。《傅子》：构大厦者，先择匠而后简材。《吕氏春秋》：夫大匠之为宫室也，景小大而知材木矣。弁兰《许昌官赋》：材靡隐而不华。
栱《释名》：栾，挛也；其体上曲，挛拳然也。薛综《西京赋》：注：栾，柱上曲木，两头受栌者。《尔雅》：閞谓之槉。
飞昂何晏《景福殿赋》：飞昂鸟踊。刘梁《七举》：双覆井菱，荷垂英昂。《义训》：斜角谓之飞昂。
爵头《释名》：上入曰爵头，形似爵头也。
枓《论语》：山节藻梲。《说文》：栌，柱上柎也。栭，枅上标也。《释名》：栌在柱端。都卢，负屋之重也。枓在栾两头，如斗，负上隐也。
铺作汉《伯梁诗》：大匠曰：柱枅欂栌相支持。《景福殿赋》：桁梧复迭，势合形离。徐陵《太极殿铭》：千栌赫奕，万栱崚层。李华《含元殿赋》：云薄万栱。
平坐张衡《西京赋》：阁道穹隆。《义训》：阁道谓之飞升，飞升谓之墱。《鲁灵光殿赋》：飞升揭孽，缘云上征；中坐垂景，俯视流星。
梁司马相如《长门赋》：委参差以鏮梁。《西京赋》：抗应龙之虹梁。《释名》：梁，强梁也。何晏《景福殿赋》：双枚既修。《义训》：梁谓之欐。
柱《诗》：有觉其楹。《春秋-庄公》：丹桓宫楹。《说文》：楹，柱也。《释名》：柱，住也。楹，亭也；亭亭然孤立，旁无所依也。齐鲁读曰轻；轻，胜也。孤立独处，能胜任上中也。
阳马《尔雅》：直不受檐谓之交。何晏《景福殿赋》：承以阳马。《考工记》：殷人四阿重屋。张景阳《七命》：阴虬负檐，阳马翼阿。
侏儒柱《论语》：山节藻梲。《鲁灵光殿赋》：胡人遥集于上楹。杨雄《甘泉赋》：抗浮柱之飞榱。
斜柱《长门赋》：离楼梧而相樘。《释名》：牾，在梁上，两头相触牾也。《义训》：斜柱谓之梧。《鲁灵光殿赋》：枝樘杈枒而斜据。
营造法式卷第一﹝终﹞
，是谓之阙。《说文》：阙，门关也。《释名》：阙，阙也，在门两旁，中央阙然为道也。观，观也，于上€-w€ / 偞P -€ W  -瀀薂---P万餥E`

[book_title]营造法式卷第二总例下
栋《易》：栋隆吉。《尔雅》：栋谓之桴。《仪礼》：序则物当栋，堂则物当楣。杨雄《方言》：甍谓之溜。《说文》：极，栋也。栋，屋极也。甍，屋栋也。《义训》：屋栋谓之甍。
两际《尔雅》：桷直而遂谓之阅。
搏风《仪礼》：直于东荣。《甘泉赋》：列宿乃施于荣。《说文》：屋梠之两头起者为荣。《义训》：搏风谓之荣。
柎《说文》：棼，复屋栋也。《义训》：复栋谓之棼。《鲁灵光殿赋》：狡兔跧伏于柎侧。
椽《易》：鸿渐于木，或得其桷。《春秋左氏传》：桓公伐郑，以大官之椽为卢门之椽。陆德明《春秋左氏传音义》：圜曰椽。《尔雅》：桷谓之榱。《甘泉赋》：琁题玉英。《说文》：秦名为屋椽，周谓之榱，齐鲁谓之桷。
檐《易-系辞》：上宇下栋，以待风雨。《礼记-明堂位》：复庙重檐，天子之庙饰也。《方言》：屋梠谓之棂。《说文》：秦谓屋联边曰楣，齐谓之檐，楚谓之梠。橝，屋梠前也。庌，庑也。宇，屋边也。《博雅》：楣，檐棂梠也。
举折《考工记》：匠人为沟洫，葺屋三分，瓦屋四分。唐柳宗元《梓人传》：画宫于堵，盈尺而曲尽及制；计其毫厘而构大厦，无进退焉。
门《易》：重门击析，以待暴客。《诗》：衡门之下，可以栖迟。《诗义》：横一木作门，而上无屋，谓之衡门。《公羊传》：齿着于门阖。《说文》：合，门旁户也。闺，持立之门。上圜下方，有似圭。《声类》：曰：庑，堂下周屋也。
乌头门《唐六典》：六品以上，仍通用乌头大门。唐上官仪《投壶经》：第一箭谓之初箭，再入谓之乌头，取门双表之义。《义训》：表揭、阀阅也。
华表《说文》：桓，亭邮表也。《前汉书》注：旧亭传于四角，面百步，筑土四方；上有屋，屋上有柱，出高丈余，有大版，贯柱四出，名曰桓表。夹两边各一桓。陈宋之俗，言“桓”声如“和”，今犹谓之和表。颜师古云，即华表也。
窗《考工记》：四旁两夹窗。《尔雅》：牖户之间谓之扆。《说文》：窗穿壁以木为交。窗向北出，牖也。在墙曰牖，在屋曰窗。棂，楯间子也。栊，房室之处也。《释名》：窗，聪也，于内窥见外为聪明也。
平棋《史记》：汉武帝建章后合，平机中有驺牙出焉。
斗八藻井《西京赋》：蔕倒茄于藻井、披红葩之狎猎。《鲁灵光殿赋》：圜渊方井，反植荷蕖。《风俗演义》：殿堂象东井形，刻作荷菱。菱，水物也，所以厌火。沈约《宋书》：殿屋之为圜泉方井兼荷华者，以厌火样。
钩阑《鲁灵光殿赋》：长涂升降，轩槛曼延。《博雅》：阑槛，栊梐牢也。《汉书》：朱云忠谏攀槛，槛折，及治槛，上曰：“勿易，因而辑之，以旌直臣”。
拒马叉子《周官-天官》：掌舍设梐枑再重。《义训》：梐枑，行马也。
屏风《礼记》：天子当扆而立。又：天子负扆南乡而立。《周官》：掌次设皇邸。《尔雅》：牖户之间谓之扆，其内谓之家。《释名》：屏风，言可以屏障风也。
鸱尾《谭宾录》：东海有鱼虬，尾似鸱，鼓浪即降雨，遂设象于屋脊。
瓦《诗》：乃生女子，载弄之瓦。《说文》：瓦，土器已烧之总名也。《古史考》：昆吾氏作瓦。《博物志》：桀作瓦。
涂《论语》：粪土之墙，不可杇也。《说文》：墐，涂也。杇，所以涂也。秦谓之杇；关东谓之镘。《尔雅》：镘谓之杇，地谓之黝，墙谓之垩。《释名》：泥，迩近也，以水沃土，使相黏近也。《义训》：涂谓之塓，塓谓之垄，仰谓之洎。
彩画《周官》：以猷鬼神祇。《世本》：史皇作图。《尔雅》：猷，图也，画形也。《吴都赋》：青琐丹楹，图以云气，画以仙灵。
阶《说文》：除，殿阶也。阶，陛也。阼，主阶也。陛，升高陛也。陔，阶次也。《释名》：阶，陛也。陛，卑也，有高卑也。天子殿谓之纳陛，以纳人之言也。阶，梯也，如梯有等差也。《博雅》：戺，砌也。
砖《诗》：中唐有甓。《尔雅》：瓴甋谓之甓。
井《周书》：黄帝穿井。《世本》：化益作井。《说文》：甃井壁也。《易-传》：井，通也，物所通用也。《释名》：井，清也，泉之清洁者也。
总例诸取圜者以规，方者以矩，直者抨绳取则，立者垂绳取正，横者定水取平。诸径圜斜长依下项：
圜径七，其圜二十有二；
方一百，其斜一百四十有一；
八梭径六十，每面二十有五，其斜六十有五；
六梭径八十有七，每面五十，其斜一百。
圜径内取方，一百中七十有一；
方内取圜径，一得一。诸称广材者，谓熟材，称长者皆别计出卯。诸称长功者谓四月、五月、六月、七月；中功谓二月、三月、八月、九月；短功谓十月、十一月、十二月、正月。诸称功者谓中功，以十分为率；长功加一分，短功减一分。诸式内功限以军工计定，若和雇人造作者，即减军工三分之一。诸称本功者，以本等所得功十分为准。诸称增高广之类而加功者，减亦如之。诸作称尺者，皆以方计。若土功或材木，则厚亦如之。诸作造功，并以生材。即名件之类，或有收旧，及已造堪就用，而不需更改者，并计数；于元料帐内除豁。诸造作并依功限。即长广各有增减法者，各随所用细计。如不载增减者，各以本等合得功限内计分数增减。诸营缮计料，并于式内指定一等，随法算计。若非泛抛降，或制度有异，应与式不同，及该载不尽名色等第者，并比类增减。
营造法式卷第三壕寨制度
壕寨制度
取正
取正之制：先于基址中央，日向置圜版，径一尺三寸六分；当心立标，高四寸，径一分。画标影之端，记日中最短之影。次施望筒于其上，望日影以正四方。望筒长一尺八寸，方三寸；两掩头开两圜眼，径五分。筒身当中两壁用轴，安于两立颊之内。其立颊自轴至地高三尺，广三寸，厚两寸。望昼以筒指南，令日影透北，夜望以筒指北，于筒南望，令前后两窍内正见北辰极星；然后各垂绳坠下，记望筒两窍心于地以为南北，则四方正。若地势偏斜，既以影标、望筒取正四方，或有可疑之处，则更以水池影标较之。其立标高八尺，广八寸，厚四寸，上齐；安于池版之上。其池版长一丈三尺，中广一尺，于一尺之内，随标之广，刻线两道；一尺之外，开水道还四周，深广各八分。用水定平，令日影两边不出刻线；以池版所指及立心为南，则四方正。
定平
定平之制：既正四方，据其位置，于四角各立一标；当心安水平。其水平长二尺四寸，广二寸五分，高二寸；下施立桩，长四尺，上面横坐水平。两头各开池，方一寸七分，深一寸三分。身内开槽子，广深各五分，令水通过。于两头池子内，各用水浮子一枚。方一寸五分，高一寸二分；刻上头令侧薄，其厚一分；浮于池内。望两头水浮子之首，遥对立标处于标身内画记，即知地之高下。凡定柱础取平，须更用真尺较之。其真尺长一丈八尺，广四寸，厚二寸五分；当心上立标，高四尺。于立标当心，自上至下施墨线一道，垂绳坠下，令绳对墨线心，则其下地面自平。
立基
立基之制：其高与材五倍。如东西广者，又加五分，至十分。若殿堂中庭修广者，量其位置，随宜加高。所加虽高，不过与材六倍。
筑基
筑基之制：每方一尺，用土两担；隔层用碎砖瓦及石札等，亦二担。每次布土厚五寸，先打六杵，次打四杵，次打两杵。以上并打平土头，然后碎用杵辗蹑令平；再攒杵扇扑，重细辗蹑。每布土厚五寸，筑实厚三寸。每布碎砖瓦及石札等厚三寸，筑实厚一寸五分。凡开基址，须相视地脉虚实。其深不过一丈浅，止于五尺或四尺，每布用碎砖瓦石札等，术每土三分内添碎砖瓦等一分。
城
筑城之制：每高四十尺，则加高二十尺；其上斜收减收高之半。若高增加一尺，其下厚亦加一尺；其上斜收亦减收高之半；或高减者亦如之。城基开地深五尺，其厚随城之厚。每城身长七尺五寸，栽永定柱，夜叉木各两条。每筑高五尺，横用纴木一条，每膊椽长三尺，草葽一条，木橛子一枚。
墙
筑墙之制：每墙厚三尺，则高九尺；其上斜收，比厚减半。若高增三尺，则厚加一尺；减亦如此之。凡露墙，每墙高一丈，则厚减高之半。其上面之广，比高五分之一。若高增一尺，其厚加三寸；减亦如之。凡抽纴墙，高厚同上。其上面之广，比高四分之一。若高增一尺，其厚加二寸五分。
筑临水基
凡开临流岸口修筑屋基之制：开深一丈八尺，广随屋间数之广。其外分作两摆手，斜随马头，布柴梢，令厚一丈五尺。每岸长五尺，钉桩一条。梢上用胶土打筑令实。

[book_title]营造法式卷第三石作制度
石作制度
造作次序
造石作次序之制有六：一曰打剥；二曰麤搏；三曰细漉；四曰褊棱；五曰斫砟；六曰磨砻。其雕镌制度有四等：一曰剔地起突；二曰压地隐起华；三曰减地平钑；四曰素平。如减地平钑，磨砻毕，先用墨蜡，后描华文钑造。若压地隐起及剔地起突，造毕并用翎羽刷细砂刷之，令华文之内石色青润。其所造华文制度有十一品：一曰海石榴华；二曰宝相华；三曰牡丹华：四曰蕙草；五曰云文；六曰水浪；七曰宝山；八曰宝阶；九曰铺地莲华；十曰仰覆莲华；十一曰宝装莲华。或于华文之内，间以龙凤狮兽及化生之类者，随其所宜，分布用之。
柱础
造柱础之制：其方倍柱之径。方一尺四寸以下者，每方一尺，厚八寸；方三尺以上者，厚减方之半；方四尺以上者，以厚三尺为率。若造覆盆，每方一尺，覆盆高一寸；每覆盆高一寸，盆唇厚一分。如仰覆莲华，其高加覆盆一倍。如素平及覆盆用减地平钑、压地隐起华、剔地起突；亦有施减地平钑及压地隐起于莲华瓣上者，谓之宝装莲华。
角石
造角石之制：方二尺。每方一尺，则厚四寸。角石之下，别用角柱。
角柱
造角柱之制：其长视阶高；每长一尺，则方四寸柱。柱虽加长，至方一尺六寸止。其柱首接角石柱处，合缝令角石通平。若殿宇阶基用砖作迭涩坐者，其角柱以五尺为率；每长一尺，则方三寸五分。其上下迭涩，并随砖坐逐层出入制度造。内版柱上造剔地起突云。皆随两面转角。
造作次序
造石作次序之制有六：一曰打剥；二曰麤搏；三曰细漉；四曰褊棱；五曰斫砟；六曰磨砻。营造法式卷第三
殿阶基
造殿阶基之制：长随间广，其广随间深，阶头随柱心外阶之广。以石段长三尺，广二尺，厚六寸，间四周并迭涩坐数，令高五尺；下施土榇石。其迭涩每层露棱五分；束腰露身一尺，用隔身版柱；柱内平面作起突壶门造。
压阑石
压阑石之制：长三尺，广二尺，厚六寸。
殿阶螭首
造殿阶螭首：施之于殿阶，对柱；及四角，随阶斜出。其长七尺；每长一尺，则广二尺六寸，厚一寸七分。其长以十分为率，头长四分，身长六分，其螭首令举向二分。
殿内斗八
造殿堂内地面的心石殿内斗八之制：方一丈二尺，匀分作二十九窠。当心施云卷，卷内用单盘或双龙凤，或作水地飞鱼、牙鱼，作莲荷等华。诸窠内并以诸华间杂。其制作或用剔地起突华或压地隐起华。
踏道
造踏道之制：长随间广。每阶高一尺作二踏；每踏厚五寸，广一尺。两边副子，各广一尺八寸。两头象眼，如阶高四尺五寸至五尺者，三层，高六尺至八尺者，五层或六层，皆以外周为第一层，其内身二寸又为一层，至平地施土衬石，其广同踏。
重台钩阑
造钩阑之制：重台钩阑每段高四尺，长七尺。寻杖下用云栱瘿项，次用盆唇，中用束腰，下用地垘。其盆唇之下，束腰之上，内作剔地起突华版。束腰之下，地垘之上，亦如之。单钩阑每段高三尺五寸，长六尺。上用寻杖，中用盆唇，下用地垘。其盆唇、地垘之内作万字，或作压地隐起诸华。若施于慢道，皆随其拽脚，令斜高与正钩阑身齐。其名件广厚，皆以钩阑每尺之高积而为法。
望柱：长视高，每高一尺，则加三寸。蜀柱：长同上，广二寸，厚一寸。其盆唇之上，方一寸六分，刻为瘿项以承云栱。云栱：长二寸七分，广一寸三分五厘，厚八分。寻杖：长随片广，方八分。盆唇：长同上，广一寸八分，厚六分。束腰：长同上，广一寸，厚九分。华盆地霞：长六寸五分，广一寸五分，厚三分。大华版：长随蜀柱内，其广一寸九分，厚同上。小华版：长随华盆内，长一寸三分五厘，广一寸五分，厚同上。万字版：长随蜀柱内，其广三寸四分，厚同上。地垘：长随寻杖，其广一寸八分，厚一寸六分。
凡石钩阑，每段两边云栱、蜀柱，各作一半，令逐段相接。
螭子石
造螭子石之制：施之于阶棱钩阑蜀柱卯之下，其长一尺，广四寸，厚七寸。上开方口，其广随钩阑卯。
门砧限
造门砧限之制：长三尺五寸；每长一尺，则广四寸四分，厚三寸八分。门限长随间广，其方二寸，若其断砌，即卧柎长二尺，广一尺，厚六寸。其立柎长三尺，广厚同上。如相连一段造者，谓之曲柎。城门心将军石：方直混棱造，其长三尺，方一尺。止扉石：其长二尺，方八寸。
地垘
造城门地垘之制：先于地面上安土衬石，上面露棱广五寸，下高四寸。其上施地垘，每段长五尺，广一尺五寸，厚一尺一寸；上外棱混二寸；混内一寸凿眼立排叉柱。
殿阶螭首
造殿阶螭首：施之于殿阶，对柱；及四角，随阶斜出。其长七尺；每长一尺，则广二尺六寸，厚
水槽子
造水槽子之制：长七尺，方二尺。每广一尺，唇厚二寸；每高一尺，底厚二寸五分。唇内底上并为槽内广深。
马台
造马台之制：高二尺二寸，长三尺八寸，广二尺二寸。其面方，外余一尺六寸，下面作两踏。身内或通素，或迭涩造；随宜雕镌华文。
井口石
造井口石之制：每方二尺五寸，则厚一尺。心内开凿井口，径一尺；或素平面或作素覆盆，或作起突莲华瓣造。盖子径一尺二寸，上凿二窍，每窍径五分。
山棚足脚石
造山棚足脚石之制：方二尺，厚七寸；中心凿窍，方一尺二寸。
幡竿颊
造幡竿颊之制：两颊各长一丈五尺，广二尺，厚一尺二寸，下埋四尺五寸。其石颊下出笋，以穿足脚。其足脚长四尺，广二尺，厚六寸。 € w　　嘓κ　誁铍　　  W  浓O　黀O　殏l们殏胘v檖 □ X□　 P-　岭岭哫俋奨
山棚足脚石
造山棚足脚石之制：方二尺，厚七寸；中心凿窍，方一尺二寸。
赑屃鳌坐碑
造赑屃鳌坐碑之制：其首为赑屃盘龙，下施鳌坐。于土衬之外，自坐至首，共高一丈八尺。其名件广厚，皆以碑身每尺之长积而为法。
碑身：每长一尺，则广四寸，厚一寸五分。鳌坐：长倍碑身之广，其高四寸五分；驼峰广三寸。余作龟文造。碑首：方四寸四分，厚一寸八分；下为云盘，上作六条盘龙相交；其心内刻篆额天宫。土衬：二段，各长六寸，广三寸，厚一寸；心内刻出鳌作版，外周四侧作起突宝山，面上作出没水地。
笏头碣
造笏头碣之制：上为笏首，下为方坐，共高九尺六寸。碑身广厚并准石碑制度。其坐，每碑身高一尺，则长五寸，高二寸。坐身之内，或作方直，或作迭涩，随宜雕镌华文。望柱螭子石门砧限

[book_title]营造法式卷第四大木作制度一
大木作制度一
材
凡构屋之制，皆以材为主；材有八等，度屋之大小，因而用之。
第一等：广九寸，厚六寸。
右﹝上﹞殿身九间至十一间则用之。第二等：广八寸二分五厘，厚五寸五分。
右﹝上﹞殿身五间至七间则用之。第三等：广七寸五分，厚五寸。
右﹝上﹞殿身三间至五间或堂七间则用之。第四等：广七寸二分，厚四寸八分。
右﹝上﹞殿三间，厅堂五间则用之。第五等：广六寸六分，厚四寸四分。
右﹝上﹞殿小三间，厅堂大三间则用之。第六等：广六寸，厚四寸。
右﹝上﹞亭榭或小厅堂皆用之。第七等：广五寸二分五厘，厚三寸五分。
右﹝上﹞小殿及亭榭等用之。第八等：广四寸五分，厚三寸。
右﹝上﹞小殿藻井或小亭榭施铺作多则用之。
各以其材之广，分为十五份，以十份为其厚。凡屋宇之高深，名物之短长，曲直举折之势，规矩绳墨之宜，皆以所用材之份，以为制度焉。
栱
造栱之制有五
一曰华栱，足材栱也。两卷头者，其长七十二份。每头以四瓣卷杀，每瓣长四份。与泥道栱相交，安于栌枓口内，若累铺作多，或内外俱匀，或里跳减一铺至两铺。其骑槽檐栱，皆随所出之跳加之。每跳之长，心不过三十份；传跳虽多，不过一百五十份。其压跳，交角内外，皆随铺作之数，斜出跳一缝。其华栱则以斜加长之。若丁头栱，其长三十三份，出卯长五份。
二曰泥道栱，其长六十二份。每头以四瓣卷杀，每瓣长三份半。与华栱相交，安于栌枓口内。
三曰瓜子栱，施之于跳头。若五铺作以上重栱造，即于令栱内，泥道栱外用之。其长六十二份；每头以四瓣卷杀，每瓣长四份。
四曰栱，施之于里外跳头之上，与耍头相交，及屋内栋缝之下。其长七十二份。每头以五瓣卷杀，每瓣长四分。若里跳骑梁，则用足材。
五曰慢栱，施之于泥道、瓜子栱之上。其长九十二份；每头以四瓣卷杀，每瓣长三份。骑梁及至角，则用足材。
凡栱之广厚并如材。栱头上留六份，下杀九份；其九份匀分为四大分；又从栱头顺身量为四瓣。各以逐分之首，与逐瓣之末，以真尺对斜画定，然后斫造。栱两头及中心，各留坐枓处，余并为栱眼，深三份。如用足材栱，则更加一栔，隐出心枓及栱眼。
凡栱至角相交出跳，则谓之列栱。
泥道栱与华栱出跳相列。瓜子栱与小栱头出跳相列。慢栱与切几头相列。→如角内足材下昂造，即与华头子出跳相列。令栱与瓜子栱出跳相列。
凡开栱之法：华栱于底面开口，深五份。广二十分。口上当心两面，各开子荫通栱身，各广十分，深一分。余栱上开口，深十份，广八份。若角内足材列栱，则上下各开口，上开口深十份，下开口深五份。
凡栱至角相连长两跳者，则当心施枓，枓底两面相交，隐出栱头，谓之鸳鸯交手栱。头上留六份下杀九份其九份匀分为四大分又从栱头顺身量为四瓣各以逐分之首与逐瓣之末以真尺对斜画定然后也。
《周官》：掌次设皇邸。《尔雅》：牖户之间谓之扆，其内谓之家。《释名》：屏风，言可以屏障风也。
鸱尾
飞昂
造昂之制有二：
一曰下昂：自上一材，垂尖向下，从枓底心取直，其长二十三份。自枓外斜杀向下，留厚二份；昂面中凹二份，令凹势圜和。
凡昂安枓处，高下及远近皆准一跳。若从下第一昂，自上一材下出，斜垂向下；枓口内以华头子承之。如至第二跳以上，只于枓口内出昂，其承昂枓口及昂身下，皆斜开镫口，令上大下小，与昂身相衔。
凡昂上坐枓，四铺作、五铺作并归平；六铺作以上，自五铺作外，昂上枓并再向下二份至五份。如逐跳计心造，即于昂身开方斜口，深二份；两面各开子荫，深一份。
若角昂，以斜长加之。角昂之上，别施由昂。
若昂身于屋内上出，皆至下平檩。若四铺作用插昂，其长斜随跳头。
凡昂栓，广四份至五份，厚二份。若四铺作，即于第一跳上用之；五铺作至八铺作，并于第二跳上用之。并上彻昂背，入栱身之半或三分之一。
若屋内彻上明造，即用挑斡，或挑一枓，或挑一材两栔。如用平棋，自檩安蜀柱以叉昂尾；如当柱头，即以草垘或丁垘压之。
二曰上昂：头向外留六分。其昂头外出，昂身斜收向里，并通过柱心。
如五铺作单杪上用者，自栌枓心出，第一跳华栱心长二十五份；第二跳上昂心长二十二份。其平棋方至栌枓口内，共高五材四栔。
如六铺作单杪上用者，自栌枓心出，第一跳华栱心长二十七份；第二跳华栱心及上昂心长二十八份。七铺作、八铺作同。其平棋方至栌枓口内，共高六材五栔。于两跳之内，当中施骑枓栱。
如七铺作重杪上用上昂者，自栌枓心出，第一跳华栱心长二十三份；第二跳华栱心长一十五份；第三跳上昂心，长三十五份。其平棋方至栌枓口内，共高七材六栔。
如八铺作于三杪上用上昂两重者，自栌枓心出，第一跳华栱心长二十六份；第二跳、第三跳华栱心各长一十六份；第四跳上昂心，长二十六份。其平棋方至栌枓口内，共高八材七栔。
凡昂之广厚并如材。其下昂施之于外跳，或单栱或重栱，或偷心或计心造。皆至下之里跳之上及平坐铺作之内；昂背斜尖，皆至下昂枓底外；昂底于跳头枓口内出，其枓口外用韡楔。
凡骑枓栱，宜单用；其下跳并偷心造。
爵头
造耍头之制：用足材自枓心出，长二十五份，自上棱斜杀向下六份，自头上量五份，斜杀向下二份。两面留心，各斜抹五份，下随尖各斜杀向上二份，长五份。下大棱上，两面开龙牙口，广半份，斜梢向尖。开口与华栱同，与令栱相交，安于齐心枓下。
若累铺作数多，皆随所出之跳加长，于里外令栱两出安之。如上下有碍昂势处，即随昂势斜杀，放过昂身。或有不出耍头者，皆于里外令栱之外，安到心股卯。尾；如当柱头，即以草垘或丁垘压之。

[book_title]营造法式卷第五大木作制度二
大木作制度二
梁
造梁之制有五：
一曰檐垘：如四椽垘及五椽垘；若四铺作以上至八铺作，并广两材两栔；草垘广三材。如六椽至八椽以上垘，若四铺作至八铺作，广四材；草垘同。
二曰乳垘：三椽垘，若四铺作、五铺作，广两材一栔；草垘广两栔。六铺作以上广两材两栔；草垘同。
三曰札牵：若四铺作至八铺作出跳，广两材；如不出跳，并不过一材一栔。
四曰平梁：若四铺作，五铺作，广加材一倍。六铺作以上，广两材一栔。
五曰厅堂梁垘：五椽、四椽，广不过两材一栔；三椽广两材。余屋量椽数，准此法加减。
凡梁之大小，各随其广分为三分，以二分为厚。
造月梁之制：明垘，其广四十二份。梁首不以大小从，下高二十一份。其上余材，自枓里平之上，随其高匀分作六分；其上以六瓣卷杀，每瓣长十份。其梁下当中凹六份。自枓心下量三十八份为斜项。斜项外，其下起凹，以六瓣卷杀，每瓣长十份；第六瓣尽处下凹五份。梁尾上背下凹，皆以五瓣卷杀。余并同梁首之制。
梁底面厚二十五份。其项厚十份。枓口外肩各以四瓣卷杀，每瓣长十份。
若平梁，四椽六椽上用者，其广三十五份；如八椽至十椽上用者其广四十二份。不以大小从，下高二十五份。背上、下凹皆以四瓣卷杀，其下第四瓣尽处凹四份，余并同月梁之制。
若札牵，其广三十五份。不以大小，从下高一十五份，牵首上以六瓣卷杀，每瓣长八份，牵尾上以五瓣。其下凹，前后各以三瓣。
凡屋内彻上明造者，梁头相迭处须随举势高下用驼峰。其驼峰长加高一倍，厚一材。枓下肩或作入瓣，或作出瓣，或圜讹两肩，两头卷尖梁头安替木处并作隐枓；两头造耍头或切几头，与令栱或襻间相交。
若屋内若施平棋，在大梁之上。平棋之上，又施草垘；乳垘之上亦施草垘，并在压槽方之上。其草垘长同下梁，直至檐方止。若在两面，则安丁垘。丁垘之上，别安抹角垘，与草垘相交。
凡角梁之下，又施隐衬角垘，在明梁之上，外至檐方，内至角后垘项；长以两椽材斜长加之。
凡衬方头，施之于梁背耍头之上，其厚广同材。前至檐方，后至昂背或平棋方。若骑槽，即前后各随跳，与方、栱相交。开子荫以压枓上。
凡平棋之上，须随檩垘用方木及矮柱敦，随宜枝樘固济，并在草垘之上。
凡平棋方在梁背上，其广厚并如材，长随间广。每一间下安平其方一道。绞井口并随补间。
阑额
造阑额之造：广加材一倍，厚减广三分之一，长随间广，两头至柱心。入柱卯减厚之半。两肩各以四瓣卷杀，每瓣长八份。如不用补间铺作，即厚取广之半。凡檐额，两头并出柱口；其广二材一栔至三材；如殿阁即三材一栔或加至三材三栔。檐额下绰幕方，广减檐额三分之一；出柱长至补间；相对作沓头或三瓣头。
凡由额，施之于阑额之下。广减阑额二份至三份。如有副阶，即于峻脚椽下安之。如无副阶，即随宜加减，令高下得中。
凡屋内额，广一材三份至一材一栔；厚取广三分之一；长随间广，两头至柱心或驼峰心。
凡地垘，广加材二份至三份；厚取广三分之二；至角出柱一材。
柱
凡用柱之制：若殿阁，即径两材两栔至三材；若厅堂柱即径两材一栔，余屋即一材一栔至两材。若厅堂等内屋内柱，皆随举势定其长，短以下檐柱为则。至角则随间数生起角柱。若十三间殿堂，则角柱比平柱生高一尺二寸；十一间生高一尺；九间生高八寸；七间生高六寸；五间生高四寸；三间生高二寸。
凡杀梭柱之法：随柱之长，分为三份，上一份又分为三份，如栱卷杀，渐收至上径比栌枓四周各出四份；又量柱头四份，紧杀如覆盆样，令柱头与栌枓底相副。其柱身下一分，杀令径围与中一分同。
凡造柱下櫍，径周各出柱三份；厚十份，下三份为平，其上并为欹；上径四周各杀三份，令柱身通上匀平。
凡立柱，并令柱首微收向内，柱脚微出向外，谓之侧脚。每屋正面，随柱之长，每一尺即侧脚一分。若侧面，每一尺则侧脚八厘。至角柱，其柱首相向各依本法。
凡下侧角墨，于柱十字墨心里再下直墨，然后截柱脚柱首，各令平正。
若楼阁柱侧脚，祇以柱以上为则，侧脚上更加侧脚，逐层效此。
阳马
造角梁之制：大角梁，其广二十八份，至加材一倍；厚十八份至二十份。头下斜杀三分之二。子角梁广十八份至二十份，厚减大角梁三份，头杀四分，上折七份。
隐角梁，上下广十四份至十六份，厚同大角梁，或减二份。上两面隐广各三份，深各一椽分。
凡角梁之长，大角梁至下平槫至下架檐头；子角梁随飞檐头外至小连檐下，斜至柱心。隐角梁随架之广，自下平槫至子角梁尾，皆以斜长加之。
凡造四阿殿阁，若四椽、六椽五间及八椽七间，或十椽九间以上，其角梁相续，直至脊槫，各以逐架斜长加之。如八椽五间至十椽七间，并两头增出脊槫各三尺。
凡厅堂若厦两头造，则两梢间用角梁转过两椽。，则安丁垘。丁垘之上，别安抹角垘，与草垘相交。
栋
用槫之制：若殿阁槫，径一材一栔，或加材一倍；厅堂槫，径加材三份至一栔；余屋槫，径加材一份至二份，长随间广。
凡正屋用槫，若心间或西间者，头东而尾西；如东间者，头西而尾东。其廊屋面东西者皆头南而尾北。
凡出际之制：槫至两梢间，两际各出柱头。如两椽屋，出二尺至二尺五寸；四椽屋，出三尺至三尺五寸；六椽屋，出三尺五寸至四尺；八至十椽屋，出四尺五寸至五尺。若殿阁转角造，即出际长随架。
凡椽檐方，当心间之广加材一倍，厚十份；至角随宜取圜，贴生头木，令里外皆平。
凡两头梢间，槫背上各安生头木，广厚并如材，长随梢间。斜杀向里，令生势圜和，与前后椽檐方相应。其转角者，高与角梁背平，或随宜加高，令椽头背低角梁头背一椽分。
凡下昂作，第一跳心上用槫承椽，谓之牛背槫。安于草垘之上，至角即抱角梁；下用矮柱敦。如七铺作以上，其牛背槫于前跳更加一缝。
七角扑铺作以上其牛背槫于前跳更家加一缝。
搏风版
造搏风版之制：于屋两际出槫头之外安搏风版，广二材至三材；厚三份至四份；长随架道。中、上架两头各斜出搭掌，长二尺五寸至三尺。下架随椽与瓦头齐。
柎
造替木之制：其厚十份，高二十一份。
单枓上用者，其长九十六份。令栱上用者，其长一百四份。重栱上用者，其长一百二十六份。
凡替木两头，各下杀四份，上留八份，以三瓣卷杀，每瓣长四份。若至出际，长与槫齐。
椽
用椽之制：椽每架平不过六尺。若殿阁，或加五寸至一尺五寸，径九份至十份；若厅堂椽径七份至八份，余屋径六份至七份。长随架斜；至下架，即加长出檐。每槫上为缝，斜批相搭钉之。
凡布椽，令一间当心；若有补间铺作者，令一间当耍头心。若四俳徊转角者，并随角梁分布，令耍头疏密得所，过角归间，并随上中架取直。其疏密以两椽心相去之广为法：殿阁广九寸五分至九寸；副街广八寸五分至九寸；厅堂广八寸五分至八寸；廊库屋广八寸至七寸五分。
若屋内有平棋者，即随椽长短，令一头取齐，一头放过上架，当椽钉之，不用截短。
檐
造檐之制：皆从椽檐心出，如椽径三寸，即檐出三尺五寸；椽径五寸，即檐出四尺至四尺五寸。檐外别加飞檐。每檐一尺，出飞子六寸。其檐至次角补间铺作心，椽头皆生出向外，渐至角梁：若一间生四寸；三间生五寸；五间生七寸。其角柱之内，檐身亦令微杀向里。
凡飞子，椽径十分，则广八分，厚七分。各以其广厚分为五分，两边各斜杀一分，底面上留三分，下杀二分皆；以三瓣卷杀，上一瓣长五分，次二瓣各长四分。尾长斜随檐。
凡飞魁，广厚并不越材。小连檐广加栔二份至三份，厚不得越栔之厚。，上留八份，以三瓣卷杀，每瓣长四份。
举折
举折之制：先以尺为丈，以寸为尺，以分为寸，以厘为分，以毫为厘，侧画所建之屋于平正壁上，定其举之峻慢，折以圜和，然后可见屋内梁柱之高下，卯眼之远近。
举屋之法：如殿阁楼台，先量前后椽檐方心相去远近，分为三分，从椽檐方背至脊槫背，举起一分，如瓦厅堂，即四分中举起一分。又通以四分所得丈尺，每一尺加八分；若瓦廊屋及瓦厅堂，每一尺加五分；或瓦廊屋之类，每一尺加三分。
折屋之法：以举高尺丈，每尺折一寸，每架至上递减半为法。如举高二丈，即先从脊槫背上取平，下至椽檐方背，于第二缝折一尺，若椽数多，即逐缝取平，皆下至椽檐方背，每缝并减上缝之半。
如取平，皆从槫心抨绳令紧为则。如架道不匀，即约度远近随宜加减。
若八角或四角斗尖亭榭，自椽檐方背举至角梁底，五分中举一分；至上簇角梁，即两分中举一分。
簇角梁之法：用三折，先从大角梁背，自椽檐方心量，向上至枨杆卯心，取大角梁背一半，立上折簇梁，斜向枨杆举分尽处。次从上折簇梁尽处量至椽檐方心，取大角梁背一半立中折簇梁，斜向上折簇梁当心之下。又次从椽檐方心立下折簇梁，斜向中折簇梁当心近下，其折分并同折屋之制。

[book_title]营造法式卷六小木作制度一
版门【双扇版门独扇版门】　乌头门
软门【牙头防缝软门合版软门】
破子櫺窓　　　睒电窓
版櫺窓　　　　截间版帐
照壁屏风骨【截间屏风骨四扇屏风骨】
隔截横钤立旌　露篱
版引檐　　　　水槽
井屋子　　　　地棚
版门【双扇版门独扇版门】
造版门之制髙七尺至二丈四尺广与髙方【谓门髙一丈则每扇之广不得过五尺之类】如减广者不得过五分之一【谓门扇合广五尺如减不得过四尺之类】其名件广厚皆取门每尺之髙积而为法【独扇用者髙不过七尺余准此法】
肘版长视门髙【别留出上下两如用铁桶子或鞾臼即下不用】每门髙一尺则广一寸厚三分【谓门髙一丈则肘版广一尺厚三丈尺丈不等依此加减下同】
副肘版长广同上厚二分五厘【髙一丈二尺以上用其肘版与副肘版皆加至一尺五寸止】
身口版长同上广随材通肘版与副肘版合缝计数令足一扇之广【如牙缝造者每一版广加五分为定法】厚二分楅【每门广一尺则长九寸二分】广八分厚五分【衬闗楅同用楅之数若门髙七尺以下用五楅髙八尺至一丈三尺用七楅髙一丈四尺至一丈九尺用九楅髙二丈至二丈二尺用十一楅髙二丈三尺至二丈四尺用十三楅】
额长随间之广其广八分厚三分【双卯入柱】
鸡栖木长厚同额广六分
门簮长一寸八分方四分头长四分半【余分为三分上下各去一分留中心为卯】颊内额上两壁各留半分外均作三分安簮四枚
立颊长同肘版广七分厚同额【三分中取一分为心卯下同如颊外有余空即里外用难子安泥道版】
地栿长厚同额广同颊【若断砌门则不用地栿于两颊下安卧柣立柣】门砧长二寸一分广九分厚六分【地栿内外各留二分余并桃肩破瓣】
凡版门如髙一丈所用门闗径四寸【闗上用柱门柺】搕鏁拄长五尺广六寸四分厚二寸六分【如髙一丈以下者只用伏兎手栓伏兎广厚同楅长令上下至楅手栓长二尺至一尺五寸广二寸五分至二寸厚二寸至一寸五分】缝内透栓及劄并间楅用透栓广二寸厚七分每门増髙一尺则闗径加一分五厘搕鏁柱长加一寸广加四分厚加一分透栓广加一分厚加三厘【透栓若减亦同加法一丈以上用四栓一丈以下用二栓其劄若门髙二丈以上长四寸广三寸二分厚九分一丈五尺以上长同上广二寸七分厚八分一丈以上长三寸五分广二寸二分厚七分髙七尺以上长三寸广一寸八分厚六分】若门髙七尺以上则上用鸡栖木下用门砧【若七尺以下则上下并用伏兎】髙一丈二尺以上者或用铁桶子鹅台石砧髙二丈以上者门上安铁锏鸡栖木安铁钏下安铁鞾臼用石地栿门砧及铁鹅台【如断砌即卧柣立柣并用石造】地柣版长随立柣之广其广同阶之髙厚量长广取宜每长一尺五寸用楅一枚乌头门【其名有三一曰乌头大门二曰表楬三曰阀阅今呼为櫺星门】
造乌头门之制【俗谓之櫺星门】髙八尺至二丈二尺广与髙方若髙一丈五尺以上如减广者不过五分之一用双腰串【七尺以下或用单腰串如髙一丈五尺以上用夹腰华版版心内用桩子】每扇各随其长于上腰串中心分作两分腰上安子桯櫺子【櫺子之数须只用】腰华以下并安障水版或下安鋜脚则于下桯上施串一条其版内外并施牙头防缝【下牙头或用如意头造】门后用罗文楅【左右结角斜安当心绞口】其名件广厚皆取门每尺之髙积而为法
肘长视髙每门髙一尺广五分厚三分三厘桯长同上方三分三厘
腰串长随扇之广其广四分厚同肘
腰华版长随两桯之内广六分厚六厘
鋜脚版长厚同上其广四分
子桯广二分二厘厚三分
承櫺串穿櫺当中广厚同子桯【于子桯之内横用一条或二条】櫺子厚一分【长入子桯之内三分之一若门髙一丈则广一寸八分如髙増一尺则加一分减亦如之】
障水版广随两桯之内厚七厘
障水版及鋜脚腰华内难子长随桯内四周方七厘
牙头版长同腰华版广六分厚同障水版
腰华版及鋜脚内牙头版长视广其广亦如之厚同上
防缝厚同上【广同櫺子】
罗文楅长对角广二分五厘厚二分
额广八分厚三分【其长每门髙一尺则加六寸】
立颊长视门髙【上下各别出卯】广七分厚同额【颊下安卧柣立柣】挟门柱方八分【其长每门髙一尺则加八寸柱下栽入地内上施乌头】日月版长四寸广一寸二分厚一分五厘
抢柱方四分【其长每门髙尺则加二寸】
凡乌头门所用鸡栖木门簮门砧门闗搕鏁柱石砧铁鞾臼鹅台之类并准版门之制
软门【牙头防缝软门合版软门】
造软门之制广与髙方若髙一丈五尺以上如减广者不过五分之一用双腰串造【或用单腰串】每扇各随其长除桯及腰串外分作三分腰上留二分腰下留一分上下并安版内外皆施牙头防缝【其身内版及牙头防缝所用版如门髙七尺至一丈二尺并厚六分髙一丈三尺至一丈六尺并厚八分髙七尺以下并厚五分皆为定法腰华版厚同下牙头或用如意头】其名件广厚皆取门每尺之髙积而为法
拢桯内外用牙头防缝软门髙六尺至一丈六尺【额栿内上下施伏兎用立防】
肘长视门髙每门髙一尺则广五分厚二分八厘桯长同上【上下各出二分】方二分八厘
腰串长随每扇之广其广四分厚二分八厘【随其厚三分以一分为卯】
腰华版长同上广五分
合版软门髙八尺至一丈三尺并用七楅八尺以下用五楅【上下牙头通身防缝皆厚六分如门髙一丈即牙头广五寸防缝广二寸每増髙一尺则牙头加五分防缝加一分减亦如之】
肘版长视髙广一寸厚二分五厘
身口版长同上广随材【通肘版合缝计数令足一扇之广】厚一分五厘
楅【每门广一尺则长九寸二分】广七分厚四分
凡软门内或用手栓伏兎或用承柺楅其额立颊地栿鸡栖木门簮门砧石砧铁桶子鹅台之类并准版门之制
破子櫺窓
造破子窓之制髙四尺至八尺如间广一丈用一十七櫺若广増一尺即更加二櫺相去空一寸【不以櫺之广狭只以空一寸为定法】其名件广厚皆以窓每尺之髙积而为法
破子櫺每窓髙一尺则长九寸八分【令上下入子桯内深三分之二】广五分六牦厚二分八牦【每用一条方四分结角解作两条则自得上项广厚也】每间以五櫺出卯透子桯
子桯长随櫺空上下并合角斜义立颊广五分厚四分
额及腰串长随间广广一寸二分厚随子桯之广立颊长随窓之髙广厚同额【两壁内隠出子桯】
地栿长厚同额广一寸
凡破子窓于腰串下地栿上安心柱搏颊柱内或用障水版牙脚牙头填心难子造或用心柱编竹造或于腰串下用隔减窓坐造【凡安窓于腰串下髙四尺至三尺仍令窓额与门额齐平】
睒电窓
造睒电窓之制髙二尺至三尺每间广一丈用二十一櫺若广増一尺则更加二櫺相去空一寸其櫺实广二寸曲广二寸七分厚七分【谓以广二寸七分直櫺左右剜刻取曲势造成实广二寸也此广厚皆为定法】其名件广厚皆取窓每尺之髙积而为法櫺子每窓髙一尺则长八寸七分【广厚已见上项】上下串长随间广其广一寸【如窓髙二尺厚一寸七分每増髙一尺加一分五厘减亦如之】
两立颊长视髙其广厚同串
凡睒电窓刻作四曲或三曲若水波文造亦如之施之于殿堂后壁之上或山壁髙处如作看窓则下用横钤立旌其广厚并准版櫺窓所用制度
版櫺窓
造版櫺窓之制髙二尺至六尺如间广一丈用二十一櫺若广増一尺即更加二櫺其櫺相去空一寸广二寸厚七分【并为定法】其余名件长及广厚皆以窓每尺之髙积而为法
版櫺每窓髙一尺则长八寸七分
上下串长随间广其广一寸【如窓髙五尺则厚二寸若増髙一尺加一分五厘减亦如之】
立颊长视窓之髙广同串【厚亦如之】
地栿长同串【每间广一尺则广四分五厘厚二分】
立旌长视髙【每间广一尺则广三分五厘厚同上】
横钤长随立旌内【广厚同上】
凡版窓于串下地栿上安心柱编竹造或用隔减窓坐造若髙三尺以下只安于墙上【令上串与门额齐平】
截间版帐
造截间版帐之制髙六尺至一丈广随间之广内外并施牙头防缝如髙七尺以上者用额栿搏柱当中用腰串造若间逺则立槏柱其名件广厚皆取版帐每尺之广积而为法
槏柱长视髙每间广一尺则方四分
额长随间广其广五分厚二分五厘
腰串地栿长及广厚皆同额
搏柱长视额栿内广其广厚同额
版长同搏柱其广量宜分布【版及牙头防缝难子皆以厚六分为定法】牙头长随搏柱内广其广五分
防缝长视牙头内髙其广二分
难子长随四周之广其广一分
凡截间版帐如安于梁外乳栿劄牵之下与全间相对者其名件广厚亦用全间之法
照壁屏风骨【截间屏风骨四扇屏风骨其名有四一曰皇邸二曰后版三曰扆四曰屏风】
造照壁屏风骨之制用四直大方格眼若每间分作四扇者髙七尺至一丈二尺如只作一段截间造者髙八尺至一丈二尺其名件广厚皆取屏风每尺之髙积而为法
截间屏风骨
桯长视髙其广四分厚一分六厘
条桱长随桯内四周之广方一分六厘
额长随间广其广一寸厚三分五厘
搏柱长同桯其广六分厚同额
地栿长厚同额其广八分
难子广一分二厘厚八厘
四扇屏风骨
桯长视髙其广二分五厘厚一分二厘
条桱长同上法方一分二厘
额长随间之广其广七分厚二分五厘
搏柱长同桯其广五分厚同额
地栿长厚同额其广六分
难子广一分厚八厘
凡照壁屏风骨如作四扇开闭者其所用立防搏肘若屏风髙一丈则搏肘方一寸四分立防广二寸厚一寸六分如髙増一尺即方及广厚各加一分减亦如之
隔截横钤立旌
造隔截横钤立旌之制髙四尺至八尺广一丈至一丈二尺每间随其广分作三小间用立旌上下视其髙量所宜分布施横钤其名件广厚皆取每间一尺之广积而为法
额及地栿长随间广其广五分厚三分
搏柱及立旌长视髙其广三分五厘厚二分五厘横钤长同额广厚并同立旌
凡隔截所用横钤立旌施之于照壁门窓或墙之上及中缝截间者亦用之或不用额栿搏柱
露篱【其名有五一曰防二曰栅三曰据四曰藩五曰落今谓之露篱】
造露篱之制髙六尺至一丈广八尺至一丈二尺下用地栿横钤立旌上用榻头木施版屋造每一间分作三小间立旌长视髙栽入地每髙一尺则广四分厚二分五厘曲枨长一寸五分曲广三分厚一分其余名件广厚皆取每间一尺之广积而为法
地栿横钤每间广一尺则长二寸八分其广厚并同立旌
榻头木长随间广其广五分厚三分
山子版长一寸六分厚二分
屋子版长同榻头木广一寸二分厚一分
沥水版长同上广二分五厘厚六厘
压脊垂脊木长广同上厚二分
凡露篱若相连造则每间减立旌一条【谓如五间只用立旌十六条之类】其横钤地栿之长各加一分三牦版屋两头施搏风版及垂鱼惹草并量宜造
版引檐
造屋垂前版引檐之制广一丈至一丈四尺【如间太广者每间作两段】长三尺至五尺内外并施防缝垂前用沥水版其名件广厚皆以每尺之广积而为法
桯长随间广每间广一尺则广三分厚二分檐版长随引檐之长其广量宜分擘【以厚六分为定法】防缝长同上其广二分【厚同上定法】
沥水版长广随桯【厚同上定法】
跳椽广厚随桯其长量宜用之
凡版引檐施之于屋垂之外跳椽上安防头木挑斡引檐与小连檐相续
水槽
造水槽之制直髙一尺口广一尺四寸其名件广厚皆以每尺之髙积而为法
厢壁版长随间广其广视髙每一尺加六分厚一寸二分
底版长厚同上【每口广一尺则广六寸】
罨头版长随厢壁版内厚同上
口襻长随口广其方一寸五分
跳椽长随所用广二寸厚一寸八分
凡水槽施之于屋檐之下以跳椽襻拽若防堂前后檐用者每间相接令中间者最髙两次间以外逺间各低一版两头出水如廊屋或挟屋偏用者并一头安罨头版其槽缝并包底廕牙缝造
井屋子
造井屋子之制自地至脊共髙八尺四柱其柱外方五尺【垂檐及两际皆在外】柱头髙五尺八寸下施井匮髙一尺二寸上用厦版内外防缝上安压脊垂脊两际施垂鱼惹草其名件广厚皆以每尺之髙积而为法
柱每髙一尺则长七寸五分【耳在内】方五分
额长随柱内其广五分厚二分五厘
栿长随方【每壁每长一尺加二寸跳头在内】其广五分厚四分蜀柱长一寸三分广厚同上
义手长三寸广四分厚二分
槫长随方【每壁每长一尺加四寸出际在内】广厚同蜀柱
串长同上【加亦同上出头在内】广三分厚二分
厦版【长随方每方一尺则长八寸斜长随檐在内其广随材合缝以厚六分为定法】上下防缝长厚同上广二分五厘
压脊长及广厚并同槫【其广取槽在内】
垂脊长三寸八分广四分厚三分
搏风版长五寸五分广五分【厚同厦版】
沥水牙子长同槫广四分【厚同上】
垂鱼长二寸广一寸二分【厚同上】
惹草长一寸五分广一寸【厚同上】
井口木长同额广五分厚三分
地栿长随柱外广厚同上
井匮版长同井口木其广九分厚一分二厘井匮内外难子长同上【以方七分为定法】
凡井屋子其井匮与柱下齐安于井阶之上其举分准大木作之制
地棚
造地棚之制长随间之广其广随间之深髙一尺二寸至一尺五寸下安敦防中施方子上铺地面版其名件广厚皆以每尺之髙积而为法
敦防【每髙一尺长加三寸】广八寸厚四寸七分【每方子长五尺用一枚】方子长随间深【接搭用】广四寸厚三寸四分【每间用三路】地面版长随间广【其广随材合贴用】厚一寸三分
遮羞版长随门道间广其广五寸三分厚一寸
凡地棚施之于仓库屋内其遮羞版安于门道之外或露地棚处皆用之

[book_title]营造法式卷七小木作制度二
格子门【四斜毬文格子四斜毬文上出条桱重格眼四直方格眼　版壁　　两明格子】
防槛钓窓　　　　殿内截间格子堂閤内截间格子
殿閤照壁版　　障日版
廊屋照壁版　　胡梯
垂鱼惹草　　　栱眼壁版
裹栿版　　　　擗竿
防殿阁檐竹网木贴
格子门【四斜毬文格子　四斜毬文上出条桱重格眼　四直方格眼　版壁　两明格子】
造格子门之制有六等一曰四混中心出双线入混内出单线【或混内不出线】二曰破瓣双混平地出双线【或单混出单线】三曰通混出双线【或单线】四曰通混压边线五曰素通混【以上并撺尖入卯】六曰方直破瓣【或撺尖或义瓣造】髙六尺至一丈二尺每间分作四扇【如梢间狭促者只分作二扇】如担额及梁栿下用者或分作六扇造用双腰串【或单腰串造】每扇各随其长除桯及腰串外分作三分腰上留二分安格眼【或用四斜毬文格眼或用四直方格眼如就毬文者长短随宜加减】腰下留一分安障水版【腰华版及障水版皆厚六分桯四角外上下各出卯长一寸五分并为定法】其名件广厚皆取门桯每尺之髙积而为法
四斜毬文格眼其条桱厚一分二厘【毬文径三寸至六寸每毬文圜径一寸则每瓣长七分广三分绞口广一分四周压线其条桱瓣数须双用四角各令一瓣入角】桯长视髙广三分五厘厚二分七厘【腰串广厚同桯横卯随桯三分中存向里二分为广腰串卯随其广如门髙一丈桯卯及腰串卯皆厚六分每髙増一尺即加二厘减亦如之后同】
子桯广一分五厘厚一分四厘【斜合四角破瓣单混造后同】腰华版长随扇内之广广四分【施之于双腰串之内版外别安雕华】障水版长广各随桯【令四面各入池槽】
额长随间之广广八分厚三分【用双卯】
搏柱颊长同桯广五分【量摊擘扇数随宜加减】厚同额【二分中取一分为心卯】
地栿长厚同额广七分
四斜毬文上出条桱重格眼其条桱之厚每毬文圜径二寸则加毬文格眼之厚二分【每毬文圜径加一寸则厚又加一分桯及子桯亦如之其毬文上采出条桱四撺尖四混出双线或单线造如毬文圜径二寸则采出条桱方三分若毬文圜径加一寸则条桱方又加一分其对格眼子桯则安撺尖其尖外入子桯内对格眼合尖令线混转过其对毬文子桯每毬文圜径一寸则子桯广五厘若毬文圜径加一寸则子桯之广又加五厘或以毬文随四直格眼者则子桯之下采出毬文其广与身内毬文相应】
四直方格眼其制度有七等一曰四混绞双线【或单线】二曰通混压边线心内绞双线【或单线】三曰丽口绞瓣双混【或单混出线】四曰丽口素绞瓣五曰一混四撺尖六曰平出线七曰方绞眼其条桱皆广一分厚八厘【眼内方三寸至二寸】
桯长视髙广三分厚二分五厘【腰串同】
子桯广一分二厘厚一分
腰华版及障水版并准四斜毬文法
额长随间之广广七分厚二分八厘
搏柱颊长随门髙广四分【量摊擘扇数随宜加减】厚同额地栿长厚同额广六分
版壁【上二分不安格眼亦用障水版者】名件并准前法唯桯厚减一分
两明格子门其腰华障水版格眼皆用两重桯厚更加二分一厘子桯及条桱之厚各减二厘额颊地栿之厚各加二分四厘【其格眼两重外面者安定其内者上开池槽深五分下深二分】
凡格子门所用搏肘立防如门髙一丈即搏肘方一寸四分立防广二寸厚一寸六分如髙増一尺即方及广厚各加一分减亦如之
防槛钓窓
造钓窓防槛之制共髙七尺至一丈每间分作三扇用四直方格眼槛面外施云栱鹅项钩防内用托柱【各四枚】其名件广厚各取窓槛每尺之髙积而为法【其格眼出线并准格子门四直方格眼制度】
钓窓髙五尺至八尺
子桯长视窓髙广随逐扇之广每窓髙一尺则广三分厚一分四厘
条桱广一分四厘厚一分二厘
心柱搏柱长视子桯广四分五厘厚三分
额长随间广其广一寸一分厚三分五厘
槛面髙一尺八寸至二尺【每槛面髙一尺鹅项至寻杖共加九寸】槛面版长随间心每槛面髙一尺则广七寸厚一寸五分【如柱径或有大小则量宜加减】
鹅项长视髙其广四寸二分厚一寸五分【或加减同上】云栱长六寸广三寸厚一寸七分
寻杖长随槛面其方一寸七分
心柱及搏柱长自槛面版下至栿上其广二寸厚一寸三分
托柱长自槛面下至地其广五寸厚一寸五分地栿长同窓额广二寸五分厚一寸三分
障水版广六寸【以厚六分为定法】
凡钓窓所用搏肘如髙五尺则方一寸卧闗如长一丈即广二寸厚一寸六分每髙与长増一尺则各加一分减亦如之
殿内截间格子
造殿堂内截间格子之制髙一丈四尺至一丈七尺用单腰串每间各视其长除桯及腰串外分作三分腰上二分安格眼用心柱搏柱分作二间腰下一分为障水版其版亦用心柱搏柱分作三间【内一间或作开闭门子】用牙脚牙头填心内或合版拢桯【上下四周并缠难子】其名件广厚皆取格子上下每尺之通髙积而为法
上子桯长视格眼之髙广三分五厘厚一分六厘条桱【广厚并准格子门法】
障水子桯长随心柱搏柱内其广一分八厘厚二分
上下难子长随子桯其广一分二厘厚一分搏肘长视子桯及障水版方八厘【出在外】
额及腰串长随间广其广九分厚三分二厘地栿长厚同额其广七分
上搏柱及心柱长视搏肘广六分厚同额
下搏柱及心柱长视障水版其广五分厚同上
凡截间格子上二分子桯内所用四斜毬文格眼圜径七寸至九寸其广厚皆准格子门之制
堂閤内截间格子
造堂閤内截间格子之制皆髙一丈广一丈一尺其桯制度有三等一曰面上出心线两边压线二曰瓣内双混【或单混】三曰方直破瓣撺尖其名件广厚皆取每尺之髙积而为法
截间格子当心及四周皆用桯其外上用额下用地栿两边安搏柱【格眼毬文径五寸】双腰串造
桯长视髙【卯在内】广五分厚三分七厘【上下者每间广一尺即长九寸二分】
腰串【每间广一尺即长四寸六分】广三分五厘厚同上
腰华版长随两桯内广同上【以厚六分为定法】
障水版长视腰串及下桯广随腰华版之长【厚同腰华版】
子桯长随格眼四周之广其广一分六厘厚一分四厘
额长随间广其广八分厚三分五厘
地栿长厚同额其广七分
搏柱长同桯其广五分厚同地栿
难子长随桯四周其广一分厚七厘
截间开门格子四周用额栿搏柱其内四周用桯桯内上用门额【额上作两间施毬文其子桯髙一尺六寸】两边留泥道施立
颊【泥道施毬文其子桯广一尺二寸】中安毬文格子门两扇【格眼毬文径四寸】单腰串造
桯长及广厚同前法【上下桯广同】
门额长随桯内其广四分厚二分七厘
立颊长视门额下桯内广厚同上
门额上心柱长一寸六分广厚同上
泥道内腰串长随搏柱立颊内广厚同上
障水版同前法
门额上子桯长随额内四周之广其广二分厚一分二厘【泥道内所用广厚同】
门肘长视扇髙【在外】方二分五厘
门桯长同上【出头在外】广二分厚二分五厘【上下防亦同】门障水版长视腰串及下桯内其广随扇之广【以厚六分为定法】
门桯内子桯长随四周之广其广厚同额上子桯小难子长随子桯及障水版四周之广【以方五分为定法】额长随间广其广八分厚三分五厘
地栿长厚同上其广七分
搏柱长视髙其广四分五厘厚同上
大难子长随桯四周其广一分厚七厘
上下伏兎长一寸广四分厚二分
手栓伏兎长同上广三分五厘厚一分五厘手栓长一寸五分广一分五厘厚一分二厘
凡堂閤内截间格子所用四斜毬文格眼及障水版等分数其长径并准格子门之制
殿阁照壁版
造殿阁照壁版之制广一丈至一丈四尺髙五尺至一丈一尺外面缠贴内外皆施难子合版造其名件广厚皆取每尺之髙积而为法
额长随间广每髙一尺则广七分厚四分
搏柱长视髙广五分厚同额
版长同搏柱其广随搏柱之内厚二分
贴长随桯内四周之广其广三分厚一分
难子长厚同贴其广二分
凡殿阁照壁版施之于殿阁槽内及照壁门窓之上者皆用之
障日版
造障日版之制广一丈一尺髙三尺至五尺用心柱搏柱内外皆施难子合版或用牙头防缝造其名件广厚皆以每尺之广积而为法
额长随间之广其广六分厚三分
心柱搏柱长视髙其广四分厚同额
版长视髙其广随心柱搏柱之内【版及牙头防缝皆以厚六分为定法】
牙头版长随广其广五分
防缝长视牙头之内其广二分
难子长随桯内四周之广其广一分厚八厘
凡障日版施之于格子门及门窓之上其上或更不用额
廊屋照壁版
造廊屋照壁版之制广一丈至一丈一尺髙一尺五寸至二尺五寸每间分作三段于心柱搏柱之内内外皆施难子合版造其名件广厚皆以每尺之广积而为法
心柱搏柱长视髙其广四分厚三分
版长随心搏柱内之广其广视髙厚一分
难子长随桯内四周之广方一分
凡廊屋照壁版施之于殿廊由额之内如安于半间之内与全间相对者其名件广厚亦用全间之法
胡梯
造胡梯之制髙一丈拽脚长随髙广三尺分作十二级拢颊榥施促踏版【侧立者谓之促版平者谓之踏版】上下并安望柱两颊随身各用钩防斜髙三尺五寸分作四间【每间内安卧櫺三条】其名件广厚皆以每尺之髙积而为法【钩防名件广厚皆以钩防每尺之髙积而为法】
两颊长视梯髙每髙一尺则长加六寸【拽脚镫口在内】广一寸二分厚二分一厘
榥长随两颊内【卯透外用抱寨】其方三分【每颊长五尺用榥一条】促踏版长同上广七分四厘厚一分
钩防望柱【每钩防髙一尺则长加四寸五分卯在内】方一寸五分【破瓣仰覆莲华单胡桃子造】
蜀柱长随钩防之髙【卯在内】广一寸二分厚六分寻杖长随上下望柱内径七分
盆唇长同上广一寸五分厚五分
卧櫺长随两蜀柱内其方三分
凡胡梯施之于楼阁上下道内其钩防安于两颊之上【更不用地栿】如楼閤髙逺者作两盘至三盘造
垂鱼惹草
造垂鱼惹草之制或用华瓣或用云头造垂鱼长三尺至一丈惹草长三尺至七尺其广厚皆取每尺之长积而为法
垂鱼版每长一尺则广六寸厚二分五厘
惹草版每长一尺则广七寸厚同垂鱼
凡垂鱼施之于屋山搏风版合尖之下惹草施之于搏风版之下槫之外每长二尺则于后面施楅一枚
栱眼壁版
造栱眼版之制于材下额上两栱头相对处凿池槽随其曲直安版于池槽之内其长广皆以枓栱材分为法【枓栱材分在大木作制度内】
重栱眼壁版长随补间铺作其广五十四分【厚一寸二分】
单栱眼壁版长同上其广三十三分【厚同上】
凡栱眼壁版施之于铺作担额之上其版如随材合缝则缝内用劄造
裹栿版
造裹栿版之制于栿两侧各用厢壁版栿下安底版其广厚皆以梁栿每尺之广积而为法
两侧厢壁版长广皆随梁栿每长一尺则厚二分五厘
底版长厚同上其广随梁栿之厚每厚一尺则广加三寸
凡裹栿版施之于殿槽内梁栿其下底版合缝令承两厢壁版其两厢壁版及底版皆造雕华【雕华等次序在雕作制度内】
擗竿
造擗竿之制有三等一曰八混二曰破瓣三曰方直长一丈至一丈五尺其广厚皆以每尺之髙积而为法
擗竿长视髙每髙一尺则方三分
腰串长随间广其广三分厚二分【只方直造】
凡擗竿施之于殿堂等出跳栱之下如无出跳者则于椽头下安之
防殿阁檐竹网木贴
造安防殿阁檐枓栱竹雀眼网上下木贴之制长随所用逐间之广其广二寸厚六分【为定法】皆方直造【地衣簟贴同】上于椽头下于担额之上压雀眼网安钉【地衣簟贴若至柱或碇之类并随四周或圜或曲压簟安钉】

[book_title]营造法式卷八小木作制度三
平棊　　　　　鬭八藻井
小鬭八藻井　　　拒马义子
义子　　　　　　钩防【重台钩防单钩防】
棵笼子　　　　　井亭子
牌
平棊【其名有三一曰平机二曰平橑三曰平棊俗谓之平起其以方椽施素版者谓之平闇】
造殿内平棊之制于背版之上四边用桯桯内用贴贴内留转道缠难子分布隔截或长或方其中贴络华文有十三品一曰盘毬二曰鬭八三曰叠胜四曰琐子五曰簇六毬文六曰罗文七曰柿蔕八曰背九曰鬭二十四十曰簇三簇四毬文十一曰六入圜华十二曰簇六雪华十三曰车钏毬文其华文皆间杂互用【华品或更随宜用之】或于云盘华盘内施明镜或施隠起龙凤及雕华每段以长一丈四尺广五尺五寸为率其名件广厚若间架虽长广更不加减唯盝顶敧斜处其桯量所宜减之背版长随间广其广随材合缝计数令足一架之广厚六分
桯随背版四周之广其广四寸厚二寸
贴长随桯四周之内其广二寸厚同背版
难子并贴华厚同贴每方一尺用华子十六枚【华子先用胶贴干刬削令平乃用钉】
凡平棊施之于殿内铺作算桯方之上其背版后皆施防缝及楅防缝广二寸厚六分楅广三寸五分厚二寸五分长皆随其所用
鬭八藻井【其名有三一曰藻井二曰圜泉三曰方井今谓之鬭八藻井】
造鬭八藻井之制共髙五尺三寸其下曰方井方八尺髙一尺六寸其中曰八角井径六尺四寸髙二尺二寸其上曰鬭八径四尺二寸髙一尺五寸于顶心之下施垂莲或雕华云棬皆内安明镜其名件广厚皆以每尺之径积而为法
方井于算桯方之上施六铺作下昂重栱【材广一寸八分厚一寸二分其枓栱等分数制度并准大木作法】四入角每面用补间铺作五朶【凡所用枓栱并立施枓槽版枓栱之上用压厦版八角井同此】
枓槽版长随方面之广每面广一尺则广一寸七分厚二分五厘压厦版长厚同上其广一寸五分
八角井于方井铺作之上施随瓣方抹角勒作八角【八角之外四角谓之角蝉】于随瓣方之上施七铺作上昂重栱【材分等并同方井法】八入角每瓣用补间铺作一朶
随瓣方每直径一尺则长四寸广四分厚三分枓槽版长随瓣广二寸厚二分五厘
压厦版长随瓣斜广二寸五分厚二分七厘
鬭八于八角井铺作之上用随瓣方方上施鬭八阳马【阳马今俗谓之梁抺】阳马之内施背版贴络华文
阳马每鬭八径一尺则长七寸曲广一寸五分厚五分
随瓣方长随每瓣之广其广五分厚二分五厘背版长视瓣髙广随阳马之内其用贴并难子并准平棊之法【华子每方一尺用十六枚或二十五枚】
凡藻井施之于殿内照壁屏风之前或殿身内前门之前平棊之内
小鬭八藻井
造小藻井之制共髙二尺二寸其下曰八角井径四尺八寸其上曰鬭八髙八寸于顶心之下施垂莲或雕华云卷皆内安明镜其名件广厚各以每尺之径及髙积而为法
八角并抹角勒算桯方作八瓣于算桯方之上用普拍方方上施五铺作卷头重栱【材广六分厚四分其枓栱等分数制度皆准大木作法】枓栱之内用枓槽版上用压厦版上施版壁贴络门窓钩防其上又用普拍方方上施五铺作一抄一昂重栱上下并八入角每瓣用补间铺作两朶枓槽版每径一尺则长九寸每髙一尺则广六寸【以厚八分为定法】
普拍方长同上每髙一尺则方三分
随瓣方每径一尺则长四寸五分每髙一尺则广八分厚五分
阳马每径一尺则长五寸每髙一尺则曲广一寸五分厚七分
背版长视瓣髙广随阳马之内【以厚五分为定法】其用贴并难子并准殿内鬭八藻井之法【贴络华数亦如之】
凡小藻井施之于殿宇副阶之内其腰内所用贴络门窓钩防【钩防上施雁翅版】其大小广厚并随髙下量宜用之拒马义子【其名有四一曰梐枑二曰梐拒三曰行马四曰拒马义子】
造拒马义子之制髙四尺至六尺如间广一丈者用二十一櫺每广増一尺则加二櫺减亦如之两边用马衔木上用穿心串下用拢桯连梯广三尺五寸其卯广减桯之半厚三分中留一分其名件广厚皆以髙五尺为祖随其大小而加减之
櫺子其首制度有二一曰五瓣云头桃瓣二曰素讹角【义子首于上串上出者每髙一尺出二寸四分桃瓣处下留三分】斜长五尺五寸广二寸厚一寸二分每髙増一尺则长加一尺一寸广加二分厚加一分
马衔木【其首破瓣同櫺减四分】长视髙每义子髙五尺则广四寸半厚二寸半每髙増一尺则广加四分厚加二分减亦如之
上串长随间广其广五寸五分厚四寸每髙増一尺则广加三分厚加二分
连梯长同上串广五寸厚二寸五分每髙増一尺则广加一寸厚加五分【两头者广厚同长随下广】
凡拒马义子其櫺子自连梯上皆左右隔间分布于上串内出首交斜相向
义子
造义子之制髙二尺至七尺如广一丈用二十七櫺若广増一尺即更加二櫺减亦如之两壁用马衔木上下用串或于下串之下用地栿地霞造其名件广厚皆以髙五尺为祖随其大小而加减之
望柱如义子髙五尺即长五尺六寸方四寸每髙増一尺则加一尺一寸方加四分减亦如之櫺子其首制度有三一曰海石榴头二曰桃瓣云头三曰方直笏头【义子首于上串上出者每髙一尺出一寸五分内桃瓣处下留三分】其身制度有四一曰一混心出单线压边线二曰瓣内单混面上出心线三曰方直出线压边线或压白四曰方直不出线其长四尺四寸【透下串者长四尺五寸每间三条】广二寸厚一寸二分每髙増一尺则长加九寸广加二分厚加一分减亦如之
上下串其制度有三一曰侧面上出心线压边线或压白二曰瓣内单混出线三曰破瓣不出线长随间广其广三寸厚二寸如髙増一尺则广加三分厚加二分减亦如之
马衔木【破瓣同櫺】长随髙【上随櫺齐下至地栿上】制度随櫺其广三寸五分厚二寸每髙増一尺则广加四分厚加二分减亦如之
地霞长一尺五寸广五寸厚一寸二分每髙増一尺则长加三寸广加一寸厚加二分减亦如之地栿皆连梯混或侧面出线【或不出线】长随间广【或出绞头在外】其广六寸厚四寸五分每髙増一尺则广加六分厚加五分减亦如之
凡义子若相连或转角皆施望柱或栽入地或安于地栿上或下用衮砧托柱如施于屋柱间之内及壁帐之间者皆不用望柱
钩防【重台钩防单钩防其名有八一曰櫺槛二曰轩槛三曰防四曰梐牢五曰防楯六曰柃七曰阶槛八曰钩防】
造楼阁殿亭钩防之制有二一曰重台钩防髙四尺至四尺五寸二曰单钩防髙三尺至三尺六寸若转角则用望柱【或不用望柱即以寻杖绞角如单钩防枓子蜀柱者寻杖或合角】其望柱头破瓣仰覆莲【当中用单胡桃子或作海石榴头】如有慢道即计阶之髙下随其峻势令斜髙与钩防身齐【不得令髙其地栿之类广厚准此】其名件广厚皆取钩防每尺之髙【谓自寻杖上至地栿下】积而为法重台钩防
望柱长视髙每髙一尺则加二寸方一寸八分蜀柱长同上【上下出卯在内】广二寸厚一寸其上方一寸六分刻为瘿项【其项下细处比上减半其下桃心尖留十分之二两肩各留十分中四厘其上出卯以穿云栱寻杖其下卯穿地栿】
云栱长二寸七分广减长之半廕一分二厘【在寻杖下】厚八分
地霞【或用花盆亦同】长六寸五分广一寸五分廕一分五厘【在束腰下】厚一寸三分
寻杖长随间方八分【或圜混或四混六混八混造下同】
盆唇木长同上广一寸八分厚六分
束腰长同上方一寸
上华版长随蜀柱内其广一寸九分厚三分【四面各别出卯入池槽各一寸下同】
下华版长厚同上【卯入至蜀柱卯】广一寸三分五厘地栿长同寻杖广一寸八分厚一寸六分
单钩防
望柱方二寸【长及加同上法】
蜀柱制度同重台钩防蜀柱法自盆唇木之上云栱之下或造胡桃子撮项或作蜻蜓头或用枓子蜀柱
云栱长三寸二分广一寸六分厚一寸
寻杖长随间之广其方一寸
盆唇木长同上广二寸厚六分
华版长随蜀柱内其广三寸四分厚三分【若万字或钩片造者每华版广一尺万字条桱广一寸五分厚一寸子桯广一寸二分五厘钩片条桱广二寸厚一寸一分子桯广一寸五分其间空相去皆比条桱减半子桯之厚皆同条桱】
地栿长同寻杖其广一寸七分厚一寸
华托柱长随盆唇木下至地栿上其广一寸四分厚七分
凡钩防分间布柱令与补间铺作相应【角柱外一间与阶齐其钩防之外阶头随屋大小留三寸至五寸为法】如补间铺作太密或无补间者量其逺近随宜加减如殿前中心作折槛者【今俗谓之龙池】每钩防髙一尺于盆唇内广别加一寸其蜀柱更不出项内加华托柱
棵笼子
造棵笼子之制髙五尺上广二尺下广三尺或用四柱或用六柱或用八柱柱子上下各用榥子脚串版櫺【下用牙子或不用牙子】或双腰串或下用双榥子鋜脚版造柱子每髙一尺即首长一寸垂脚空五分柱身四瓣方直或安子桯或采子桯或破瓣造柱首或作仰覆莲或单胡桃子或枓柱桃瓣方直或刻作海石榴其名件广厚皆以每尺之髙积而为法
柱子长视髙每髙一尺则方四分四厘如六瓣或八瓣即广七分厚五分
上下榥并腰串长随两柱内其广四分厚三分鋜脚版长同上【下随榥子之长】其广五分【以厚六分为定法】櫺子长六寸六分【卯在内】广二分四厘【厚同上】
牙子长同鋜脚版【分作二条】广四分【厚同上】
凡棵笼子其櫺子之首在上榥子内其櫺相去准义子制度
井亭子
造井亭子之制自下鋜脚至脊共髙一丈一尺【鸱尾在外】方七尺四柱四椽五铺作一抄一昂材广一寸二分厚八分重栱造上用压厦版出飞檐作九脊结其名件广厚皆取每尺之髙积而为法
柱长视髙每髙一尺则方四分
鋜脚长随深广其广七分厚四分【绞头在外】
额长随柱内其广四分五厘厚二分
串长与广厚并同上
普拍方长广同上厚一分五厘
枓槽版长同上【减十二】广六分六厘厚一分四厘平棊版长随枓槽版内其广合版令足【以厚六分为定法】平棊贴长随四周之广其广二分【厚同上】
楅长随版之广其广同上厚同普拍方
平棊下难子长同平棊版方一分
压厦版长同鋜脚【每壁加八寸五分】广六分二厘厚四厘栿长随深【加五寸】广三分五厘厚二分五厘
大角梁长二寸四分广二分四厘厚一分六厘子角梁长九分曲广三分五厘厚同楅
贴生长同压厦版【加六寸】广同大角梁厚同枓槽版脊槫蜀柱长二寸二分【卯在内】广三分六厘厚同栿平屋槫蜀柱长八寸五分广厚同上
脊槫及平屋槫长随广其广三分厚二分二厘脊串长随槫其广二分五厘厚一分六厘
义手长二寸六分广四分厚二分
山版【每深一尺即长八寸广一寸五分以厚六分为定法】
上架椽【每深一尺即长三寸七分】曲广一寸六分厚九厘下架椽【每深一尺即长四寸五分】曲广一寸七分厚同上厦头下架椽【每广一尺即长三寸】曲广一分二厘厚同上从角椽【长取宜均摊使用】
大连檐长同压厦版【每面加二尺四寸】广二分厚一分前后厦版长随槫其广自脊至大连檐【合贴令数足以厚五分为定法每至角长加一尺五寸】
两头厦版其长自山版至大连檐【合版令数足厚同上至角加一尺一寸五分】
飞子长九分【尾在内】广八厘厚六厘【其飞子至角令随势上曲】白版长同大连檐【每壁长加三尺】广一寸【以厚五分为定法】压脊长随槫广四分六厘厚三分
垂脊长自脊至压厦外曲广五分厚二分五厘角脊长二寸曲广四分厚二分五厘
曲防搏脊【每面长六尺四寸】广四分厚二分
前后瓦陇条【每深一尺即长八寸五分】方九厘【相去空九厘】
厦头瓦陇条【每广一尺即长三寸三分】方同上
搏风版【每深一尺即长四寸三分以厚七分为定法】
瓦口子长随子角梁内曲广四分厚亦如之垂鱼【长一尺三寸每长一尺即广六寸厚同搏风版】
惹草【长一尺每长一尺即广七寸厚同上】
鸱尾长一寸一分身广四分厚同压脊
凡井亭子鋜脚下齐坐于井阶之上其枓栱分数及举折等并准大木作之制
牌
造殿堂楼阁门亭等牌之制长二尺至八尺其牌首【牌上横出者】牌带【牌两旁下垂者】牌舌【牌面下两带之内横施者】每广一尺即上边绰四寸向外牌面每长一尺则首带随其长外各加长四寸二分舌加长四分【谓牌长五尺即首长六尺一寸带长七尺一寸舌长四尺二寸之类尺寸不等依此加减下同】其广厚皆取牌每尺之长积而为法牌面每长一尺则广八寸其下又加一分【令牌面下广谓牌长五尺即上广四尺下广四尺五分之类尺寸不等依此加减下同】
首广三寸厚四分
带广二寸八分厚同上
舌广二寸厚同上
凡牌面之后四周皆用楅其身内七尺以上者用三楅四尺以上者用二楅三尺以上者用一楅其楅之广厚皆量其所宜而为之

[book_title]营造法式卷九小木作制度四
佛道帐
造佛道帐之制自坐下脚至鸱尾共髙二丈九尺内外拢深一丈二尺五寸上层施天宫楼阁次平坐次腰檐帐身下安芙蓉瓣叠涩门窓脚坐两面与两侧制度并同【作五间造】其名件广厚皆随逐层每尺之髙积而为法【后钩防两等皆以母寸之髙积而为法】
帐坐髙四尺五寸长随殿身之广其广随殿身之深下用脚脚上施车槽槽之上下各用涩一重于上涩之上又叠子涩三重于上一重之下施坐腰上涩之上用坐面涩面上安重台钩防髙一尺【防内遍用明金版】钩防之内施宝柱两重【留外一重为转道】内壁贴络门窓其上设五铺作卷头平坐【材广一寸八分腰檐平坐准此】平坐上又安重台钩防【并瘿项云栱造】自脚上每涩至上钩防逐层并作芙蓉瓣造
脚每坐髙一尺则长二寸广七分厚五分车槽上下涩长随坐长及深【外每面加二寸】广二寸厚六分五厘
车槽长同上【每面减三寸安华版在外】广一寸厚八分
上子澁两重【在坐腰上下者】各长同上【减二寸】广一寸六分厚二分五厘
下子涩长同坐广厚并同上
坐腰长同上【每面减八寸】方一寸【安华版在外】
坐面澁长同上广二寸厚六分五厘
猴面版长同上广四寸厚六分七厘
明金版长同上【每面减八寸】广二寸五分厚一分二厘枓槽版长同上【每面减三尺】广二寸五分厚二分二厘压厦版长同上【每面减一尺】广二寸四分厚二分二厘门窓背版长随枓槽版【减长三寸】广自普拍方下至明金版上【以厚六分为定法】
车槽华版长随车槽广八分厚三分
坐腰华版长随坐腰广一寸厚同上
坐面版长广并随猴面版内其厚二分六厘猴面榥【每坐深一尺则长九寸】方八分【每一瓣用一条】
猴面马头榥【每坐深一尺则长一寸四分】方同上【每一瓣用一条】连梯卧榥【每坐深一尺则长九寸五分】方同上【每一瓣用一条】
连梯马头榥【每坐深一尺则长一寸】方同上
长短柱脚方长同车槽澁【每一面减三尺二寸】方一寸长短榻头木长随柱脚方内方八分
长立幌长九寸二分方同上【随柱脚方榻头木逐瓣用之】短立幌长四寸方六分
拽后榥长五寸方同上
穿串透栓长随榻头木广五分厚二分
罗文榥【每坐髙一尺则加长四寸】方八分
帐身髙一丈二尺五寸长与广皆随帐坐量瓣数随宜取间其内外皆拢帐柱柱下用鋜脚隔科柱上用内外侧当隔科四面外柱并安欢门帐带【前一面裹槽柱内亦用】每间用算桯方施平棊鬭八藻井前一面每间两颊各用毬文格子门【格子桯四混出双线用双腰串腰华版造】门之制度并准本法两侧及后壁并用难子安版
帐内外槽柱长视帐身之髙每髙一尺则方四分虚柱长三寸二分方三分四厘
内外槽上隔科版长随间架广一寸二分厚一分二厘
上隔科仰托榥长同上广二分八厘厚二分上隔科内外上下贴长同鋜脚贴广二分厚八厘隔科内外上柱子长四分四厘下柱子长三分六厘其广厚并同上
裹槽下鋜脚版长随每间之深广其广五分二厘厚一分二厘
鋜脚仰托榥长同上广二分八厘厚二分
鋜脚内外贴长同上其广二分厚八厘
鋜脚内外柱子长三分二厘广厚同上
内外欢门长随帐柱之内其广一寸二分厚一分二厘
内外帐带长二寸八分广二分六厘厚亦如之两侧及后壁版长视上下仰托榥内广随帐柱心柱内其厚八厘
心柱长同上其广三分二厘厚二分八厘
颊子长同上广三分厚二分八厘
腰串长随帐柱内广厚同上
难子长同后壁版方八厘
随间栿长随帐身之深其方三分六厘
算桯方长随间之广其广三分二厘厚二分四厘四面搏难子长随间架方一分二厘
平棊【华文制度并准殿内平棊】
背版长随方子内广随栿心【以厚五分为定法】
桯随方子四周之内其广二分厚一分六厘贴长随桯四周之内其广一分二厘【厚同背版】难子并贴华【厚同贴】每方一尺用贴华二十五枚或十六枚
鬭八藻井径三尺二寸共髙一尺五寸五铺作重栱卷头造材广六分其名件并准本法量宜减之
腰檐自栌枓至脊共髙三尺六铺作一抄两昂重栱造柱上施枓槽版与山版【版内又施夹槽版逐缝夹安钥匙头版其上顺槽安钥匙头榥及于钥匙头版上通用卧榥榥上栽柱子柱上又施卧榥榥上安上层平坐】铺作之上平铺压厦版四角用角梁子角梁铺椽安飞子依副阶举分结
普拍方长随四周之广其广一寸八分厚六分【绞头在外】
角梁每髙一尺加长四寸广一寸四分厚八分丁角梁长五寸其曲广二寸厚七分
抹角栿长七寸方一寸四分
槫长随间广其广一寸四分厚一寸
曲椽长七寸六分其曲广一寸厚四分【每补间铺作一朶用四条】
飞子长四寸【尾在内】方三分【角内随宜刻曲】
大连檐长同槫【梢间长至角梁每壁加三尺八寸】广五分厚三分白版长随间之广【每梢间加出角一尺五寸】其广三寸五分【以厚五分为定法】
夹枓槽版长随间之深广其广四寸四分厚七分山版长同枓槽版广四寸二分厚七分
枓槽钥匙头版【每深一尺则长四寸】广厚同枓槽版逐间段数亦同枓槽版
枓槽压厦版长同枓槽版【每梢间长加一尺】其广四寸厚七分
贴生长随间之深广其方七分
枓槽卧榥【每深一尺则长九寸六分五厘】方一寸【每铺作一朶用二条】绞钥匙头上下顺身榥长随间之广方一寸立榥长七寸方一寸【每铺作一朶用二条】
厦版长随间之广深【每梢问加出角一尺二寸五分】其广九寸【以厚五分为定法】
搏脊长同上广一寸五分厚七分
角脊长六寸其曲广一寸五分厚七分
瓦陇条长九寸【瓦头在内】方三分五厘
瓦口子长随间广【每梢间加出角二尺五寸】其广三分【以厚五分为定法】
平坐髙一尺八寸长与广皆随帐身六铺作卷头重栱造四出角于压厦版上施雁翅版【槽内名件并准腰檐法】上施单钩防髙七寸【撮项栱造】
普拍方长随间之广【合用在外】其广一寸二分厚一寸夹枓槽版长随间之深广其广九寸厚一寸一分枓槽钥匙头版【每深一尺则长四寸】其广厚同枓槽版【逐间段数亦同】
压厦版长同枓槽版【每梢间加长一尺五寸】广九寸五分厚一寸一分
枓槽卧榥【每深一尺则长九寸六分五厘】方一寸六分【每铺作一朶用二条】立榥长九寸方一寸六分【每铺作一朶用四条】
雁翅版长随压厦版其广二寸五分厚五分坐面版长随枓槽内其广九寸厚五分
天宫楼阁共髙七尺二寸深一尺一寸至一尺三寸出跳及檐并在柱外下层为副阶中层为平坐上层为腰檐檐上为九脊殿结其殿身茶楼【有挟屋者】角楼并六铺作单抄重昂【或单栱或重栱】角楼长一瓣半殿身及茶楼各长三瓣殿挟及头并五铺作单抄单昂【或单栱或重栱】殿挟长一瓣头长二瓣行廊四铺作单抄【或单栱或重栱】长二瓣分心【材广六分】每瓣用补间铺作两朶【两侧头等制度并凖此】
中层平坐用六铺作卷头造平坐上用单钩防髙四寸【枓子蜀柱造】
上层殿楼头之内唯殿身施重檐【重檐谓殿身井副阶其髙五尺者不用】外其余制度并准下层之法【其枓槽版及最上结压脊瓦陇条之类并量宜用之】
帐上所用钩防【应用小钩防者并通用此制度】
重台钩防【共髙八寸至一尺二寸其钩防并准楼阁殿亭钩防制度下同】其名件等以钩防每尺之髙积而为法
望柱长视髙【加四寸】每髙一尺则方二寸【通身八瓣】蜀柱长同上广二寸厚一寸其上方一寸六分刻为瘿项
云栱长三寸广一寸五分厚九分
地霞长五寸广同上厚一寸三分
寻杖长随间广方九分
盆唇木长同上广一寸六分厚六分
束腰长同上广一寸厚八分
上华版长随蜀柱内其广二寸厚四分【四面各别出卯合入池槽下同】
下华版长厚同上【卯入至蜀柱卯】广一寸五分
地栿长随望柱内广一寸八分厚一寸一分上两棱连梯混各四分
单钩防【髙五寸至一尺者并用此法】其名件等以钩防每寸之髙积而为法
望柱长视髙【加二寸】方一分八厘
蜀柱长同上【制度同重台钩防法】自盆唇木上云栱下作撮项胡桃子
云栱长四分广二分厚一分
寻杖长随间之广方一分
盆唇木长同上广一分八厘厚八厘
华版长随蜀柱内广三分【以厚四分为定法】
地栿长随望柱内其广一分五厘厚一分二厘
枓子蜀柱钩防【髙三寸至五寸者并用此法】其名件等以钩防每寸之髙积而为法
蜀柱长视髙【卯在内】广二分四厘厚一分二厘寻杖长随间之广方一分三厘
盆唇木长同上广二分厚一分二厘
华版长随蜀柱内其广三分【以厚三分为定法】
地栿长随间广其广一分五厘厚一分二厘
踏道圜桥子髙四尺五寸斜拽长三尺七寸至五尺五寸面广五尺下用脚上施连梯立旌四周缠难子合版内用榥两颊之内逐层安促踏版上随圜势施钩防望柱
脚每桥子髙一尺则长二寸广六分厚四分连梯桯其广一寸厚五分
连梯榥长随广其方五分
立柱长视髙方七分
拢立柱上榥长与方并同连梯榥
两颊每髙一尺则加六寸曲广四寸厚五分促版踏版【每广一尺则长九寸六分】广一寸三分【踏版又加三分】厚二分三厘
踏版榥【每广一尺则长加八分】方六分
背版长随柱子内广视连梯与上榥内【以厚六分为定法】月版长视两颊及柱子内广随两颊与连梯内【以厚六分为定法】
上层如用山华蕉叶造者帐身之上更不用结其压厦版于撩檐方外出四十分上施混肚方方上用仰阳版版上安山华蕉叶共髙二尺七寸七分其名件广厚皆取自普拍方至山华每尺之髙积而为法顶版长随间广其广随深【以厚七分为定法】
混肚方广二寸厚八分
仰阳版广二寸八分厚三分
山华版广厚同上
仰阳上下贴长同仰阳版其广六分厚二分四厘合角贴长五寸六分广厚同上
柱子长一寸六分广厚同上
楅长三寸二分广同上厚四分
凡佛道帐芙蓉瓣每瓣长一尺二寸随瓣用脚【上对铺作】结瓦陇条每条相去如陇条之广【至角随宜分布】其屋葢举折及枓栱等分数并准大木作制度随材减之杀防瓣柱及飞子亦如之

[book_title]营造法式卷十小木作制度五
牙脚帐　　　　九脊小帐
壁帐
牙脚帐
造牙脚帐之制共髙一丈五尺广三丈内外拢共深八尺【以此为率】下段用牙脚坐坐下施脚中段帐身上用隔科下用鋜脚上段山华仰阳版六铺作每段各分作三段造其名件广厚皆随逐层每尺之髙积而为法牙脚坐髙二尺五寸长三丈二尺深一丈【坐头在内】下用连梯脚中用束腰压青牙子牙头牙脚背版填心上用梯盘面版安重台钩阑髙一尺【其钩防并准佛道帐制度】
脚每坐髙一尺则长三寸广一寸二分厚一寸四分连梯随坐深长其广八分厚一寸二分
角柱长六寸二分方一寸六分
束腰长随角柱内其广一寸厚七分
牙头长三寸二分广一寸四分厚四分
牙脚长六寸二分广二寸四分厚同上
填心长三寸六分广二寸八分厚同上
压青牙子长同束腰广一寸六分厚二分六厘上梯盘长同连梯其广二寸厚一寸四分
面版长广皆随梯盘长深之内厚同牙头
背版长随角柱内其广六寸二分厚三分二厘束腰上贴络柱子长一尺【两头义瓣在外】方七分
束腰上榇版长三分六厘广一寸厚同牙头连梯榥【每深一尺则长八寸六分】方一寸【每面广一尺用一条】
立榥长九寸方同上【随连梯榥用五路】
梯盘榥长同连梯方同上【用同连梯榥】
帐身髙九尺长三丈深八尺内外槽柱上用隔科下用鋜脚四面柱内安欢门帐带两侧及后壁皆施心柱腰串难子安版前面每间两边并用立颊泥道版
内外帐柱长视帐身之髙每髙一尺则方四分五厘
虗柱长三寸方四分五厘
内外槽上隔科版长随每间之深广其广一寸二分四厘厚一分七厘
上隔科仰托榥长同上广四分厚二分
上隔科内外上下贴长同上广二分厚一分上隔科内外上柱子长五分下柱子长三分四厘其广厚并同上
内外欢门长同上其广二分厚一分五厘
内外帐带长三寸四分方三分六厘
裹槽下鋜脚版长随每间之深广其广七分厚一分七厘
鋜脚仰托榥长同上广四分厚二分
鋜脚内外贴长同上广二分厚一分
鋜脚内外柱子长五分广二分厚同上
两侧及后壁合版长同立颊广随帐柱心柱内其厚一分
心柱长同上方三分五厘
腰串长随帐柱内方同上
立颊长视上下仰托榥内其广三分六厘厚三分泥道版长同上其广一寸八分厚一分
难子长同立颊方一分【安平棋亦用此】
平棋【华文等并准殿内平棋制度】
桯长随枓槽四周之内其广二分三厘厚一分六厘
背版长广随桯【以厚五分为定法】
贴长随桯内其广一分六厘【厚同背版】
难子并贴华【厚同贴】每方一尺用华子二十五枚或十六枚
楅长同桯其广二分三厘厚一分六厘
防缝长同背版其广二分【厚同贴】
帐头共髙三尺五寸枓槽长二丈九尺七寸六分深七尺七寸六分六铺作单抄重昻重栱转角造其材广一寸五分柱上安枓槽版铺作之上用压厦版版上施混肚方仰阳山华版每间用补间铺作二十八朶
普拍方长随间广其广一寸二分厚四分七厘【绞头在外】
内外槽并两侧夹枓槽版长随帐之深广其广三寸厚五分七厘
压厦版长同上【至角加一寸三分】其广三寸二分六厘厚五分七厘
混肚方长同上【至角加一尺五寸】其广二分厚七分顶版长随混肚方内【以厚六分为定法】
仰阳版长同混肚方【至角加一尺六寸】其广二寸五分厚三分
仰阳上下贴下贴长同上上贴随合角贴内广五分厚二分五厘
仰阳合角贴长随仰阳版之广其广厚同上山华版长同仰阳版【至角加一尺九寸】其广二寸九分厚三分
山华合角贴广五分厚二分五厘
卧榥长随混肚方内其方七分【每长一尺用一条】
马头榥长四寸方七分【用同卧榥】
楅长随仰阳山华版之广其方四分【每山华用一条】
凡牙脚帐坐每一尺作一壶门下施脚合对铺作其所用枓栱名件分数并准大木制度随材减之
九脊小帐
造九脊小帐之制自牙脚坐下脚至脊共髙一丈二尺【鸱尾在外】广八尺内外拢共深四尺下段中段与牙脚帐同上段五铺作九脊殿结造其名件广厚皆随逐层每尺之髙积而为法
牙脚坐髙二尺五寸长九尺六寸【坐头在内】深五尺自下连梯脚上至面版安重台钩阑并准牙脚帐坐制度
脚每坐髙一尺则长三寸广一寸二分厚六分
连梯随坐深长其广二寸厚一寸二分
角柱长六寸二分方一寸二分
束腰长随角柱内其广一寸厚六分
牙头长二寸八分广一寸四分厚三分二厘牙脚长六寸二分广二寸厚同上
填心长三寸六分广二寸二分厚同上
压青牙子长同束腰随深广【减一寸五分其广一寸六分厚二分四厘】
上梯盘长厚同连梯广一寸六分
面版长广皆随梯盘内厚四分
背版长随角柱内其广六寸二分厚同压青牙子
束腰上贴络柱子长一寸【别出两头义瓣】方六分
束腰鋜脚内衬版长二寸八分广一寸厚同填心
连梯榥长随连梯内方一寸【每广一尺用一条】
立榥长九寸【夘在内】方同上【随连梯榥用三路】
梯盘榥长同连梯方同上【用同连梯榥】
帐身一间髙六尺五寸广八尺深四尺其内外槽柱至泥道版并准牙脚帐制度【唯后壁两侧并不用腰串】
内外帐柱长视帐身之髙方五分
虗柱长三寸五分方四分五厘
内外槽上隔科版长随帐柱内其广一寸四分二厘厚一分五厘
上隔科仰托榥长同上广四分三厘厚二分八厘
上隔科内外上下贴长同上广二分八厘厚一分四厘
上隔科内外上柱子长四分八厘下柱子长三分八厘广厚同上
内欢门长随立颊内外欢门长随帐柱内其广一寸五分厚一分五厘
内外帐带长三寸二分方三分四厘
裹槽下鋜脚板长同上隔科上下贴其广七分二厘厚一分五厘
鋜脚仰托榥长同上广四分三厘厚二分八厘鋜脚内外贴长同上广二分八厘厚一分四厘鋜脚内外柱子长四分八厘广二分八厘厚一分四厘
两侧及后壁合版长视上下仰托榥广随帐柱心柱内其厚一分
心柱长同上方三分六厘
立颊长同上广三分六厘厚三分
泥道版长同上广随帐柱立颊内厚同合版难子长随立颊及帐身版泥道版之长广其方一分
平棋【华文等并准殿内平棋制度】作三段造
桯长随枓槽四周之内其广六分三厘厚五分
背版长广随桯【以厚五分为定法】
贴长随桯内其广五分【厚同上】
贴络华文【厚同上】每方一尺用华子二十五枚或十六枚
楅长同背版其广六分厚五分
防缝长同上其广五分【厚同贴】
难子长同上方二分
帐头自普拍方至脊共髙三尺【鸱尾在外】广八尺深四尺四柱五铺作下出一抄上施一昻材广一寸二分厚八分重栱造上用压厦版出飞檐作九脊结普拍方长随广深【绞头在外】其广一寸厚三分
枓槽版长厚同上【减二寸】其广二寸五分
压厦版长厚同上【每壁加五寸】其广二寸二分
栿长随深【加五寸】其广一寸厚八分
大角梁长七寸广八分厚六分
子角梁长四寸曲广二寸厚同上
贴生长同压厦版【加七寸】其广六分厚四分
脊槫长随广其广一寸厚八分
脊槫下蜀柱长八寸广厚同上
脊串长随槫其广六分厚五分
义手长六寸广厚皆同角梁
山版【每深一尺则长九寸】广四寸五分【以厚六分为定法】
曲椽【每深一尺则长八寸】曲广同脊串厚三分【每补间铺作一朶用三条】厦头椽【每深一尺则长五寸】广四分厚同上【角同上】
从角椽【长随宜均摊使用】
大连檐长随深广【每壁加一尺二寸】其广同曲椽厚同贴生
前后厦版长随槫【每至角加一尺五寸其广自脊至大连檐随材合缝以厚五分为定法】
两厦头厦版长随深【加同上】其广自山版至大连檐【合缝同上厚同上】
飞子长二寸五分【尾在内】广二分五厘厚二分三厘【角内随宜取曲】
白版长随飞檐【每壁加二尺】其广三寸【以厚同厦版】
压脊长随厦版其广一寸五分厚一寸
垂脊长随脊至压厦版外其曲广及厚同上角脊长六寸广厚同上
曲阑脊【共长四尺】广一寸厚五分
前后瓦陇条【每深一尺则长八寸五分厦头者长五寸五分若至角并随角斜长】方三分相去空分同
风版【每深一尺则长四寸五分】曲广一寸二分【以厚七分为定法】瓦口子长随子角梁内其曲广六分
垂鱼【共长一尺二寸每长一尺即广六寸厚同风版】
惹草【共长一尺每长一尺即广七寸厚同上】
鸱尾【共髙一尺一寸每髙一尺即广六寸厚同压脊】
凡九脊小帐施之于屋一间之内其补间铺作前后各八朶两侧各四朶坐内壶门等并准牙脚帐制度
壁帐
造壁帐之制髙一丈三尺至一丈六尺【山华仰阳在外】其帐柱之上安普拍方方上施隔科及五铺作下昂重栱出角入角造其材广一寸二方厚八分每一间用补间铺作一十三朶铺作上施压厦版混肚方【混肚方上与梁下齐】方上安仰阳版及山华【仰阳版山华在両梁之间】帐内上施平棋两柱之内并用义子栿其名件广厚皆取帐身间内每尺之广积而为法
帐柱见视髙每间广一尺则方三分八厘
仰托榥长随间广其广三分厚二分
隔科版长同上其广一寸一分厚一分
隔科贴长随両柱之内其广二分厚八厘
隔科柱子长随贴内广厚同贴
枓槽版长同仰托榥其广七分六厘厚一分压厦版长同上其广八分厚一分【枓槽版及压厦版如减材分即广随所用减之】
混肚方长同上其广四分厚二分
仰阳版长同上其广七分厚一分
仰阳贴长同上其广二分厚八厘
合角贴长视仰阳版之广其厚同仰阳贴
山华版长随仰阳版广其厚同压厦版
平棋【华文并准殿内平棋制度】长广并随间内
背版长随平棋其广随帐之深【以厚六分为定法】桯随背版四周之广其广二分厚一分六厘贴长随桯四周之内其广一分六厘【厚同上】难子并贴华每方一尺用贴络华二十五枚或十六枚
防缝长随平棋其广同桯【厚同背版】
楅广三分厚二分
凡壁帐上山华仰阳版后每华尖皆施楅一枚所用飞子马衔皆量宜造之其枓栱等分数并准大木作制度

[book_title]营造法式卷十一小木作制度六
转轮经藏
壁藏
转轮经藏
造经藏之制共髙二丈径一丈六尺八棱每棱面广六尺六寸六分内外槽柱外槽帐身柱上腰檐平坐坐上施天宫楼阁八面制度并同其名件广厚皆随逐层每尺之髙积而为法
外槽帐身柱上用隔科欢门帐带造髙一丈二尺帐身外槽柱长视髙广四分六厘厚四分【归瓣造】隔科版长随帐柱内其广一寸六分厚一分二厘
仰托榥长同上广三分厚二分
隔科内外贴长同上广二分厚九厘
内外上下柱子上柱长四分下柱长三分广厚同上
欢门长同隔科版其广一寸二分厚一分二厘帐带长二寸五分方二分六厘
腰檐并结共髙二尺枓槽径一丈五尺八寸四分【枓槽及出檐在外】内外并六铺作重栱用一寸材【厚六分六厘】每瓣补间铺作五朶外跳单抄重昂裹跳并卷头其柱上先用普拍方施枓栱上用压厦版出椽并飞子角梁贴生依副阶举折结
普拍方长随每瓣之广【绞角在外】其广二寸厚七分五厘
枓槽版长同上广三寸五分厚一寸
压厦版长同上【加长七寸】广七寸五分厚七分五厘山版长同上广四寸五分厚一寸
贴生长同山版【加长六寸】方一分一
角梁长八寸广一寸五分厚同上
子角梁长六寸广同上厚八分
搏脊槫长同上【加长一寸】广一寸五分厚一寸曲椽长八寸曲广一寸厚四分【每补间铺作一朶用三条与从椽取匀分擘】
飞子长五寸方三分五厘
白版长同山版【加长一尺】广三寸五分【以厚五分为定法】井口榥长随径方二寸
立榥长视髙方一寸五分【每瓣用三路】
马头榥方同上【用数亦同上】
厦版长同山版【加长一尺】广五寸【以厚五分为定法】瓦陇条长九寸方四分【瓦头在内】
瓦口子长厚同厦版曲广三寸
小山子版长广各四寸厚一寸
搏脊长同山版【加长二寸】广二寸五分厚八分角脊长五寸广二寸厚一寸
平坐髙一尺枓槽径一丈五尺八寸四分【压厦版出头在外】六铺作卷头重栱用一寸材每瓣用补间铺作九朶上施单钩阑髙六寸【撮项云栱造其钩阑准佛道帐制度】普拍方长随每瓣之广【绞头在外】方一寸
枓槽版长同上其广九寸厚二寸
压厦版长同上【加长七寸五分】广九寸五分厚二寸鴈翅版长同上【加长八寸】广二寸五分厚八分井口榥长同上方三寸
马头榥【每直径一尺则长一寸五分】方三分【每瓣用三条】
钿面版长同井口榥【减长四寸】广一尺二寸厚七分
天宫楼阁三层共髙五尺深一尺下层副阶内角楼子长一瓣六铺作单抄重昻角楼挟屋长一瓣茶楼子长二瓣并五铺作单抄单昂行廊长二瓣【分心】四铺作【以上并或单栱或重栱造】材广五分厚三分三厘每瓣用补间铺作两朶其中层平坐上安单钩阑髙四寸【枓子蜀柱造其钩阑准佛道帐制度】铺作并用卷头与上层楼阁所用铺作之数并准下层之制【其结名件准腰檐制度量所宜减之】
裹槽坐髙三尺五寸【井帐身及上层楼阁共髙一丈三尺帐身直径一丈】面径一丈一尺四寸四分枓槽径九尺八寸四分下用脚脚上施车槽叠澁等其制度并准佛道帐坐之法内门窗上设平坐坐上施重台钩阑髙九寸【云栱瘿项造其钩阑准佛道帐制度】用六铺作卷头其材广一寸厚六分六厘每瓣用补间铺作五朶【门或用壶门神龛】并作芙蓉瓣造
脚长二寸广八分厚四分
车槽上下澁长随每瓣之广【加长一寸】其广二寸六分厚六分
车槽长同上【减长一寸】广二寸厚七分【安华版在外】上子澁両重【在坐腰上下者】长同上【减长二寸】广二寸厚三分
下子澁长厚同上广二寸三分
坐腰长同上【减长三寸五分】广一寸三分厚一寸【安华版在外】坐面澁长同上广二寸三分厚六分
猴面版长同上广三寸厚六分
明金版长同上【减长二寸】广一寸八分厚一分五厘普拍方长同上【绞头在外】方三分
枓槽版长同上【减长七寸】广二寸厚三分
压厦版长同上【减长一寸】广一寸五分厚同上车槽华版长随车槽广七分厚同上
坐腰华版长随坐腰广一寸厚同上
坐面版长广并随猴面版内厚二分五厘坐内背版【每枓槽径一尺则长二寸五分广随坐髙以厚六分为定法】猴面梯盘榥【每枓槽径一尺则长八寸】方一寸
猴面钿版榥【每枓槽径一尺则长二寸】方八分【每瓣用三条】坐下榻头木并下卧榥【每枓槽径一尺则长八寸】方同上【随瓣用】榻头木立榥长九寸方同上【随瓣用】
拽后榥【每枓槽径一尺则长二寸五分】方同上【每瓣上下用六条】柱脚方并下卧榥【每枓槽径一尺则长五寸】方一寸【随瓣用】柱脚立榥长九寸方同上【每瓣上下用六条】
帐身髙八尺五寸径一丈帐柱下用鋜脚上用隔科四面并安欢门帐带前后用门柱内两边皆施立颊泥道版造
帐柱长视髙其广六分厚五分
下鋜脚上隔科版各长随帐柱内广八分厚一分四厘内上隔科版广一寸七分
下鋜脚上隔科仰托榥各长同上广三分六厘厚二分四厘
下鋜脚上隔科内外贴各长同上广二分四厘厚一分一厘
下鋜脚及上隔科上内外柱子各长六分六厘上隔科内外下柱子长五分六厘各广厚同上
立颊长视上下仰托榥内广厚同仰托榥泥道版长同上广八分厚一分
难子长同上方一分
欢门长随两立颊内广一寸二分厚一分帐带长三寸二分方二分四厘
门子长视立颊广随两立颊内【合版令足两扇之数以厚八分为定法】
帐身版长同上广随帐柱内厚一分二厘帐身版上下及両侧内外难子长同上方一分二厘
柱上帐头共髙一尺径九尺八寸四分【檐及出跳在外】六铺作卷头重栱造其材广一寸厚六分六厘每瓣用补间铺作五朶上施平棋
普拍方长随每瓣之广【绞头在外】广三寸厚一寸二分
枓槽版长同上广七寸五分厚二寸
压厦版长同上【加长七寸】广九寸厚一寸五分角栿【每径一尺则长三寸】广四寸厚三寸
筭桯方广四寸厚二寸五分【长用两等一每径一尺长六寸二分一每径一尺长四寸八分】
平棋【贴络华文等并准殿内平棋制度】
桯长随内外筭桯方及筭桯方心广二寸厚一分五厘
背版长广随桯四周之内【以厚五分为定法】
楅【每径一尺则长五寸七分】方二寸
防缝长同背版广二寸【以厚五分为定法】
贴长随桯内广一寸二分【厚同上】
难子并贴络华【厚同贴】每方一尺用华子二十五枚或十六枚
转轮髙八尺径九尺当心用立轴长一丈八尺径一尺五寸上用铁锏钏下用铁鹅台桶子【如造地藏其辐量所用増之】其轮七格上下各劄辐挂辋每格用八辋安十六辐盛经匣十六枚
辐【每径一尺则长四寸五分】方三分
外辋径九尺【每径一尺则长四寸八分】曲广七分厚二分五厘
内辋径五尺【每径一尺则长三寸八分】曲广五分厚四分外柱子长视髙方二分五厘
内柱子长一寸五分方同上
立颊长同外柱子方一分五厘
钿面版长二寸五分外广二寸二分内广一寸二分【以厚六分为定法】
格版长二寸五分广一寸二分【厚同上】
后壁格版长广一寸二分【厚同上】
难子长随格版后壁版四周方八厘
托辐牙子长二寸广一寸厚三分【隔间用】
托枨【每径一尺则长四寸】方四分
立绞榥长视髙方二分五厘【随辐用】
十字套轴版长随外平坐上外径广一寸五分厚五分
泥道版长一寸一分广三分二厘【以厚六分为定法】泥道难子长随泥道版四周方三厘
经匣长一尺五寸广六寸五分髙六寸【盝顶在内】上用趄尘盝顶陷顶开带四角打夘下陷底每髙一寸以二分为盝顶斜髙以一分三厘为开带四壁版长随匣之长广每匣髙一寸则广八分厚八厘顶版底版每匣长一尺则长九寸五分每匣广一寸则广八分八厘每匣髙一寸则厚八厘子口版长随匣四周之内每髙一寸则广二分厚五厘
凡经藏坐芙蓉瓣长六寸六分下施脚【上对铺作】套轴版安于外槽平坐之上其结瓦陇条之类并准佛道帐制度举折等亦如之
壁藏
造壁藏之制共髙一丈九尺身广三丈两摆手各广六尺内外槽共深四尺【坐头及出跳皆在柱外】前后与两侧制度并同其名件广厚皆取逐层每尺之髙积而为法
坐髙三尺深五尺二寸长随藏身之广下用脚脚上施车槽叠澁等其制度并准佛道帐坐之法唯坐腰之内造神龛壶门门外安重台钩阑髙八寸上设平坐坐上安重台钩阑【髙一尺用云栱瘿项造其钩阑准佛道帐制度】用五铺作卷头其材广一寸厚六分六厘每六寸六分施补间铺作一朶其坐并芙蓉瓣造
脚每坐髙一尺则长二寸广八分厚五分车槽上下澁【后壁侧当者长随坐之深加二寸内上澁面前长减坐八尺】广二寸五分厚六分五厘
车槽长随坐之深广广二寸厚七分
上子澁两重长同上广一寸七分厚三分下子澁长同上广二寸厚同上
坐腰长同上【减五寸】广一寸二分厚一寸
坐面澁长同上广二寸厚六分五厘
猴面版长同上广三寸厚七分
明金版长同上【每面减四寸】广一寸四分厚二分枓槽版长同车槽上下澁【侧当减一尺二寸面前减八尺摆手面前广减六寸】广二寸三分厚三分四厘
压厦版长同上【侧当减四寸面前减八尺摆手面前减二寸】广一寸六分厚同上神龛壶门背版长随枓槽广一寸七分厚一分四厘壶门牙头长同上广五分厚三分
柱子长五分七厘广三分四厘厚同上【随瓣用】面版长与广皆随猴面版内【以厚八分为定法】
普拍方长随枓槽之深广方三分四厘
下车槽卧榥【每深一尺则长九寸夘在内】方一寸一分【隔瓣用】柱脚方长随枓槽内深广方一寸二分【绞廕在内】柱脚方立榥长九寸【夘在内】方一寸一分【隔瓣用】榻头木长随柱脚方内方同上【绞廕在内】
榻头木立榥长九寸一分【夘在内】方同上【隔瓣用】拽后榥长五寸【夘在内】方一寸
罗文榥长随髙之斜长方同上【隔瓣用】
猴面卧榥【每深一尺则长九寸夘在内】方同榻头木【隔瓣用】
帐身髙八尺深四尺帐柱上施隔科下用鋜脚前面及两侧皆安欢门帐带【帐身施版门子】上下截作七格【每格安经匣四十枚】屋内用平棋等造
帐内外槽柱长视帐身之髙方四分
内外槽上隔科版长随帐柱内广一寸三分厚一分八厘
内外槽上隔科仰托榥长同上广五分厚二分二厘
内外槽上隔科内外上下贴长同上广二分二厘厚一分二厘
内外槽上隔科内外上柱子长五分广厚同上内外槽上隔科内外下柱子长三分六厘广厚同上
内外欢门长同仰托榥广一寸二分厚一分八厘
内外帐带长三寸方四分
里槽下鋜脚版长同上隔科版广七分二厘厚一分八厘
里槽下鋜脚仰托榥长同上广五分厚二分二厘
里槽下鋜脚外柱子长五分广二分二厘厚一分二厘
正后壁及两侧后壁心柱长视上下仰托榥内其腰串长随心柱内各方四分
帐身版长视仰托榥腰串内广随帐柱心柱内【以厚八分为定法】
帐身版内外难子长随版四周之广方一分逐格前后格榥长随间广方二分
钿版榥【每深一尺则长五寸五分】广一分八厘厚一分五厘【每广六寸用一条】
逐格钿面版长同版前后两侧格榥广随前后格榥内【以厚六分为定法】
逐格前后柱子长八寸方二分【每匣小间用二条】格版长二寸五分广八分五厘厚同钿面版破间心柱长视上下仰托榥内其广五分厚三分
折叠门子长同上广随心柱帐柱内【以厚一寸为定法】格版难子长随格版之广其方六厘
里槽普拍方长随间之深广其广五分厚二分平棋【华文等准佛道帐制度】
经匣【盝顶及大小等并准转轮藏经匣制度】
腰檐髙二尺枓槽共长二丈九尺八寸四分深三尺八寸四分枓栱用六铺作单抄双昻材广一寸厚六分六厘上用压厦版出檐结
普拍方长随深广【绞头在外】广二寸厚八分
枓槽版长随后壁及两侧摆手深广【前面长减八尺】广三寸五分厚一寸
压厦版长同枓槽版【减六寸前面长减同上】广四寸厚一寸枓槽钥匙头长随深广厚同枓槽版
山版长同普拍方广四寸五分厚一寸
出入角角梁长视斜髙广一寸五分厚同上出入角子角梁长六寸【夘在内】曲广一寸五分厚八分
抹角方长七寸广一寸五分厚同角梁
贴生长随角梁内方一寸【折计用】
曲椽长八寸曲广一寸厚四分【每补间铺作一朶用三条从角均摊】
飞子长五寸【尾在内】方三分五厘
白版长随后壁及两侧摆手【到角长加一尺前面长减九尺】广三寸五分【以厚五分为定法】
厦版长同白版【加一尺三寸前面长减八尺】广九寸【厚同上】瓦陇条长九寸方四分【瓦头在内隔间均摊】
搏脊长同山版【加二寸前面长减八尺】其广二寸五分厚一寸
角脊长六寸广二寸厚同上
搏脊槫长随间之深广其广一寸五分厚同上小山子版长与广皆二寸五分厚同上
山版枓槽卧榥长随枓槽内其方一寸五分【隔瓣上下用二枚】
山版枓槽立榥长八寸方同上【隔瓣用二枚】
平坐髙一尺枓槽长随间之广共长二丈九尺八寸四分深三尺八寸四分安单钩阑髙七寸【其钩阑准佛道帐制度】用六铺作卷头材之广厚及用压厦版并准腰檐之制
普拍方长随间之深广【合角在外】方一寸
枓槽版长随后壁及两侧摆手【前面减八尺】广九寸【子口在内】厚二寸
压厦版长同枓槽版【至出角加七寸五分前面减同上】广九寸五分厚同上
鴈翅版长同枓槽版【至出角加九寸前面减同上】广二寸五分厚八分
枓槽内上下卧榥长随枓槽内其方三寸【随瓣隔间上下用】
枓槽内上下立榥长随坐髙其方二寸五分【随卧榥用二条】
钿面版长同普拍方【厚以七分为定法】
天宫楼阁髙五尺深一尺用殿身茶楼角楼头殿挟屋行廊等造
下层副阶内殿身长三瓣茶楼子长二瓣角楼长一瓣并六铺作单抄双昻造头殿挟各长一瓣并五铺作单抄单昻造行廊长二瓣分心四铺作造其材并广五寸厚三分三厘出入转角间内并用补间铺作
中层副阶上平坐安单钩阑髙四寸【其钩阑准佛道帐制度】其平坐并用卷头铺作等及上层平坐上天宫楼阁并准副阶法
凡壁藏芙蓉瓣每瓣长六寸六分其用脚至举折等并准佛道帐之制

[book_title]营造法式卷十二雕作制度
混作
雕混作之制有八品
一曰神仙【真人女真金童玉女之类同】二曰飞仙【嫔伽共命鸟之类同】三曰化生【以上并手执乐器或芝草华果缾盘器物之属】四曰拂菻【蕃王夷人之类同手内牵拽走兽或执旌旗矛防之属】五曰鳯凰【孔雀仙鹤鹦鹉山鹧练鹊锦鸡鸳鸯鹅鸭鳬鴈之类同】六曰师子【狻猊麒麟天马海马羦羊仙鹿熊象之类同】
以上并施之于钩阑柱头之上或牌带四周【其牌带之内上施飞仙下用宝牀真人等如系御书両颊作升龙并在起突华地之外】及照壁版之类亦用之
七曰角神【宝藏神之类同】
施之于屋出入转角大角梁之下及帐坐腰内之类亦用之
八曰纒柱龙【盘龙坐龙牙鱼之类同】
施之于帐及经藏柱之上【或纒宝山】或盘于藻井之内
凡混作雕刻成形之物令四周皆备其人物及鳯凰之类或立或坐并于仰覆莲华或覆瓣莲华坐上用之
雕挿写生华
雕挿写生华之制有五品
一曰牡丹华二曰芍药华三曰黄葵华四曰芙蓉华五曰莲荷华
以上并施之于栱眼壁之内
凡雕挿写生华先约栱眼壁之髙广量宜分布画様随其卷舒雕成华叶于宝山之上以华盆安挿之
起突卷叶华
雕剔地起突【或透突】卷叶华之制有三品
一曰海石榴华二曰宝牙华三曰宝相华【谓皆卷叶者牡丹华之类同】每一叶之上三卷者为上两卷者次之一卷者又次之
以上并施之于梁额【裹贴同】格子门腰版牌带钩防版云栱寻杖头椽头盘子【如殿阁椽头盘子或盘起突龙鳯之类】及华版凡贴络如平棋心中角内若牙子版之类皆用之或于华内间以龙鳯化生飞禽走兽等物
凡雕剔地起突华皆于版上压下四周隠起身内华叶等雕防叶内飜
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:07:40-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>