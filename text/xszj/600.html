<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,宋元旧本书经眼录卷第一,宋元旧本书经眼录卷第二,宋元旧本书经眼录卷第三,坿录卷第一,坿录卷第二,宋元旧本书经眼录全文在线阅读,宋元旧本书经眼录全文在线下载,大玄古籍书库">
<meta name="description" content="清莫友芝撰，莫友芝(1811—1871)是晚清宋派的代表诗人，同时也是集文学，文字学，音韵学，训诂学，书画学，金石学，版本目录学等于一身的著名学家。是书三卷，系莫友芝对平生所见的多种宋元精刊本或抄本，手稿所作的记录或释题概要，或考订源流，或品评优劣，或录写其序跋，印鉴，凡130余种，深受藏书家重视。该书附录两卷：一卷为书衣题识，系莫友芝对家藏的部分古籍所作的题识，一卷为《金石题识》，系莫友芝所见所藏的历代金石拓片的题识，都颇有价值。_宋元旧本书经眼录_全文在线阅读_宋元旧本书经眼录_全文在线下载_大玄古籍书库">
<title>宋元旧本书经眼录_莫友芝_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">宋元旧本书经眼录</span> <br/>
          作者： <span class="inputVal" id="bkauthor">莫友芝</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,目录,完结</span> <br/>
          字数： <span class="inputVal" id="bknum">[book_length]64168</span> <br/>
          说明： <span class="inputVal" id="bkdec">清莫友芝撰，莫友芝(1811—1871)是晚清宋派的代表诗人，同时也是集文学，文字学，音韵学，训诂学，书画学，金石学，版本目录学等于一身的著名学家。是书三卷，系莫友芝对平生所见的多种宋元精刊本或抄本，手稿所作的记录或释题概要，或考订源流，或品评优劣，或录写其序跋，印鉴，凡130余种，深受藏书家重视。该书附录两卷：一卷为书衣题识，系莫友芝对家藏的部分古籍所作的题识，一卷为《金石题识》，系莫友芝所见所藏的历代金石拓片的题识，都颇有价值。</span> <br/>
          封面： <span class="inputVal" id="bkimg">Z_12364.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]宋元旧本书经眼录
[book_author]莫友芝
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,目录,完结
[book_length]64168
[book_dec]清莫友芝撰，莫友芝(1811—1871)是晚清宋派的代表诗人，同时也是集文学，文字学，音韵学，训诂学，书画学，金石学，版本目录学等于一身的著名学家。是书三卷，系莫友芝对平生所见的多种宋元精刊本或抄本，手稿所作的记录或释题概要，或考订源流，或品评优劣，或录写其序跋，印鉴，凡130余种，深受藏书家重视。该书附录两卷：一卷为书衣题识，系莫友芝对家藏的部分古籍所作的题识，一卷为《金石题识》，系莫友芝所见所藏的历代金石拓片的题识，都颇有价值。
[book_img]Z_12364.jpg


[book_title]目录
宋元旧本书经眼录
独山莫友芝子𤟧
第一卷目录
毛诗要义以下宋椠、仪礼郑注
仪礼要义、礼记要义
陈氏礼书、春秋经传集解巾箱本
春秋经传集解淳熙小字本、九经直音
四书集注、张子韶孟子传
玉篇、集古文韵
史记集解蜀大字本、汉书
景祐本
汉书湖北盐茶司小字本、汉书
鹭州书院大字本。
晋书、唐书嘉祐杭州本
唐书北宋本、唐书
资治通鉴目录、资治通鉴纲目
名臣碑传琬琰集、舆地广记
东南进取舆地通鉴、西汉会要
东汉会要、盐铁论
文场资用分门近思录近思后录
西山真文忠公读书记、米海岳画史
白虎通、百川学海
士学规范、太平御览
源流至论四集、挥尘前录
续博物志、篡图释文重言互注老子
江文通集、韩昌黎集
古灵先生文集并年谱、山谷外集
指南录、文苑英华纂要
万宝诗山
第二卷目录
书传辑录纂疏以下金元椠本、诗集传附录篡疏
附诗序辨说附录纂疏
礼经会元、礼记纂言
春秋括例始末左传直解、春秋胡传纂疏
说文解字补义、元礼部韵略
史记集解附索隐、汉书
三国志、宋史至正浙江行中书省官本
资治通鉴兴文署本、资治通鉴纲目
续宋编年资治通鉴、金陵新志
监本音注文中子、图解校正地理新书金椠本
书法钩元、考古图
困学纪闻、事文类聚
玉海、列子张注
宛陵文集、东莱吕太史文集并外集
刘静修先生文集、道园学古录
伯生诗续编、乐府诗集
周易集解以下明椠本、周易本义
书经纂言、书传集解
礼记集说、埤雅
汉书、前后汉书
管子无注本、农书
野客丛书、西溪丛话
韦苏州集、韩文考异音释并外集遗文附录
云台编、崇古文诀
卷第三目录
易学以下旧钞本、周易观象补义略
尔雅新义、龙龛手鉴
吉金古文释、通鉴纪本末补后编
建康实录、静斋至正直记
元和郡县图志、元丰九域志
新定元和九域志、长春真人西游记
天下郡国利病书、南宋錧阁录
元秘书志、太常因革礼
政和五丰精义注、郑堂读书日记
旧馆坛碑考、太白阴经
素问六气二珠密语、宋宝四年会天历
乾象通鉴、古今集论字学新书
识遗、东坡先生物类相感志
醉翁谈录、朝野佥载
席上辅谈、桂苑笔耕集
巨鹿东观集、河南先生文集
苏学士文集、滹南遗老集
滋溪文稿、梧溪集
极玄集、金石三例
坿录卷第一
书衣笔识
坿录卷第二
金石笔识
右宋、金、元、明椠本暨旧钞本、稿本书凡百三十种，悉同治乙丑迄己巳数岁中，先君客游所见者，或解题，或考其椠钞善劣，或仅记每叶行字数目，或并录其序跋及经藏家跋语印记，皆经眼时随笔志之，以备循览。今年春，姑夫黎莼斋先生自吴门来金陵，谓足备目录穿之一，亟欲寿梓，绳孙谨次为三卷，更集他书衣及碑帖题语为二卷坿焉。吾家影山草堂，僻在黔南，旧藏粗备尤多。先人手泽，遭乱后，散佚略尽，不可复得，今卷中廑存一二，先君少时所校也，念之泫然。同治癸酉七月丁未朔，第二男绳孙谨志于江宁旅舍。
目录终

[book_title]宋元旧本书经眼录卷第一
独山莫友芝子𤟧
毛诗要义二十卷宋本
魏了翁撰。首为谱序一卷，经依笺编。二十卷中又分子卷十有七。凡三十八卷，每叶十八行，行十八字。每卷各以一、二三条为题目，低一格，书亦有一条而有。二题目者，其第二题目标之眉上，又有当条所掇未尽之义，亦于眉上书之。每卷首有楝亭曹氏藏书、长白敷槎氏、堇斋昌龄图书印二印，卷尾有桐乡沈炳垣手读书记一印，谱序。卷首又有永超氏一印，卷一下之首有吴可骥印一印。
宋魏崔山先生于理宗嘉熙元年丁酉，以权工部侍郎忤时相，谪靖州，取九经注疏，删繁去芜，为要义百六十三卷。宋史艺文志分载其书。当时陈、晁两家著录，可称浩博，亦不及载，则知此书已不可多见矣。
四库全书只载周易、仪礼，尚是全帙，尚书、春秋皆非完本。近扬州阮氏复得尚书三卷，即四库所阙之卷。又礼记三十一卷，首阙曲礼上下两卷，其余四经，竟无从咨访矣。壬辰仲春，邃江晋不惜重值，购得宋椠毛诗要义，首尾完整，触手如新，为曹楝亭旧藏本。首列目录，次谱序，次诗要义二十卷，其一、二五、六十二至十七等卷，分上下子目，四卷及十八十九卷分上中下子目，其余均作一卷。总子自并序，计三十八卷。展读之下，古香可掬，真希世之秘笈也。其体裁与周易等相同，有与疏本连文，而要义取一二则者，列其次自于眉上，不复分裂原文，隶标目之，尤为简当。传笺遣辞博奥，孔氏因刘炫等书为正义，于地理名物，靡不旁搜曲引，以资考核，故其疏较他经为密。鹤山复撷其要领，以经及传笺为纲，以正义为目，有条不紊，易于记诵，洵治经者不可少之书。鹤山所辑，尚是当时善本，必与今通行之本大有不同。异日再为细校一过，始无遗憾。郡城金氏藏有宋椠礼记，首两卷，即阮氏所缺之帙，当访求之，从此易、书、诗二礼五经皆成完书，真大快事也。邃江席丰履厚，而不以他好萦心，惟古人秘笈，搜访不遗余力，是可尚已。今拟将付梨枣，公诸同好，使数百年古籍晦而复显，其有功于艺林，岂浅鲜哉！因为识此。钱天树
张文虎案：天树号梦庐，平湖人。跋中所称遂江壻者，胡氏亦平湖人。
魏鹤山先生毛诗要义三十八卷，为文渊阁箸录所未及。道光间，仪征相国采进遗书，亦未之见。上海郁泰峰氏，乃搜获曹楝亭旧弆宋椠本于嘉兴士家，海内更无第二本，遂卓为宜稼堂数十宋椠之冠。友芝同治乙丑五月来沪上，珍重假读，心神开旷，百虑尽消，断推此游第一快事。友芝夙有详校毛诗疏，于乾嘉诸老所举中外旧本异同，一一甄录，唯未及要义本，他日再为沪游，必挟以来，更乞与细雠一通，乃不虚此眼福也。独山莫友芝
仪礼郑注十七卷宋淳熙本
每叶十六行，行十七字。注双行，行字同。板心上端右井有淳熙四年刊五篆字。每卷末悉分记经注字数。一卷首、十七卷尾并有松雪斋赵孟𫖯印、海上醉六经斋藏书之章三印。首又有竹泉珍秘图籍、敦淳珍藏顾氏二印，末又有梁氏家藏一印二卷末又有设闻斋主人楷书木记，凡百有七字。同治甲子，署苏松太道丁禹生日昌获之上海肆中。乙丑五月三日客道署借读审定，为实事求是斋经籍之冠。
仪礼要义五十卷宋本
行款与毛诗同，亦郁氏宜稼堂藏阙。首六卷，自卷之七士相见礼始。每册首有汪士钟印、阆源真赏二印。其首六卷则钞补
礼记要义三十一卷宋本
行款与仪礼同，亦郁氏宜稼堂藏。阙首二卷，仪征相国进此书，亦阙曲礼上下两卷也。卷首有新安汪氏启淑信印二印。
陈氏礼书一百五十卷宋本
宋陈祥道撰。首载建中靖国元年正月，礼部差楷书画工人钞祥道礼书牒，并及陈旸乐书。次祥道进书表序中参有乐书序一叶，无前半，盖当时二书并刻也。肆中有乐书，与此相似，半叶十三行，行二十一宰。
春秋经传集解三十卷宋巾箱本
每半叶十一行，行大二十字，小二十一字。每卷书题云京本，点校重言重意。
春秋经传集解某公某第某。亦有一二处题于重意下，多互注二字者。核卷中当句下标记有重言重意互注，似句四件，不能尽见书题也。经传并句读发四声，而不及注，注下附陆氏音义，核字体似南宋、元初刻旧藏者，钤以赵宋本印，亦无确据。勘纸有征明小印。丁卯十月至沪，肆贾以相视验。卷端印知经藏汪士钟、徐渭仁家印本，尚是中上，惜仅后半部耳。有徐紫珊印。汪厚斋藏书汪士钟读书子有父四印。
春秋经传集解三十卷宋淳熙小字本。
每半叶十行，行大十八字，小二十二字。板心高今营造尺五寸弱。第三十卷后有楷书八行，木记云：仅依监本写作大字，附以释文，三复校正刊行，如履通衢，了亡窒碍处，诚可嘉矣。兼列图表于卷首。迹夫唐、虞三代之本末源流，虽千岁之久，豁然如一日矣，其明经之指南欤！以是衍传，愿垂清鉴。淳熙柔兆涒滩中夏初吉，闽山阮仲猷种德堂刊。盖闽阮氏种德堂书。肆所刊较巾箱本纵横稍阔寸许，其谓依监本写作大字，知临安旧有巾箱监本，因而小拓之也。戊辰春杪，苏肆持售，首有瑞南朱文印
九经直音十五卷宋本。
宋庐陵孙奕撰。海宁查氏藏本。九经者，孝经、论语、孟子、毛诗、尚书、周易、礼记、周礼、春秋也。不用反切，直取同音字旁注其下无同音字，则以同四声字纽之，如唐人九经字样之例。半叶十三行，行二十二三字不等。巾箱本大小如今秦氏覆宋九经，此音盖即刊附九经后者也。今四库收奕著述，有示儿编。提要，谓其字季昭，号履斋，宁宗时尝官侍从，其历官无考。四库又收明州本宋人排字九经直音二卷，为元至元丁亥书隐堂刊者，按之即是奕书。提要谓所音皆据经典释文，而兼宋宋儒，于释文一字数音者，皆并存之，亦时有半从半违之失，而大致能决择是非。陆无音者，亦颇有补苴。其于宋儒诗、中庸、语、孟用朱子，易兼用程、朱，他及胡瑗、司马光，礼多守方悫注，亦兼存郑义。又条举其音宰若干事，为紏论逾千言。又谓九经前后失次，证以奕书，无不悉合。纪、陆诸公未见此本，遂谓纂人无考，乃今得之，真大快事。其卷数悬殊者，此十五卷本百一叶，若为二卷，卷亦止五十叶，未为甚大。坊闲合并，且逸其名，非宋刻仅存，亦乌从识之哉？同治已已二月，查生燕绪持来视其师张廉卿。廉卿寓余许，因更留观，数曰，为考论，归之孙氏。示儿编中有经说五卷、字说五卷，于字音字训辩别异同，多资考证。盖南宋绩学之士，故此直音一书在宋人。经音中最为善本。纂刊无序例年月。其序示儿编在开禧元年，则大率宁宗时也。既望戊午
四书集注宋本
每半叶七行，行十五字。经注皆有句读，注及序有口抹，其文字异。今本处与元和吴氏所言宋本大同，盖即其所据也。序后及每卷末皆附音考，于名物制度，亦有补益，不知何人所为音考，字形稍狭而活。盖本书系用旧本翻雕，所附皆考，则当在用以取士时。称淳熙本则未确。项氏旧藏，后归蒋氏，今归钱塘丁氏。卷中有万卷堂印。项氏少溪主人子信笃周家藏。
鸿城蒋怀堂珍藏袁又恺藏书，吴越钱氏鉴藏书画芥青拳石山房项氏世家八印。
蒋氏跋云：曾王父讳升瀛，号步蟾，一字怀堂，又号采若，南宋希鲁公之二十世孙，世居吴淞之邓巷村。公自幼励志读书，性冲粹，好施与，早岁有声黉序，旋贡成均，栽培弟侄辈，成立者颇众，日以书史自娱，当代名公，咸乐与交。后迁入城萧家巷，辟镜古斋，藏书多宋椠本。郡守鳌石苏公重刊魏公谭训称寿松堂蒋氏宋本校刊者，即公所藏也。淳熙四书，江南相传仅二部，一藏艺芸书舍汪氏，一即此部，惜逸公孙丑二卷。余尝以为憾，因遍访收藏家，于咸丰已未，借虞山瞿氏本影钞，得成完璧。瞿本盖即汪氏所藏者。此书在余家，传至余儿芥青，凡五世，敬谨什袭，不敢忘先人遗意。庚申之变，转展迁徙，家之所有，荡焉泯焉。唯祖遗书籍，命芥儿好为护持，所在辄随，因得免于浩劫。是芥儿实有功于是书。今余幸还故土，而芥儿遽化，睹物触情，能毋于邑？且余未有嗣，则此书将来又谁为之护持耶？噫！余虽以不克承先贻后为憾，而物无常主，但得珍藏家金匮玉函，守之弗失，余亦可无负于此书也已。丙寅仲夏下浣，培泽敬识。
张子韶孟子传二十九卷宋本
宋张九成撰。八册。每册有汪士钟阆源印，则其旧藏也。每卷书题云张状元孟子传。卷第几，结衔云：皇朝太师崇国文忠公盐官张九成子韶，为理宗宝庆初所赠谥，则宝庆以后刊也。半叶十四行，行二十五字。每叶左端线外皆有篇名标记，末缺尽心上下二篇。四库总目此书亦二十九卷，亦谓原本佚此二篇，岂库本即从此出耶？丁卯初冬，寓苏城，有持售者，俞荫甫山长遣以相示，薄緜纸印，尚无一笔漫阙，惜上下端朽补耳。天禄琳琅载九成此书影宋钞本亦二十九卷，盖即从此本出。史志张氏孟子传三十六卷，赵希弁读书附志亦云三十六卷，则所缺者七卷也。
大广益会玉篇宋本。
此本校今张、曹两刊，多偏旁篆书八叶，盖南宋书肆所意增，其用心良善。唯部目本以领所从诸字，而一王乃用一玉者不少，则何以训乎？录如左。
玉篇总目：偏旁篆书之法，自书契造于伏羲，而文字之耑始见，鸟囗囗囗口囗口，文字之形始立。其后也曰大篆，曰小篆，曰口口一囗囗，皆仿古法而为之变易者也。世之知书者，皆囗口囗口谓字学者矣。然所晓者训读楷书，而口囗口囗囗口口，徒见其句画之委蛇，而不知字之偏方有定，口口囗口偏旁有定。体则触类而长，辨章析记，若绣工之观画耳，岂特施于文字哉？此予于玉篇总目五百四十二字，必引篆书偏旁以冠之也。博雅君子幸母囗囗口口一一上上示示二二三三王王玉、玉珏、王土土尧尧凡七叶，余四行二字，以尽五百四十二部。末缀楷书一行云：右字之音切，已具总目，此不重载。
集古文韵第三卷宋绍兴本
每叶十六行，行大字九，约可容小字十八。盖夏英公古文四声韵五卷之一。绍兴乙丑年僧宝达刻于齐安，而开禧元年后印本。
黄伯思东观余论云：政和六年冬，以夏郑公集古韵及宗室克继所广本二书参写，并益以三代钟鼎彝器款识，及周鼓、秦碑古文印章、碑首并诸字书，有合古者益之，以备遗忘。云云。是宋人古文篆韵有三，今唯英公集者有新安汪启淑刊本，赵、黄二本，则皆无传。宋史经籍志及玉海谓宗室赵善继与于汴京石经之役者，尝进古文篆韵一书，当与伯思所指克继为一人，或一字误记也。知此本为绍兴刻，开禧印者。全祖望旻韵题词谓曾借钞天一阁夏英公古篆韵，据晋陵许端夫序。盖绍兴乙丑，浮屠宝达重刻于齐安郡学，许为郡守，因序之。宝达者，刘景文之孙，精于古文篆，亲为墓写，其亦南岳梦英一流矣。至北宋本当有前序，而今失之。按此本仅上声一卷，其有许序及有前序否，不可知。而纸背大半是开禧元年黄州诸官致黄州教授书状。宋黄州犹称齐安郡，此板在郡学，学官以书状纸背印书事。理之常，故知为绍兴刻开禧印也。纸背状中首尾结衔，一曰：朝散郎、权知黄州军州事王可大，一曰秉义郎、新添差黄州兵马监押赵善觊，一曰训武郎、黄州兵马都监兼在城巡检徐霭，一曰迪功郎、黄冈县尉，巡捉私茶盐矾铜钱、私铸铁钱，兼催纲陆工程。一曰朝奉郎、行户部员外郎吴猎，一曰武略郎、添差淮南西路将领张口，一曰学谕章准，一曰学生，教谕李起北，一曰学生直学徐灏，一曰升大。失其官及姓凡十人。其本官结衔则云从事郎、黄州州学教授。
吕吾衍学古编云：夏竦古文四声韵五卷，前有序，并全衔者好。别有僧翻本，不可用。此书板多而好者极不易得，所谓僧翻本，盖即此本。全氏谓其精于摹写，而吾氏谓不可用。以今行汪刊本校之，小有损益异同。而夏氏所用二百十部切韵，其部次与唐颜氏干禄字书合者，乃移攺同广韵、集韵，则斥其不可用者，诚非苛论也。徒以宋刻宋印，且纸背诸状，足见尔时交际仪式，故取备一种耳。是书绍兴乙丑刊，开禧乙丑印，而余后十一乙丑、同治四年之夏，收诸上海市中，抑何巧合乃尔。物之显晦，岂亦有数耶？古人文移案牍，用纸皆精好，事后尚可他用。苏子美监进奏院，以鬻故纸公钱祀神宴客得罪，可见宋世故纸未尝轻弃。今官文书，纸率轻薄不耐久。
史记集解宋蜀刻大字本，上海郁氏藏
玄敬、殷贞、征让、貌完桓竟缺慎不缺。每叶十八行，行十六字，注行二十一、二十二字不等。初印纸墨精絜，本纪存五六八九十十一、十二、七卷，表存四、五两卷。世家存五至十及十八至二十四及二十六、十四卷，传三十九、四十及四十七至五十仅六卷，共二十九卷。每卷有当湖小重山馆胡氏遂江珍藏纪，九卷，又有吴宽、白小地山子孙保之四印，十一，又有停云、肇锡、余以嘉名、芙初女史姚畹真印、勤襄公五女若衡五印。
汉书一百卷宋景祐本
影钞补者，目录帝纪一，上下表七、上下传三十二至三十四上数卷，其实为景祐原刊，合得七十余卷。余者以元人覆本补之。其中元统、大德修补之叶，黄荛圃悉记其目于卷端。钞补数卷，则本自曹倦圃。荛圃有此书，为倪云林凝香阁旧藏者，见百宋一廛赋注，后归汪闲源，此其次也。卷中有眉公继儒曹溶鉴藏，虞山张蓉镜鉴定
宋刻善本、姚氏婉贞、芙初女史诸印，首有李申耆识云：汉书宋景祐刊本，烜赫于绛云楼，六丁取之矣。西清古鉴所收，亦景祐本，天府之储，无由见也。向时张月霄藏有元统大德补修本，欲借未果，而已星散，深以叹惋。此本亦有补刊，未知与月霄本何似。然原刻存者尚十七八，以校别本，甚有差殊。拟仿卢抱经先生群书拾补之例，为校勘记，以永其传。仅尽首函，思借全书足成之，芙川诺我否。道光十七年徂暑之月，挥汗识此。武进李兆洛，后归张氏、郁氏，今归丰顺丁氏。
汉书一百卷宋湖北提举茶盐司小字本
半叶十四，行二十七字，或二十六、二十八、二十九字不等，注行三十四字，或三十三、三十五字不等。板高今七寸弱。其避讳至慎字止，盖孝宗时刊。遂初堂昼目有湖北本前汉书，当即此本，以校明汪文盛本时。有互胜互脱宰，而足正汪误者多。汪本自八表下每附刘氏说，而此本皆不附。同治已已秋，吴门市出汪士钟旧藏，又有陈道复印，则伪作也。
汉书宋鹭洲书院大字残本
半叶八行，行正文十六字，注文双行二十一字。每卷末皆记二行云：右将监本、杭本、越本及三刘、宋祁诸本参校，其有同异，并附于古注之下。又有正文若干字，注文若干字，一行或二行，在卷题后。始刊于南宋末，毕工于元至正间。其卷末记甲子可考，字较景祐本尤爽目，惜仅景十三王传、司马相如两卷。鹭洲乃吉安府城东赣江中长数里之白鹭洲。宋淳祐间，知吉州江万里建书院其上，以教俊秀。欧阳守道为之记。徐俯师川诗云：金陵与庐陵，俱有白鹭洲，相望万里江，中，同二水流者。是也。已巳七月七曰，观于沈均初树镛舍人案头，虽残帙亦可贵。海宁吴免床骞有宋刊汉书残本列传十四卷，叶十六行，行十六字。张金吾有宋嘉定刊后汉书，叶十六行，行十六字，注二十一字。百宋一廛赋注云：嘉定戊辰，蔡琪纯父所刊也。
晋书宋本
每半叶十四行，行二十五字。明王弇洲旧藏，今归钱塘丁氏。每卷首尾晋书若干，在纪、志、传载记若干之下者，皆刓补写，殊不可解。卷首有鼎元、臣筠、三晋、提荆、仲雅、商邱宋荦收藏善本马瀛之印二樝，汉晋斋印八印，尾有泰峰见过一印。
此书为王弇洲先生所藏贞元本唐德宗年号印，恰符先生名字，故其秘册往往摹而用之，下必继以三雅印。此属仲雅者，向曾遭割裂，想经先生攺正。余全。史中原本亦系宋刻，每多缺字，而此本特全，洵可宝也。
湖南毛晋识。
唐书宋嘉祐杭州本
每叶二十行，行十九字。其末卷二十二叶后八行，总计云：唐书凡二百二十六篇，总二百五十卷，二十一、帝纪一十篇，一十卷，十三志五十篇，五十六卷，三表十五篇，二十二卷，列传一百五十篇，一百六十卷。嘉祐五年六月三十四曰进呈。二十三叶载衔名，编修官刘羲叟、一行吕夏卿、一行宋敏求行王畴、二行范镇、三行刊修宋祁、三行欧阳修、三行提举编修曾公亮。
二行
嘉祐五年六月二十六日，准中书札子，奉行圣旨，下杭州镂版颁行。一行校对无为军判官、将仕郎、试秘书省校书郎，充国子监直讲。一行其三十四叶缺校对衔名未完。同治乙丑五月，嘉兴马氏持售于上海，仅尾三卷逆臣传，以凑别一旧本，谓别本为宋刻，此三卷为元刻。以余审之，此三卷宋刻，其别本之全，乃元、明间刻耳。别本板心校此，高广各一指许，每叶二十行，行二十二字。每卷题名但云欧阳修奉敕撰，宋祁奉敕撰，而不具官衔，不书臣。此三卷则衔臣皆具，且字体方满，精神故也。别本末附释音二十五卷，今官本亦有之。其序一篇，不记载否，漫录如左。
新唐书释音序
将仕郎、前权书学博士臣董冲上进。嘉祐中，仁宗皇帝诏儒臣修唐书，其事广于前，其文粹于旧，学者愿观焉。或字奇而莫能辨，则怅然而中止者，有矣。犹之求珠于九重之渊，骊龙寤而当其前，则退缩而不敢进，彼虽至宝横弃于其侧，可得而有之耶？故诸史中惟新唐书能究其终始者，尤鲜。臣每读晋史，见何超纂音义，窃尝慕焉，于是历考声韵，以为之音，使学者从容而无疑。观其文章藻绘，体气浑厚，可以吹波助澜，扬厉清浮，则愈于得宝之美也。若夫名篇之目，立传之实，增捐出入，有异于旧史者，悉见诸因革云。崇宁五年十一月曰，臣衡谨序。
释音中第一卷有结衔，并同上，二卷以下俱无。
唐书北宋本
每半叶十四行，行二十五字。其为原刻者半，修换者半。苏门市中物，有汪士钟印。
唐书宋本
每半叶十六行，行二十九字。汪阆源氏旧藏，今归钱塘丁氏。每册首有汪士钟印、阆源真赏二印。
资治通鉴目录三十卷宋本
陈本干自序后更出结衔，开卷即知其谬。又每年岁阳、岁名之末，复以甲子乙丑注之，亦疑其不然。此本自序后即接书年国卷，每年下亦不注甲子、乙丑，且结衔一行密字，敕乃提行，可见温公元式。上海郁氏宜稼堂藏此，以为宋本，验第一卷结衔字多差误，盖飞番雕者偶尔失校，其为宋为元，皆不可知，然足以洗明人移刻之陋，亦剧可宝贵矣。此本第一卷三十八叶，第二卷四十六叶，陈本松展之，一卷五十八叶，二卷六十五叶，亦多费纸墨，绝无胜处。此本凡书一事，下空一格，陈本于空格皆填一圈，然误联二事为一者不少，且多增减错误，并当以此本正之。湘乡相国尝以胡果泉仿刻元本通鉴无目录为阙典，思得善本刊传，以惠学者，此足以称之矣，当为一言借影付雕也。每卷首有宋本曾在春星阁、汪士钟会读三印，竟不知来自谁氏。
资治通鉴纲目五十九卷宋乾道本
乾道壬辰四月刊。緜纸精印，首尾一律，每半叶八行。行十七字，双行亦行十七字，有弘治初人题识，谓在当时已难得，如此善本。季苍苇旧藏，有名字印，后为郁泰峰宜稼堂所收，今归丰顺十禹生氏。新刊名臣碑传、琬琰集一百七卷，宋本。半叶十五行，行二十五字。舆地广记宋本残帙。始第十八卷至末三十八卷止，每半叶十行，行二十字。即黄丕烈士礼居仿刊祖本。首有丕烈题识。同治乙丑夏，沪上市出此书，前二册亦宋椠式相似，亦丕烈据以仿刊者，惜未能收合之也。丰顺丁禹生方伯所藏，丁卯仲冬借观记。
东南进取舆地通鉴三十卷宋本。
宋孝节先生赵善誉撰。取三国至梁、陈东南攻守事事为之图，图后附以地理考及本事始末，盖为南渡后图金而作，是当日极有用书也。文渊阁未及著录，盖逸已久矣。每叶二十六行，行十九字。上海郁氏宜稼堂所藏，卷首有太华山人汪士钟印，三十五峰园主人从龙私印、剑光阁黄丕烈印、荛圃、东吴宋克昌鸾九印，而百宋一廛赋不之及。
自序云：善誉闻：险要视乎地，攻与守属诸人，古今之地未始殊绝，而或得或失者，人事之不侔也。自三国以迄于陈，南北攻守之变备矣。其事可览而类也，口，其地不可不考而图也。览古之事，以考今之地，口为有用之学哉。难之者曰：古寻阳本治江北，而今在江南，自温峤始徙也。古当涂本以涂山为邑，而今在姑熟，晋成帝迁之也。是郡邑之不常，未易以今究也。古骆谷道自盩庢，南通汉中，今塞矣。唐武德间所开，非必汉魏之旧也。古巢河水北流合于肥河，今堙矣。吴魏舟师之所由，不可见也，是川陆之不常，未易以今论也。若此之类，不胜殚举，则此书欲以有用，无乃几于无用也。吁！杜征南预以晋之郡国而释春秋之地名，颜秘监师古以唐之州县而注汉、秦之疆域，其曰未详者，不害为阙疑，而二书遂了然于千载，而以古今之难穷为诿，而不尽其心哉！故因通鉴编年，参之正史，以类南北之武事，即地理之书考之今曰，以究攻守之所在，既载其事以论之，又为图于前，以便稽览。虽曰昔人遗迹，不无湮灭，而古今地志亦或疏略，然寻文囗图，可考者十常八九，其所未究，则阙之以俟博口，于史学不为无补也。唐太宗有言曰：以古为鉴，可知兴替。而光武系隆炎汉，廓清六合，实有感于披舆地图之曰，则是书之有用，将不止为观史之助焉。赵善誉谨序。黄荛圃庚午夏跋，谓此为无锡故家物，主人姓顾，系泾阳先生八世孙，此书尚是泾阳先生从都中寄归者。
又跋云：东南进取舆地通鉴，自来藏书家惟传是楼著录，然止云二十卷一本，亦不详刻钞字样。则徐氏之书非即是本矣。此书名目在宋，已非一定。检宋史艺文志史钞类云：赵善誉读史舆地考六十三卷。一名舆地通鉴。陈氏书录解题云：南北攻守类考监奏进院赵善誉撰进。以三国、六朝攻守之变，鉴古事以考今地，每事为之图。亦作三十六卷。兹所存者殆一半，差弱序全目佚，三十卷后割补之痕，宛然。三国六朝之总图总论具存，其每事为一图，至晋而止。书之残毁仅存者，正赖此宋刻祖本，岂非天壤闲奇物乎？复翁记。
西汉会要七十卷宋本。
宋嘉定乙亥刊本进书，半叶十一行，行二十字。序题从事郎、前抚州州学教授臣徐天麟上进。目录及每卷题衔皆同进。表末署嘉定四年九月十一曰。
汉高帝即位之明年，尊太公为太上皇。越四年，令郡国立太上皇庙。终汉之世，止称太上皇。高帝有天下，而祖庙不立，博士诸生无能言者，其他庶事草创，何足怪也。司马迁作史记，具载帝王世系，至高帝纪言太公而不言其名，言刘媪而不言其氏，班固从而因之，刘氏世系无传焉。固实为汉史，而大事率略如此，汉家制度，岂能广记备言耶？徐君仲祥，甲科名士，采汉故事，汇聚成书，目曰西汉会要。汉礼乐庶事大略可睹，视迁、固二史有功多矣。余少不揆，尝论次汉事，补汉百官兵制及续食货志，藏之箧笥，不知何人持去，至今往来于心也。仲祥更因是书稍加润色，成一家言，庶几汉事得失有所是正，二书并行，益善矣。仲祥既上其书于朝，大参楼公为之序，属余书其后，顾余何敢，而仲祥请益勤，姑以平生所怀附诸卷末云：嘉定四年嘉平月，永嘉戴溪书。
訦闻西汉会要久矣，兹辱奏院公贻书，以其介弟总干所传录经进别本，俾刊于郡斋，訦固所愿见，所愿传者，因得孰复。其间举宏撮要，互见旁引，可谓用心劳苦。一开卷则汉二百年规模制度，森然在目。自非专门问学相承，好古博雅，源深流远，实事求是，真积力久，安能臻此？然书史传录之或误，则镌工墓刊之必差，一字失其本画，一语脱其全文，则未免有害于义理。于是访求正史之善本校对之，果有如前之差误者，既加是正，而后命之锓梓，庶不孤所辱。昔班氏父子采前史遗事，旁贯异文，续太初以后之书，其文澹而事详，世称为良史。本朝公是公非，二先生是正西汉所谓三刘汉书，与所著东汉刊误、汉官仪并传于世。今奏院公父子叔侄兄弟一门儒业之盛，先是有汉官考，锓行广右，其视二班、三刘一家之学，可谓有功于汉史俱深矣。今本既尽善，学者能考一代之制，从而追复先秦而上三代之文，则是书之传，岂曰小补之哉！嘉定乙亥春，巨野李訦书。
楼大防序失去。首又有录白省札云：秘书省状，嘉定四年十一月十六曰，准都省送下从事郎、前抚州州学教授徐天麟札子：窃惟三代而下，言治者必曰汉、唐七制。三宗之治，固已炳焕青史。至于典章法度，散在纪传，学者每病本末难见。自国初儒臣编类唐会要，献之艺祖皇帝，而唐之制度纪纲，粲然易考。惟是汉接商、周而兴，一代彝章，号为近古，而独未有类书，颇为缺典。天麟不量谫薄，编成西汉会要七十卷，目录二卷，已于九月十一日具表投进。二部共八十册，内一部乞降付太子宫，一部乞降付尚书省。今已两月，未蒙付出。重念天麟辛勤镫窗，垂三十年，凋疲心志，仅成此书。西都文物，颇为详备，上可以广圣学之缉熙，下可以备礼官之考订，其于治道，不为无补。天麟所进正本，见蒙留中，今别写到一部，计一十册见在。欲望朝廷取索今来写到一本，送秘书省详看施行，庶几天麟半世编摩之工，不为徒劳。后批送秘书看详，申尚书省。又于十二月二十二日，准都省送下徐天麟上表缴进西汉会要四十册，乞降付史馆事后批送秘书省，一就看详，申尚书省。本省照得，所进文字止是一书。今看详到徐天麟所进西汉会要，勤于史学，总辑有功，伏乞朝廷指挥施行。本省元承都省批下徐天麟二状，缴连在前，并发下西汉会要二部，随状缴纳，见到，伏乞照会施行申闻事。仍连西汉会要进本并副本二部共五十册。正月二十八日，奉圣旨，降付秘书省。右札付秘书省。嘉定五年二月三曰押。
押押。
东汉会要四十卷宋本
宋宝庆丙戌刊本进。序署宝庆二年六月二十二日，奉议郎、武学博士臣徐天麟谨上。表末署同。目录及每卷结衔同，亦十一行，行二十字。二书皆上海市出。西汉纸黄色稍短，衬接成大册。东汉则白緜纸甚高阔。二书皆归武原马玉堂笏斋明经，乃合装之，有道光壬辰识语。今为应敏斋方伯所购。
东汉会要，四库据传钞宋本，缺三十七、三十八两卷，又三十六、三十九两卷，各佚其半。此本此四卷皆全，洵奇宝也。唐治不过两汉，唐有会要，汉乃阙而未备。武学博士徐君仲翔汇集两汉事，各为会要一书。会要有书，则两都之制度典章，散在纪传、表志间者，皆易于参考，既于治道不为无补，加惠后学，亦非鲜浅。前郡侯已刊西汉会要于郡斋，逾十年，东汉事会稡始就。仲祥父子伯仲俱刻意史学，各有书行于世。仲祥此书尤有。益于世用，其用志亦笃矣，并锓木以广其传。宝庆丙戌良月朔，古括叶时书。
盐铁论十卷宋本
汉桓宽撰。每半叶九行，行十八字。第十卷末叶有淳熙攺元锦溪张监税宅善本二行，楷书木记，纸墨亦精雅。卷首有冯武题识云：先太史藏书万卷，子孙不能读，且不知爱惜，即宋元精板嘉书，尽化为蝴蝶飞去，吾能无念乎？兹盐铁论十卷，相传宋板，末有淳熙攺元锦溪张监税宅善本等字。余素爱宝之，不敢批点。又得副本，遂以此赠平原文虎道兄。因文虎文墨笔砚之好，与吾同病，在环堵中，无异于别馆也。时己巳年暮春，河汉冯武谨识。
乙丑春，上海市出丰顺丁禹生观察所收，暇当取家藏明本，
一校冯武乃定远之从子，传其笔法，箸有书法正传十卷，见简明目。
文场资用分门近思录二十卷、近思后录十四卷宋本
海宁查氏藏本。盖南宋末坊刊朱子序，后有建安曾氏刊于家塾二行木记。以朱子书分为百二十一目，破析琐碎，直不成书。闻元周公恕有此书，分类集解，颇妄为分析移置，大槪与此书相似。观其书题，可知其不学矣。其后录皆采朱子所录之外程门诸儒，以下及于朱子之说，分道体、论学、致知、存养、克已、家道、出处、治道、制度、事理、教人谨戒、异端气象十四目，各为一卷，较前书为有条理，不知何人编也。唯其刊印精雅，即坊刻乃胜明隆、万以还。江河曰下有即梓匠一端，可以观者。已已二月识。
西山真文忠公读书记宋本
每半叶九行，行大十六字，双行小字二十四。写刻精好，不苟宋本之善者，惜仅有甲记三十七卷。卷端有季振宜读书、季振宜印、沧苇数印。
米海岳画史一卷宋本
丰顺丁氏藏。每半叶十一行，行二十宰。卷末有朱笔书康熙癸巳蒋生子范所赠一行。前有咸丰四年顾武保题识，谓是册宋椠初印购贞、殷征等字避讳。首叶有叶氏藏书印，盖即文庄故物。末朱字一行，何义门手笔。子范蒋栋字长洲人，何太史弟子。
白虎通上下二卷宋本，嘉兴唐氏藏
有乾隆甲辰卢文弨跋云：余校白虎通，付校垂竣，而吴子葵里示余以此本。此北宋时坊间所行未校本也。其小序数行云：白虎建德论者，开卷即已错讹。余取其书，字字比对，始知此本尚多古字，而近世本率多攺易。至性情篇中，有与近本回异而实胜者，即一二误书，尚可循形声而得其本字。若近世本则不加思索而径攺矣。虽分上下两卷，然篇目上作圆围者十，仍不失十卷之旧。近世本最后三篇，此本在爵号谥之次，实第二卷也。三篇之序，亦复不同。后得元大德本，与明傅氏、程氏、吴氏、何氏本不甚异，要皆不及此本。余取此书之善者，狊著于校勘补遗中，仍以其本归吴子。十二行，行二十三字。鹪安云：此宋刻元印坊本，故多讹字，不避讳，字画乏遒劲之气。已开元初风气，必推为北宋本，陋矣。
百川学海宋本，上海瞿氏
宋左圭禹锡编刻之百种，每半叶十四行，行二十八字。
皇朝仕学规范四十卷宋淳熙三年本
每叶二十四行，行二十五字。句读有小圈，并圈发异读字之四隅，其叶数通八卷为一起，盖是元分五册装，纸墨精絜可爱。张功甫自序刻此书，在淳熙丙申四月，盖即张氏自刻初印本也。嘉道时藏嘉兴张菽。未廷济家自三十三至末缺八卷及自序、卷目，并菽未钞补。同治乙丑五月，客上海醉墨书肆，持售留观。五曰。其卷九卷、十七卷、二十五首，并有张廷济印、张菽未、尚宝少卿袁氏忠彻印三印及袁氏静思斋引颜氏家训六十五楷字长木记，卷八卷、十六卷、二十四卷、三十二尾，并有杨廉夫、清仪阁张菽未廷济四印。菽未题。其首曰：淳熙三年丙申原刻。初印系杨铁崖、袁忠彻旧藏本，乾隆时武陟令查宣门开所珍贮者。嘉庆时，余从宣翁之子枣庵秀才以银十饼购得前缺序目，后缺作文、作诗二类。八卷，余从海盐朱春甫锦及余次儿庆荣从宋椠覆刻本影钞补足，授庆荣珍之。道光二十五年乙已七月二十日，嘉兴竹田里七十八岁老者张廷济、菽未甫。
太平御览宋本残帙，湖州徐氏藏
每半叶十三行，行二十二字。存三百六十六卷，卷一至百三十三，卷百七十二至二百，卷二百十二至三百六十八，卷四百二十四至四百五十五，卷五百三十一至五百三十三，卷五百四十一至五百四十五，卷七百二十六至七百三十。黄丕烈、汪士钟并经收藏。丕烈记存卷数目于第一卷之端。同治丁卯十一月朔，俞荫甫山长持以相示，谓人家求售者索昔价，每卷银一两。首叶有文渊阁印、汪士钟藏黄丕烈印、复翁士礼居藏、南州高士、东海豪家六印。题衔。惟首卷云：翰林学士承旨、正奉大夫、守工部尚书、知制诰、上柱国、陇西县开国伯、食邑七百户、赐紫金鱼袋臣李昉等奉。四十二力字一行，来纂二字三行。余卷无。
源流至论四集四十卷宋本沪市
每半叶十五行，行二十五字。前集、后集、续集凌𬳶撰，别集黄履翁撰。
挥麈前录四卷宋本，上海瞿氏
王明清仲言撰。其序在第四卷末，结云：淳熙乙巳中元日，朝请大夫、主管台州崇道观汝阴王明清书题。曰：王知府自跋。跋前为季厚复仲言书，题曰季贤良简。又前为临汝郭九德跋，又前为沙随程迥跋，又前为仲言乾道丙戌冬长至成书。自识三行。纸墨颇佳。每半叶十一行，行二十字。每条第二行，后皆低一字。首有汪士钟印、三十五峰园主人、秋浦宪奎四印，末有平阳汪氏藏书印一印。
续博物志上海瞿氏
结衔云：前都官员外郎陇西李石撰。其中于本朝祖宗等俱提行，盖犹宋式，特非初印耳。半叶十一行，行二十三字。惜纸朽，已裱装过。
篡图附释文重言互注老子道德经二卷嘉兴唐氏藏
十三行，行二十三字。
巾箱本梁江文通文集十卷目录一卷宋本。
梁江淹撰。第一、二卷、赋、三、四卷、诗，五卷、传、书、奏记、笺、表。六卷为始安王、建平王章表、教、启、行状。七卷敕为朝贤作书及尚书符、慰劳雍州文，为萧骠骑诸表启教。八、九卷为萧太尉、太傅、齐公、齐王表、启章，自受禅后诸诏，第十卷诔、志、祭咒诸文及颂赞、杂言、骚辞，终以自序一篇。有云未尝著书，唯集十卷。岂即所自定耶？其编次极有条理。四库著录本四卷，特据明人钞集者，犹未见此本也。前后无序跋，不知何时所刊。卷中镜敬等字缺笔，亦姑谓之宋本。每半叶十行，行十八字。卷目及五卷有印曰虚堂。丙寅六月，上海市出者。又见一陆士衡集，与此本行字数与板式大小皆相似，惟宋讳字不缺笔，乃明正德已卯六月，都太仆穆以宋庆元中华亭县斋刊本与吴士陆元大重刊者。知文通此集即是宋刊，意宋时必有魏、晋、六朝名集汇刻之本，故两集式样若一耳。
韩昌黎集五十一卷宋世彩堂本
相传明东雅堂徐氏翻刻廖民世彩堂韩文，一仍旧式，而不箸其所从来。今观此本，信然。每叶中缝下截悉有世彩堂字，徐氏悉以东雅字易之。传目后有世彩廖氏刻梓家孰篆字木印，徐氏各卷尾亦仿之。此初印本，纸墨精好，字体在欧、褚闲，徐本犹未能毕肖也。卷中有汪士钟印、阆源真赏、少溪主人项氏万卷堂图藉印、田耕堂藏、泰峰审定郁松年印七印。
古灵先生文集二十五卷使辽语录一卷宋本，嘉兴唐氏藏
末有其孙辉跋云：四世从祖密学公平曰所为文章，不知其几，厥后裒掇为卷者仅二十有五，目曰古灵先生文集。以圣天子诏冠之，预有荣焉。里人大夫徐君世昌尝墓刊于家，其闲颇有舛讹，历岁既久，且将漫漶。辉窃有意于校正，因仍未遑，每以为恨。朅来章贡，属数僚士参校亥豕，因命仲子晔推次年谱，并锓之木，庶几有以慰子孙瞻慕之心也。绍兴三十一年十月既望，孙右朝请大夫、直秘阁、知赣州军州主管学事兼管内劝农营田事、提举南安军大雄州兵甲司公事、江南西点兵马铃辖辉谨题。大字十行，行十八字元印缺笔至扩，则后所刓。
山谷外集宋淳祐闽宪本
史芗室注山谷外集十七卷，宋淳祐闽宪刊本，半叶九行，行大小字均十九。乌程蒋氏瑞松堂所藏。同治丙寅秋，在沪假读于海珊，遂留行箧中。戊辰暮春来吴门书局，始取校嘉靖刊全集本，资是正不少。其中闲先后脱五叶，皆已钞补。按之非史氏元文，乃昔藏者意缀依谢蕴山刊翁覃溪校三注本别少金易之翁。本第五卷和子瞻粲字韵诗，阙注者数行。此本此数行，适空木未刊，知翁本即从此本出也。
指南录五卷宋景炎本，嘉兴唐氏藏
宋文天祥撰。自序题是年夏午，攺元景炎，庐陵口囗囗自序。其诗名曰指南，当书名处皆剜空，则元时所为也。巾箱大字本八行，行十六字。第二卷有数题，皆墨钉，盖有所避。
文苑英华篡要四卷宋本
宋高似孙纂。甲卷九十八叶，乙卷九十七叶，丙卷八十二叶，丁卷七十叶。前有似孙序，后有元赵文序。上海市出板稍漫漶，盖元、明间印者。每卷首有印，曰宋本，曰元勋，又曰汪厚斋藏书，民部尚书郎汪士钟印。盖汪阆源旧藏。每半叶十行，行十七字。其钞撮不分类，但按卷次摘句摘段录之。此书藏书志有之谓是元刻天禄琳琅以为周益公箸文苑英华囗，孝宗皇帝阅文苑英华，周益公直玉堂，夜宣对，上谓秘阁本太舛错，再三命精雠十卷以进。一日侍公酒，公以无佳本为言，因白：架中有此书，间尝用诸集是正，颇攺定十之二三。公惊喜曰：英华本世所无，况集耶？乃尽笈去，复以雠整者畀予，研订书奏御，不为无分毫助也。后以本传之庐陵，手书寄来，急读一遍，因取其可必用者，仅为帙四，又以奉公。复答曰：书千卷，鲜克展尽，顾乃猎之精，举之确耶？不减小洪公，史语也。初，予官越，洪公方在郡日，曰陪棣华堂书研，颇及史语。公曰：不过观书寓笔，示不苟于观耳。予曰：类书帙多字繁，非惟不能尽记，盖亦未尝尽见古人，是以有撮取之功。然乃切于自用，非为他人设也。洪公击节曰：此正余意，钞亦出是欤。冶使史公来访越墅，因从容砚寮，见钞本曰：钩玄摘奇，便于后学者也。书成，索甚力。第二书报已琴，第三书寄琴本，令作钞序。乃诵益公、洪公语，以谢好雅。嘉定十六年三月七日，高似孙续古识文苑英华后序。
予少读文苑英华，困于浩瀚，不能尽究。后得乡先生高公手钞文苑篡要四集，计八十四卷，复又撰十卷辨证考异。凡古今名贤诸作，有一联一句至奇至妙者，必博采无遗。予读之神驰心醉。奇哉是书也！世道不古，读书之道废，挟免园册者，非惟莫之见，恐莫之闻。文运天开，车书混同，圣天子下诏，求经明行修之士，试六经、古赋、诏诰、章表以观其所学，试时务策以观其所能。士之怀才抱器者，莫不为之鸢飞鱼跃，崇儒重道之风，古之菁莪，不是过矣。习科目者，熟精于此书，鏖战文场，寸晷之下，能使朱夜人暗点头，则题雁塔，绾铜章，特拾芥耳。文苑一书，当必遇赏音。余老不能文，姑述其略，以赘高先生手钞之后云。延祐甲寅冬，后一曰青山赵书序。
此序系摹写草书补者
万宝诗山三十八卷宋巾箱本
每卷题首云选编省监新奇万宝诗山。卷之几。书林叶氏广勤堂新琴，悉取宋代省监所试五言六韵诗，分类编录，如今坊间袖珍试律天观之比。每卷约五十叶，叶三十行，行二十三字，三行一诗约四百六七十首，合三十八卷计之，约诗万六千余首。宋人帖体，亦收罗殆尽矣。其板广五寸许，高三寸半，细行密字，写刻亦精。惜不载作者姓名，遂无资于考核，徒成菟园册子而已。首唯有田耕堂藏一印，知藏书家所不。尚然四库未著录，不能不以为秘百也。
万宝诗山叙，天下之宝多矣。夫有天下者以道德为宝，有国家者，以政事为宝。文学之士所宝经书，豪富之家所宝珠玉。仁亲以为宝，惟善以为宝，不贪以为宝，此仁人贤士之宝也。若夫吟咏风月，绘画烟云，摛章摘句，以诗赋为宝，此亦皆本夫性情之正，而达于政事之体也。盖诗自虞廷赓歌，以至周、召雅颂之什，皆古圣贤制作，以淑人心而垂教法，虽闾巷俚俗之谣，圣人亦有取焉。三百篇以降，作者非一。宋以词赋科取士，故有省监之诗。而文人才子，业于是者，未免淘金拣玉，以用其心，词语之华，篇章之粹，真希世之宝也。书林三峰叶景达氏掇拾类聚，绣梓以传于世，目之曰万宝诗山，俾后学者有所矜式，其用心亦弘矣。梓成，携以示余，因属余叙。余惟夫子有言曰：小子何莫学夫诗。诗可以兴，可以观。至于事父事君，多识鸟兽草木之名，则士君子诚意正心之要，进德修业之方，与夫荐郊庙、格神人，以鸣国家之盛者，皆由诗而致，务学之士，其可忽诸？余不敏，特以此叙其槪云：口口口口，雍作噩岁重九曰，蒲阳余性初序。
宋元旧本书经眼录卷一终
遵义赵崧筿蓉校字

[book_title]宋元旧本书经眼录卷第二
独山莫友芝子𤟧
书传辑录篡疏六卷书序一卷元本
元董鼎撰。至大戊申十二月自序。延祐戊午，其子真卿于闽坊刊行。其纲领末后半叶有篆文二行，木记云：建安余氏勤有堂刊。每半叶十行，行大字二十小。二十四字体，书式绝似十行，本诸经疏。卷首下端有糽山野逸印，卷末有秀水朱氏潜采堂图书印。野逸未详，唯知为曝书亭旧藏，今归丰顺丁氏。全书。首尾皆朱笔句读，注及辑纂纲要处，朱墨抹，时增引考证，或出己意，细书上下端几遍，颇多发明，于本书之外，特不以古文为伪。当是国初经生读本，明人尚无此沈潜密不知谁某耳。同治丁卯冬至，获观记。
诗集传附录纂疏二十卷，诗序辨说附录纂疏一卷元刊本
新安胡一桂撰此书。四库全书未箸录，每叶二十二行，每行大字二十，小字，双行则二十四。前有泰定第四祀强圉单阏岁长至谷旦乙丑，从事郎、邵武路总管府经历致仕旴江揭祐民从年父序云：书于建东阳翠岩刘氏家塾，谓胡氏撰集大成，殁身乃巳。后十余年，得刘氏，君佐乃朱子故友刘用之，后人不忍以用朱子之学者，堙郁不售，亟鉎诸梓。有十五国都地理图一叶，附录纂疏姓氏二叶，语录辑要五叶，后有篆文，为二行，木记云：泰定丁卯仲冬，翠岩精舍新刊诗传纲领七叶，篇目后有行书七行，木记云：文场取士，诗以朱子集传为主，明经也。新安胡氏编入附录，纂疏，羽翼朱传也。增以浚仪王内翰、韩鲁斋三家诗，考求无遗也。今以诗考谨锓诸梓，附于集传之后，合而行之。学诗之士，潜心披玩，蜚英声于场屋间者，当自此得之。时泰定丁卯曰长至，后学建安刘君佐谨识。
同治丙寅六月，在上海，宜兴周濂珂溎清持以相示，有守甓斋藏书计光焮印。曦白父。新安汪氏启淑信印，秀水计光焮曦、白氏匏如珍藏书籍私印、泠音阁古射、襄城计光焮曦伯之章，闻川计氏曦伯所藏诸印。据其木记，尚附有王伯厚诗考，而此失之。
礼经会元四卷元本
结衔云：宋龙图阁学士、光禄大夫、赠开府仪同三司、南阳郡开国公、贪邑二千一百户，仓实封一百户，谥文康叶时著。作一行。首载至正二十六年丙午，临海陈基序，及至正乙巳中秋，江浙行省右丞兼同知行枢密院事海陵潘元明仲远序。次竹野先生传。传尾有至正二十五年八月，六世孙江浙等处儒学副提举叶广居识。盖元明从广居得本所重刊也。每半叶十一行，行二十四字。篇中具刻点抹，盖仍宋刻之旧。今通志堂刊本乃尽去之，非也。卷目有葛䵻之印，卷一有孙星衍印。
礼记纂言元本，上海瞿氏藏
元吴澄撰。其篇目次序，多所更定，不录大学、中庸、投壶、奔丧及冠义、昏义、乡饮酒义、射义、燕义、聘义十篇，而曲礼、檀弓、杂记之上下皆合为一篇。于是郑注之四十九篇者，仅有三十六篇。每半叶十行，行二十字。经文分节顶格写，注文双行低一字，行仅十九字。
音注全文春秋括例始末左传句读直解七十卷元本嘉，兴唐氏藏
宋林尧叟注，元坊翻宋版，犹缺宋讳。一二卷半叶十二行，行二十一至二十四字不等。双行同。三卷以下十三十四行不等，行二十四、五字不等。其经文某公、某侯旁注，谥法闲有旁注，音义亦有不旁注者，皆坊闲所为。
春秋胡氏传篡疏三十卷元本
元汪克宽撰。每半叶十行，行二十一字，传低一格，有至正戊寅汪泽民、至正辛已、虞集两序，至正戊子刊于建安，跋云：国英曩从环谷先生受读春秋于郡斋。先生手编胡氏传纂疏，虽壹以胡氏为主，而凡三传注疏之要语，暨诸儒传注之精义，悉附著之。且胡传博极群经子史，非博洽者不能知其援据之所自与音读之所当。先生详究精考，一一附注，于是读是经者，不惟足以知胡氏作传之意，而且溯流寻源，亦可知圣人作经之大旨矣。书甫成编，国英宦游四方，越十五年，始睹同志钞誊善本，而建安刘君叔简将锓诸梓，以广其传，则不惟诸生获春秋经学之阶梯，而凡学者开卷之余，不待旁通远证，事义咸在。是则先生篡疏之述，有切于遗经，而有助于后学，岂曰小补之哉！至正八年，岁在戊子正月，人曰紫阳吴国英再拜书。克宽至明初犹被征，此箸己先刻二十余年。通志堂刊经解未及此书，而传本尚不乏。乙丑、丙寅，于沪上各见一本，今又见丁禹生氏此本而三矣。纸墨则此本为差胜。
说文解字补义十二卷元本
元包希鲁撰。卷首有爱日精庐藏书、集贤阁天水郡氏收藏二印，盖即昭文张金吾旧藏，爱曰精庐藏画志论之甚详，今归上海郁氏宜稼堂。此书四库未箸录。嘉庆中，阮氏从至正刊本影钞进呈。
元礼部韵略五卷元本，丰顺丁氏藏
每叶二十六行，五卷末有大德丙午重刊新本平水中和轩王宅印二行。木记。二百六部与阴氏韵同，而唐广韵所注同用之韵，皆依次而编，干部首字上加鱼尾形，为隔，胜于阴韵。前载有贡举三试程，一曰御名、庙讳回避，二曰考试程式，三曰试期，四曰章表回避字样，亦可见当时制度。又有壬子新增分毫黠画正误字五叶。
史记集解附索隐一百三十一卷元中统本，海宁查氏藏
半叶十四行，行二十五字，注双行字同。前有中统二年董浦序，谓平阳道参幕段君子成求到索隐善本，募工刊行，则刊者段氏也。是年当宋理宗景定二年，尚称蒙古，未有元号，或覆刊，或易其行，皆远，不及借印，迟不能完好耳。
汉书金元闲刊本，湘乡曾氏藏
宋胄监汉书，始淳化五年，孙何、张佖等校定本，次景德二年，刁衎、晁迥等复校本，次景祐二年，余靖、王洙重校定本，次熙宁二年刊进。嘉祐中陈绎重校，欧阳修看详本，次宣和六年重修本，次绍兴二十一年重刊本。今惟景祐、绍兴二本尚著录于旧藏家。大率每叶二十行，行大字十九，注字二十五至二十七八不等。此本行字悉同。惟古今人表序十八行，人表自第三叶至末皆三十行，传中注有挤补至行卉七字者，盖前人失记，非有异也。其互传第二十九之后九叶及他卷阙一二叶者，悉影乾道三年刊本补之。其行字亦同，大抵皆出景祐、绍兴二本。乾道本版心下端有乾道三年隶书白文五字。其写刻人名，悉此本中所有。愈知景祐、绍兴为同祖，惟于直道五字处，尽百卷皆剜补。其卷首无中书牒及屡次校详官衔及小颜叙例，注家爵里，余靖上言，一并泯弃。意其间有刊版年月，必非宋时，而售者必欲充北宋刊，泯其迹百。按宋以后刊汉书，有元大德九年太平路本。此本本纪第三一叶，版心有大德八年补刊六字，则当为大德以前刊。且北宋讳避阙，至钦宗之桓，南宋讳自构慎。皆不阙，知非南宋乾道、庆元及川、吉、越、湖北诸本，贾人劳心作拙，以冒北宋，即由于此。然审其字体板式，已是宋末、元初不精之刻。盖金、元闲以绍兴本翻雕，而大德修补之本，其刻手善少劣多，故不能精好夺目。爱曰精庐藏书志记宋刊元修本，板心有记大德至大、延祐、元统补刊者，其行字同友芝又见丰顺丁氏收黄丕烈旧藏景祐残帙，足以宋刊元修若干卷者，亦有大德、至大诸补板，行字亦同，纸墨字体约略相似，则此为金元间刻，益无可疑。同治戊辰开正，湘乡相公示旧藏袁漱六赠本，命检勘审定，谨据所见，疏诸卷端，班重旧刻不易觏，即金元间本，决胜明以来诸传刻，固不必虚拟景祐、绍兴以为珍重也。上九曰：戊午金陵三山客舍独山莫友芝书。
三国志注元本，上海瞿氏藏
半叶十行，行二十九字，注二十一、三字不等，惜补换过半。
宋史元至正，江浙行中书省官本
每叶二十行，行二十字。其中缝一行，中截大书分卷云：宋史目录几，宋史本纪几志几，列传几。上截右旁书通卷云宋史几，或几十几百。左旁计一叶字数，下截卷叶数之下，右旁云某某写，左旁云某某刊。
宋史以至正五年十月表进，即于六年囗月咨浙江等处行中书省，差史官翰林应奉张翥，驰驿赉净稿前公选匠依式镂板，文载目前。是江浙一本为最初之刻。同治乙丑夏，在上海见嘉兴马氏一本，潜其不完。
资治通鉴元兴文署本
元兴文署刊本资治通鉴胡注二百九十四卷，装九十六册，出于泰州某家。同治乙丑夏，余曾议购未就。越庚午秋，购成矣，舍弟以其点抹乖剌，促还之。寻为江安傅丽生通守所收。是刻字体多波折，四边线极粗，嘉庆间鄱阳仿刻，亦称善本，而未能毕似也。明正、嘉以来，是板归南监，递有修补。此本则元末板未漫漶时，印虽丹墨碍目，其质地实极精美。余折阅后，犹时时往来于怀。丽生略去外碍，且增直以售，亦可谓能鉴真者矣。据印记跋尾，知经藏曹氏、倦圃马氏、小玲珑山馆稍氏亦有生斋，余不悉录。身之注。此书原坿释文辨误十二卷，鄱阳覆本有之，而此未备。然温公本书固完然无少阙。五百年来，万叶巨编，能尔者复几见哉？冬十二月既望，丽生将持还蜀，属独山莫友芝书其端。
资治通鉴纲目四十九卷元本
每半叶十行，行大十六字，小二十二字，遇宋讳或缺或不缺，盖元覆宋板也。其结行字体极似震泽王氏所刊史记，善印，亦佳本不易得者。是书自明正德福州刊七家注，搀入书法考异、发明质实诸闲文，甚为碍，自宋元人本犹无之，故已可贵。阊门市出，惜阙后半名。
宋编年资治通鉴十八卷旧本，上海徐氏藏
宋李寿进。四库著在存目。半叶十五行，行二十四字。写刻整满，是宋元密行善者。卷目之末有云衢张氏鼎新刊行二木记。
金陵新志十五卷元本
至正癸未张铉撰。本。铉书，文渊阁箸录。此本郁氏宜稼堂藏，板多漫漶。
音注文中子十卷监本，嘉兴唐氏藏
十三行二十三字，与老子同，盖元人刊六子之二也
管子注二十四卷元本
每半叶九行，行二十字。王惕甫芑孙旧藏中朱笔校。过首题识云：芸台宪生至杭，停泊胥江，过鸥波舫，因出管子一书相赠。后同年黄荛圃见之，定是元板，市中不可多得，因重装之。铁夫记。今归丰顺丁氏。
图解校正地理新书十五卷金本
宋初因唐吕才阴阳书中之地理八篇，分类增辑，为乾坤宝典。景祐初，又命修正舛盭，别成三十五篇，赐名地理新书。皇祐三年，复诏王洙等句管删修，事具洙进书序。金世宗大定甲辰，宋淳熙十三年。平阳毕履道为图解，章宗明昌壬子，宋绍熙三年。古戴鄙夫、张谦复为精校，补完以行。此本殆即谦所刻也。每半叶十七行，行三十字。王洙详注则十三行，行二十六字。每册首有曾藏汪阆原家印，知为汪士钟旧藏，今归丁禹生方伯。丁卯十一月朔日观。首册末有田耕堂藏、士礼居藏二印。
宋地理新书序
翰林院侍读学士、内散大夫、尚书吏部郎中、充史馆修撰、判国子监、提举集禧观事、上骑都尉、赐紫金鱼袋臣王洙等奉𠡠管句删修。臣闻圣人包虑民之心，其制器大备，其示法详密，使民日去不善居而蕃息者也。父母之于子，推燥湿以养之，又教以水溺火焚，矛戟、虎豹蛇鼋之能害人者，丁宁反复，然后知而避之。人识父母之于己，生而养之者也，不识安而全之者，父母之教也。人之于父母，知其大而遗其细，知择福而不知避害。圣人者为之宫室、耒耜、书契、舟楫、弧矢、𬘡𮊁，臼杵重门，皆所以兴利殴害，虑及万世。当是时，庶工百执事龟勉于下，莅官以智，献功以时。为之者百官也，成之者圣人也。易曰：通其变，使民不倦；神而化之，使民宜之。圣人为民父母，制器示法，既备且悉，周于无穷。昔公刘居豳，太王居漆沮，文王居岐阳，武王居镐代，皆相其吉凶，然后居之。在诗曰：笃公刘，既景乃冈，相其阴阳。古公袒父，聿来胥宇。爰契我龟，度其鲜原。居岐之阳，在渭之将。考卜惟王，宅是镐京。惟龟正之，武王成之。及周公营新邑，亦使太保召公先卜宅，献图兆。商相傅说曰：明王奉若天道，建邦设都。然则建邦都，营邑屋，面方辨位，以求其宜，本三王之法也。在周礼有建邦国都鄙之法，以水地、土圭表槷，规曰景，以极星正朝夕是也。秦、汉已降，术学蠭起，占家有五行、堪舆、建除、丛辰、太一诸学，世多习者，其书寖广。大宋总一海内，天覆地载，别圣爱民之心，疚然深思。农田耕垦，风雨祈禬，皆著𠡠法。若医药针石不得其宜，则天殇所繇生也。论次为书，博士讽诵，与令格𠡠书藏于天下。又若占家之说，冠昏、行人、丘封、葬敛曰时、吉凶不得其法，则人逢百殃。圣人之心，将欲纳民于富寿，其亦有取于斯也。唐贞观中，太常博士吕才奉诏撰阴阳书五十篇，其八篇，地理也。至先朝，更命司天监史序等，分门总辑，为乾坤宝典四百五十篇，其三十篇，地理也。书既成，高丽国王上表请于有司，诏给以为本。然序之书丛杂猥近，无所归诣，学者抉其讹谬，凡三千五百。景祐初，司天监丞王承用又指摘阙误一千九百。始诏太子中允、集贤校理稽颖、冬官正张逊、太木署令。秦弁与承用复校同异，五年而毕，诏付太常，命司天少监杨惟德与二宅官三十七人详其可否。惟德洎逊斟酌新历，修正十盭本，成三十五篇，赐名地理新书。复诏钩核重复。至皇祐三年，集贤校理曾公定领其事，奏以浅漶疏略，无益于世。有诏臣洙、臣禹锡、臣羲叟洎公定置局删修，以司天监主簿亢翼改正其旧，观文殿学士丁度典领焉。度薨，臣洙寔掌其属。于是具阅三观所藏，及古今古术验忌，披其奥窔，诘其苞柢，管以体要，区以轻重，而各从摛部，先后可寻。自吕才成书，名以地理，而专记蒙墓，颇殽以室舍，吉凶同条，非著书之法。今首以城邑营垒、寺署邮传、市宅衢衖，则左阴右阳，刑祸福德所相也。辨之以四方，叙之以五行，商之以五姓，宪之以九星，嫓之以八卦，参之以八变，为地事凡二十篇。终以蒙穴、埏道、门陌顷亩，则开三闭九，山垄水泉所相也。任之以八将，齐之以六对，董之以三鉴，傃之以六道，为葬事几十篇。若乃冈原利害，则鲙之以易民用，为地图一篇。种次有汇，则总之以便看读，为目录一篇，勒成三十二篇。闿之以经义，辨凿空也。质之以史传，信休咎也。广之以异闻，求成败也。巫史所传，则存其可据者，不颛新见也，辞质而易晓，便于俗也。皇帝陛下以圣人制作之德，广祖宗爱民之心，将使斯民去夭伤刑害而远不善，则兹书之所以作也。自有诏校正，距今二十一年，臣洙等以庸浅而黾勉于下，旷曰弥月，然后能就。若乃成而名之，皆陛下也。四夷有求于中国，观其书，则文而不俚，将以见册府藏书之盛。其下则惠建漏泉，宅兆以时。圣人之仁如此。惟文、武受命，世世忠厚，诗人美之曰：敦彼行苇，牛羊勿践履。谓草木微者犹能爱之，况于人乎？故卜世三十，享国过历若然，大宋之仁，溥博上下，则爱民之报，祚以万年，天之道也。谨序。
金图解校正记地理新书序
宅葬者，养生送苑之大事也。自司马史分阴阳家，流至唐迄宋，屡诏儒臣典领司天监属，出秘阁之藏，访草泽之术，胥参同异，校核是非，取合于理而灾祥有稽者，留编太常，即今之颁行地理新书是也。俾世遵用，以裨政治，保生民跻于寿域，惠亡者安于下泉，示爱民广博之道，不其韪与！
兵火之后，失厥监本，于是俗所传者，甚有讹谬。至于辞略而理乖，名存而实革，既寖差误，触犯凶灾。仆深患斯文之弊，遂质诸师说，访求善本，参较以正之者仅千余字，添补遗阙者几十数处。兼有度刻步尺之差者，则以算法考而攺之。有阴阳加临之误者，则以成式推而定之。至若四方正位，详说其准绳表臬，求影星取中之法；四折曲路，细画其肉斜正方，合句股入穴之图。山水列其吉凶，祭事，分于坛𫮃，发挥经义，注释礼文，岁余方毕，藏之于家，以俟同道之能者，踵门而采择焉，庶亦知余攻业之不忽也。
时大定岁在阏逢执徐，平阳毕履道题。
金精加校正补完地理新书序
仆叨习地理，忝慕阴阳，虽专述二宅，而取则于此书。伏睹古唐夷门、蒲阪等处，前后印卖新书，未尝有不过目收购者，终莫能见其完本。唯我先师冯公传授，亦遗地图一篇。继有平阳毕先生者，留心考核，可无微失，而又增加图解等法度，真得其旨趣矣。自是更访求名士家藏善本，比对差互甚多，今据从来板内遗阙者，并以补完；元差互者校雠攺正一两。疑未详者，乃各存之。及其间写雕错误，亦以校定。其卷首四方定位之法，图解已是详备。窃见营造取正定平制度，亦可为式。外五姓声同而虚实音异者，今以纂出地下明鉴，立成傍通三鉴六道继叙轮图，又校正禽交步分及民庶合用茔田，参定传符杂忌等述，兼论吕才言宅葬经书之弊，各布列本篇之下，总二万余言，以广异闻。仆恐未能专擅，遂诚心修集，以俟同道之能者，幸攺易焉，庶几我辈易为遵用。审观此书之兴也，始自唐代吕才删定，名以地理，至于宋朝注历，数主重复，诏下有司，始终几有百年，方以定用颁行于世。今野俗之流，而有专执星水之法，或只习一家偏见之文，又有不经随代进用颁行傍门小说不根之语，或与官书相害者，执而行之。兼有不能与五姓参用，而专排斥五音姓利，良可皇哉！仆今见平阳数家印卖此书，虽有益于世，竟未见完者，恐久坠斯文，莫能从善，不敢欺隐，遂将正文插入，又附以乱谈舛驳之辞。短拙不揆尤甚，辄以俗言纪其事迹。
时明昌壬子岁，古戴鄙夫张谦谨启。
书法钩玄四卷元本
元朱方苏子启纂辑，四库存其目。明赵宧光寒山精舍藏本，丰顺丁禹生氏所收。卷中批抹多用草篆。四卷末记一行云：万历壬子仲春二日，胡蜨寝阁，皆凡夫手迹也。一卷首册有印曰：梁鸿墓下。凡夫寒山当去鸿墓不远，闻昔梁方伯治吴，访求鸿墓未得，禹公曷不依寒山旧址，一更寻之？
考古图干卷元大德本
宋吕大临撰。首载元祐七年吕大临考古图记，次载大德已亥古迂陈才子谨题，及茶陵陈翼子翼辅识。后又有记八行，谓宋儒正字吕舆叔，先图古器物，并录其铭篆，汇为十卷云云。其所记之人及年月，盖在后叶失之。其每卷题后并署默斋罗更翁考订，则陈子谨题。所谓汲郡吕公汇诸大家所藏尊卣敦盂之属，绘为巨编，兵后多磨灭。吾弟翼辅又广吕公好古素志，属罗兄更翁临本，且更翁刻以传世，并采诸老辨证附左方，是不尽吕氏原本矣。前有鹿严山人一印，卷首有二卤主人二十一岁小像，严可均题，篆书。像后有倪稻孙题。二卤不知即稻孙否。
困学纪闻二十卷元本，嘉兴唐氏藏
宋王应麟撰。前载牟应龙、袁桷二序，盖即桷序所谓马速忽孙楫、济川所刊本。半叶十行，行十八字。又于坊间见一本，亦同此。
事文类聚元本
每半叶十四行，行一十八字。
玉海二百卷附刻诸种俱备元至元刻本
行款与今通行本同，特板心稍大，字体秀劲，近赵吴兴。首有胡助、李桓、阿殷图、野堂、王介四序，及至正三年庆元路刊行文牒及薛元德后序，又有伯厚之孙厚孙识语在伯厚题跋后，谓其先祖且谓未脱台难，以示学者，故藏于家云云。浙东都事年公始建议板行，今元帅资德公既至，即命刊布。又刊诗考诗地理。考汉艺文志考、通鉴地理通释集解、践阼篇、补注、急就篇、王会篇、汉制考、小学绀珠、姓氏篇、六经天文编、康成易注、通鉴答问诸书厚孙等承命校勘唯谨，而董役者弗为修改，遗误具在，观者审焉。至元六年庚辰四月一曰。卷首有张宽德宏之印、张任文芳之印，玉峰张氏世恩堂图书徐氏家藏，曾在汪阆源家。郁松年印、泰峰七印。
列子张注元本，上海瞿氏藏
每半叶十一行，行二十六字，盖亦元人汇刻六子本之一。有爱日精庐藏书季振宜印、沧苇广钧、平子、吾生甲申数印。
宛陵先生文集六十卷元本
宋梅尧臣撰。每半叶十行，行十九字。有叶氏菉竹堂藏书、五华山人、绣佛斋诸印。
东莱吕大史文集十五卷外集五卷元本。
半叶十行，行二十字。
刘静修先生文集三十二卷元本
金刘因撰。每半叶十三行，行二十字。
道园学古录五十卷元本上海瞿氏藏
每半叶十三行，行二十四字，绝似柳文音义。
伯生诗续编三卷元本。
吴门黄氏士礼居旧藏，今归海宁查氏。目录首行题伯生诗续编，其每卷端又题云伯生诗。后半叶十行，行十五字，行书甚精雅。目录后题四行云：是集乃学士晚年所作，比常作尤为得意，敬刻梓，与骏坛共之。时至元后庚辰，刘氏日新堂谨识。后有嘉庆丁卯十二月黄荛圃跋云：道园所制诗文极多，道园类稿、道园学古录、道园遗槁、翰林珠玉、伯生诗续编，共有五种。一见者尤在后三种，三种尤在后三种。此元刊伯生诗续编三卷，余与残宋刻白氏文集，得诸顾五痴家藏箧中久矣。顷五痴族人出旧残本求售，系棉纸，此系竹纸，两本并入余手，重加校对，亦乐事也。上卷为四五七言古诗二十五首，中卷为七言八句四十五首，即律诗五言同。下卷七言绝句五十三首，五言八句十三首，五言绝句十三首。以类稿校，上卷仅家兄孟修还江南一首有之。类稿题云：家兄孟修父输赋南还。言他体当称是。稿中遗逸之篇，殆过于十九。又以学古录证之，亦多不载。按后至元庚辰，道园六十九岁。是年冬，临川李本伯宗、黄钟仲律来访先生于山中，编文二百余篇。明年，本伯宗乃与先生幼子翁师编学古录。后六年为至正丙戌，先生年七十五，刘伯温编刊道园类稿，欧阳圭斋序之，并在刊此集后。不知遗篇何以不收，岂刻者自刻，编类者固未之见邪？且题云续编，知道园诗已先有编刻，而以此续之，今亦不可考，绝无传本。后先生从孙堪遍遗稿于此刻，不知尽收否？惜不得其本。一证之。后附叶氏四爱堂序咏一卷，首伯生序，次吴全节、马祖常、高履亨、夏文咏诗各一首，欧阳玄诗五首，揭奚斯、王伦徒、谢君与、王士点诗各一首，末为伯生饯梅野诗序，并七绝一首。四爱者，渊明菊、茂叔莲、和靖梅鲁直兰也。江东叶凯翁以宋遗士詹府佥程国录为其先人成甫所著四爱堂诗文卷，来京师求题咏。梅野亦凯翁号也，岂此刻自叶氏欤？
乐府诗集元本
宋郭萨倩编。绛云楼旧藏，半叶十一行，行二十字。
中州集元本沪肆
金元好问编。半叶十五行，行一十八字，印亦中等。
周易集解明嘉靖本
明宗室朱睦桔灌父所刻，有嘉靖丁巳冬刻书序及上海潘恩序，半叶八行，行十八宰注皆低一格，大书，甚醒目。朱序谓刻自宋季，希有存者。予得之李中麓，复用校梓以传。鼎祚，资州人，仕唐为秘阁学士，以经学称于时。尝进平胡论，预察胡人叛亡，曰时无毫发爽，象数精深盖如此。及阅唐能传与蜀志，俱不见其人，岂遗之耶？抑别有所载耶？
朱序。
周易本义大字注本
盖元末、明初刻曝书亭旧藏，今归钱塘丁氏。其经翼次第，一依朱子，而以吕氏古易音训双行，随条散附经下。昔宋小茗咸熙从董氏会通中摘出音训以行。此本所载尤完整，惜其未之见也。卷首有汉唐斋游好在六经吴舆则氏红药山房收藏私印、玉堂、笏斋六印。
朱检讨跋云：朱子易本义析为十二卷，以存汉志篇目之旧，较之程子易传依王辅嗣本，原不相同。惟因临海董氏楷辑周易传义附录一书，乃强合之，移易本义次序，以就程传。明初兼用以取士，故不复分。其后习举子业者，专主本义，渐置程传不讲，于是乡贡进士吴人成矩叔度署奉化儒学教谕，削去程传，乃不从本义原本更正，其义则朱子之辞，其文则仍依程传次序，此何说哉？沿至于今，科举试题，爻象并发，其亦悖乎朱子之旨矣。余尝求原书不可得，今睹此，秩然不紊，中附东莱吕氏音训，末有朱子后序，是为完书，宜亟开雕，颁诸学官，第恐下士见之，翻大笑尔。康熙丁亥夏六月，小长芦朱彝尊跋，时年七十有九，书于家行斋之道古堂。
书经纂言四卷明本
元吴澄撰。明嘉靖已酉顾应祥据正德辛已本重刊于滇中。是曝书亭旧藏，通志堂即依此本付雕，今归丰顺丁氏。卷首有竹垞翁题识云：是书购之海监郑氏简端所书，犹是端简公手迹也。会通志堂刊经苑，以此畀之，既而索还存之笥。壬申岁归田，检檀中藏本，半已散失，幸此书仅存。又七年，曝书于亭南，因识竹垞七十一翁。卷中有竹垞朱彝尊、小长芦钓渔师诸印，所谓卷端书，乃评可否语数条，无足取也。
书传集解残本未详卷数
缺首二卷，于禹贡汤誓首，并题云后学金城黄谏集解。录蔡传低经文一格，大书所集诸家及自下己意。则双行夹注，半叶八行，行二十四字。板纵横不及五寸，而刻印精朗，似元佳本。汲古阁旧藏，今归钱塘丁氏。按是书所引宋、元诸家外及干明初陈雅言，是明永乐以后人矣。明史艺文志不载，检千顷堂书目有之，亦无卷数。自横云史志台去黄氏补宋史及金、元诸籍，已不惬人意，何明人著述亦如此疏漏耶？干顷注谏字廷臣兰州人正统壬戌甲第三人历官翰林学士
礼记集说三十卷明本
元陈浩撰。是刻盖依元本翻雕者。半叶九行，行十七字，一如宋人四书、诗书集传之式。明永乐纂大全，盖即依其卷数。今行十卷。本经文每节提行，注文另行低一格双行，明人攺也。四库著录此书亦十卷，殆未见此本欤。丁卯冬，检丰顺丁氏藏书，有此种。吕亭亦于苏肆中获得一本。
埤雅二十卷明重刻宋本
宋陆佃撰。结衔云中大夫、守尚书左丞、上柱国、吴郡开国公、赐紫金鱼袋其子宰，宣和七年序。结衔云男朝请郎、直秘阁、权发遣淮南路计度转运副使公事借紫金鱼袋。半叶十一行，行二十三字。天运庚口八月，京口张存性中序。重刻缘起云：埤雅书成，授其子宰，始序以传之，时宣和七年矣。其后五世孙睿，由秘阁修撰来知赣州，再用刻于郡庠。历世既久，悉毁于兵燹，人罕得闻。会奉议大夫、江西按察司佥事古闽林公瑜，字子润，巡按赣上，访于耆民黄维，得是书，欲与四方学者共。太守陈大本克承公意，乃命鸠工刻之。其中缺简甚多，顾求别本无得者，复有待于后之博雅君子，不敢以私智补之。归世昌印。
汉书注旧本
半叶十行，行二十三字。刻印清整，以朱黑𥎝、徐亮直、何义门两家评校，于上下端。
前后汉书明翻，宋淳化本
末有淳化五年囗月奉旨校刊字，售者以为北宋本，细核之，盖明时翻刻者，其避讳皆不及南宋，固北宋子本也。半叶十行，前每行大十九字，小廿七字，后行大十九字，小廿五字，亦并有多少参差者。四边极粗。
管子无注本
半叶十行，行二十一字。似元明间刻。
农书二十二卷明本
元王祯撰。凡农乘通诀六卷，谷谱四卷，礼器图谱十二卷。每卷题集之一、集之二，于目。集之一附说云：古之文宰，皆用竹帛，䢖后汉始纸为疏，乃成卷轴，以其可以舒卷也。至五代后汉明宗长兴二年，诏九经版行于世，俱作集册。今宜攺卷为集，首载嘉靖庚寅临清阎闳序。盖山东巡抚邵锡、布政使顾应祥始刊，而左布政使李绯成之。半叶十一行，行二十二字，板心颇大。此书明万历末邓溪刊本，删并为十卷。四库本亦二十二卷，乃依永乐大典本，约用王氏元卷第，重编以聚珍板印行，恐亦未能悉还其旧，惜未见此本耳。
野客丛书三十卷坿录一卷仿宋本，瞿氏藏
宋长洲王楙撰。小序有香竹山房藏本、宗橚、咏川、古盐张氏四印。目录有松下藏书、绿蓑、青笠村居二印，目尾有长洲吴曜书、黄周贤等刻，十字双行，每卷尾皆然。卷一有渔书、竹堂季兆洛印二印。半叶十行，行二十字。
西溪丛语二卷明嘉靖鸦鸣馆刻本
宋姚宽撰。张绍仁、吴翌凤递藏，丹黄殆遍。
韦苏州集十卷明翻宋本
半叶十行，行十八字。
卷第一古赋杂拟燕集。卷、二寄赠上卷、三寄赠下卷、四送别。卷、五酬答至酬阎员外涉止逢遇长安遇冯著起八首。卷、六怀思至追怀止，行旅至山行雨，归止感叹。卷、七登眺登重玄寺阁，止游览。卷、八杂兴卷九、歌行上卷十。
歌行下
韩文考异音释
宋朱子考异、王伯大音释合编本凡四十卷，目录一卷，外集一卷，合十卷为三。遗文一卷，附录集传一卷。半叶十三行，行二十七字。海宁查氏藏，以为宋刊，然无凭据。观其款式、字体，当是明初刊本。
云台编明本
唐郑谷撰，严嵩序，后有康熙辛卯何义门题字，又有叶氏藏书一印。
迂斋先生崇古文诀
元明间覆宋板，半叶九行，行十九字，有沈瀚、世贞、允明诸印。王弇州题签，犹存。
宋元旧本书经眼录卷二终
遵义赵崧筿蓉校字

[book_title]宋元旧本书经眼录卷第三
独山莫友芝子𤟧
易学五十卷
明卓尔康撰。尔康仁和人，字去病。万历壬子举于乡，授祥符教谕，历工部员外郎，左迁常州府简校，徙大同府推官。总督卢象升常引参谋军事，移两淮分司运判，为淮人请赈，激切触忌，罢归。事迹具县志儒林传。明史艺文志。卓尔康易学全书五十卷。
四库提要存目仅有尔康易学残本十二卷，盖乾隆中采进，已无全本。此本吴骞拜经楼所藏旧钞全帙，其说卦传二卷独存刊本，首叶及板心计卷处犹留空木未刊。盖付锓始此两卷，丁明末之乱，遂未及完耳。其书条引众说，而附以已说，亦有众说具而己无说者。所引注疏、集解、传义之外，于明蔡虚斋、何元子两家最多。盖义理主虚斋，古义依元子也。其他征引就乾、坤二卦，有刘濬伯、管登之、来之德、邹黍回、于令升、项安世、吕伯恭、刘濂、季明德、章本清、马理、黄端伯、欧阳永叔、郝仲舆、邓元锡、陆庸成、林黄中象钞九家易，邱建安、颓汝梅、张彦陵、焦弱侯、唐凝庵、姚承庵、杨止庵、俞玉润、俞玉吾、高景逸、邹泗山邵氏、李隆山、苏子瞻、吴叔美、吕叔简、邵子、张横渠、李子思易简录、杨止庵、杨诚斋测言、周颙、虞翻易征、吴因之、邓汝极、周天如、陆绩决录、乾凿度、潜解、蔡氏易筌、雪浪、金汝白、游定夫像象、陆庸成、方孟旋、颜充宇、胡双湖、李隆山、主伯厚、苏紫溪、程竹山、孙闻斯、吴临川、徐几若干家，又有称鸣缶氏曰者数条，不知其亦尔康说，抑他人说也。
周易观象补义略写本
国朝诸锦撰。锦字襄七，号草庐，秀水人。雍正甲辰进士，庶吉士攺知县，又攺教授。乾隆丙辰，召试鸿博，授翰林检讨，官至右春坊右赞善。其毛诗说补、飨礼等，并四库箸录，而未及是书。是书集诸儒之说，而断以已意。末题子壻范成编次。嘉庆末，禾人戴光会得此四册清本于吴中。其提纲一卷及下经自姤初一下至杂卦，皆其手书，尤可宝贵，今归海宁查氏。
礼经本义十七卷写本
国朝梁溪蔡德晋敬斋辑。以十七篇分嘉、宾、军、凶、吉为次，军仍缺。凡十六卷。第十七卷则逸礼诸篇，而自为辑注。其本经仅十六卷者，无丧服一篇也。
尔雅新义写本
宋陆佃撰。此书四库未箸录。
龙龛手鉴四卷影钞本，瞿氏藏
辽释行均撰。其卷题云龙龛手鉴。平声卷第一。释行均字广济。集首载统和十五年丁西七月，燕台悯忠寺僧沙门智光序。辽圣宗统和丁酉，当宋太宗至道二年。其所据影之本甚大，盖似明刻金人五音集韵篇海。每半叶十行，行容大字十八，容小字，双行可三十六。其当折缝上角多缺字。
吉金古文释稿本，此跋拾补
朱右甫先生吉金古文释四册，其哲嗣建卿同岁以先生手稿装存者也。按阮太傅文达公萃一时同好十二家古金榻本，盖所自藏榻，集为一书，以续薛尚功。书后为积古斋钟鼎彝器款识，右甫先生即十二家之一。文达又谓右甫酷嗜古金文字，以各榻本属之编释，订成十卷。是款识属稿皆出先生，文达特审定而已。其一册有阮氏编录卷一书题及文达公攺定字与朱笔改题。书面一册亦有改定增盖一册器后跋多补填元字。是三册盖即编款识时初稿。其一册首有先生癸亥仲秋自记，谓手摹积古斋藏扬州江秋史侍御所摹三十六种，诠释题己名。是本先生自箸，中间亦有数条，涂去己名改定，盖后编款识拟摭入者，此更其先河也。同治戊辰开正，建卿从子竹石郡丞过金陵持示，谓其从伯装存时，乃从故纸搜出，散逸已三之二，盖将援文达以欧阳集古录手稿剩叶刻石之例，存什一而未就。今得竹石斤斤奉持，不敢失坠，知必能竟其绪，以张家学，以快海内好古之先睹也，岂不懿哉！五月戊寅长至，独山年家子莫友芝谨识于吴门书局。
通鉴纪事本末补后编五十卷稿本
国朝仁和张星曜撰。以袁氏本末未有专纪崇信释老之乱国亡家为篇者，乃杂引正史所载，附以稗官杂记及诸儒明辨之语，条分类集，以为此书。其纪历代佛氏之乱，曰历代君臣奉佛之祸，四卷曰佛教事理之谬，十卷。曰佛徒纵恶之祸，五卷。曰儒释异同之辨，五卷。曰儒学杂禅之非，十卷。曰历代圣贤君臣辟佛之正七卷。纪。历代老氏之乱，曰历代君臣，求仙奉道之祸，三卷。曰道教事理之谬，二卷曰道士纵恶之祸，一卷。曰儒老异同之辨，二卷附释老异同。曰历代君臣圣竖辟老之正。一卷。学者欲知异教流失，得此总汇，亦易为明晰。
星曜字紫臣成书，自序在康熙庚午，尚未刊行，此其手稿。丁卯初冬，丁禹生日昌方伯新收借观记。
建康实录二十卷影宋钞本
每叶二十二行，行大字二十，小字三十三、三十四不等。二十卷尾附记云：江宁府嘉祐三年十一月，开造建康实录，并案三国志、东西晋书并南北史校勘，至嘉祐四年五月毕工。凡二十卷，总二十五万七千五百七十七字，计一十策。后叶前半列张庖氏、钱公瑾、曾伉、熊本、赵真卿五人校正衔名，及通判军府彭仲荀、知军府事梅摰衔名。后半又载绍兴十八年十一月，荆湖北路安抚使司重别雕印韩轸、高楫、王廓、张允之、万俟虚、赵逊、周方平、刘长、王玮九人衔。此所据钞者绍兴本也。钞字尚不劣，盖明末、国初时物。仅卷首郁泰峰已亥年所收书一印，其钞自何年何人，不可考矣。
元和郡县图志四十卷目录一卷旧钞本
每半叶十六行，行四十字。其每卷书题并有图字，盖据宋淳熙三年张几仲名子颜。帅襄阳刊本过录有程泰之名昌大。淳熙二年五月序，序后复有是年长至，泰之以是书付几仲识语，又有淳熙三年十一月番阳口口口序，则为几仲刊书作。按是书本有图，至宋已亡，见泰之序中，书题图字自旧，近，今传本乃删之耳。
元阙卷十九之河北道四，卷二十之山南道十卷，二十三之山南道，四卷，二十四之淮南道一，三十五六，岭南道二三，凡六卷。
元丰九域志十卷写本
楝亭曹氏旧藏。每半叶十行，行二十字。盖依宋元旧。本影钞者，字虽不工，而式整雅，胜今刊多矣。
新定元丰九域志十卷影宋钞本
半叶十一行，行大字约十八注，双行小字行二十三、四字不等，即全载王存书。每州列县之后增古迹一门，盖宋坊本也。海宁吴骞兔床拜经楼旧藏，今归唐鹪安翰题，有兔床及吴枚庵二跋。枚庵跋云：新定九域志十卷，青芝山堂影宋钞本，复从元丰旧志校勘者。首卷原阙四京以下六版，又脱曹州、济阴郡半版，亦从旧志钞补，并录入进表一篇，略成完书矣。新定本校旧志增多古迹一门。朱竹垞谓旧志乃经进之书，此则民间流行之本，未知然否。慨自祝穆方舆胜览，残山剩水，仅记偏安州郡，惟此与乐史寰宇记犹见全宋规模，而流传甚罕，识者所当什袭而宝贵之也。乾隆戊戌秋九月，枚庵漫士吴翌凤书。
兔床跋云：吾家枚庵，侨居吴下，性喜藏书，每遇秘本，即手为传录，盖今之方山也。王正仲九域志流传绝少，而有古迹者尤为难得。癸卯夏从枚庵借得，因亟钞而藏诸拜经楼。槎客。又朱识云：壬子仲春，复以钱遵王影宋钞本及嘉兴冯氏新刊本重校三过。
长春真人西游记二卷写本瞿氏藏。
元李志常撰。记其师邱处机西游事，于山川风王、饮食衣服、百果、草木禽虫之别，皆资考证。研经室外集始著录。
天下郡国利病书稿本
国朝顾炎武撰，乃钞集志乘、史传未成之稿。道光间，成都龙万育得其副本刊之，凡百二十卷。此其元本也。同治丁卯九月，客苏城，有持兴化人家藏来售，因获观之，皆细行杂钞，不出一手，以朱笔校改误字。其每件后时有零星小件，则行书密行增入，无误字。然则朱改及行书，或亭林笔也。末有黄丕烈跋云：乾隆已酉九秋，友人张秋塘以天下郡国利病书原稿示余，共三十四册，曰：此亭林真蹪也。余留阅至山东省，见卷首叶不全，书中文义亦有残阙，还之。徐晤秋塘云：是书是传是楼旧物，后归顾归王，此乃得自王莲泾家，其残阙者，安知非即亭林序所云乱后多有散佚者乎？时书已归蒋春皋，余甚悔前此之不即收也。壬子秋，有五柳居书友携是书来，亟以数十金易之。是书本数与苏州府志艺文门载传写本三十四册之说相合。每本旁有小数一至三十四，唯缺第十四本。今之强分十五为十四者，定系后人伪作。每本部叶标某省或某府字样，次序先后，起自北直，而苏、松、常、镇、江宁、庐州、安庆、凤、窑、徽、淮、徐、扬、河南、山东、山西、陜西、四川、浙江、江西、湖广、福建、广东、广西、云南、贵州、交趾、西南夷、九边、四夷而止。他省不分府，南直独分者，亭林籍南直，纪载加详故也。每本有备录字。案肇域志序有云：本行不尽，则注之房旁，又不尽，则别为一集，曰备录。则此书与肇域志相出入，否则如利病书序所云，有得即录，共成四十余帙，一为舆地之记，一为利病之书，两书本合而存之与。至府志载是书为一百卷，而外间传写，又分一百二十卷。今观原稿，并无卷次，则分卷之说俱不足信。且各省先后传写本，不复如原稿次第，即所缺之第十四本，或居十三。本河南省之后，而缺在河南，或居十五本山东省之前，而所缺在山东，皆不得而知之也。今十五本从新店浅云云起，决非完书传写本。山东省有起处数叶，河南省亦于起处多两叶，余为录入。其本数已分三十四为六十，有原稿部叶别之，仍可弗乱。
南宋馆阁录十卷续录十卷写本
宋陈骙撰。此据四库本写者，字颇圆润。
元秘书监志十一卷写本
元承务郎、秘书监著作郎王士点、承事郎、秘书监著作佐郎商企翁编次。此写甚工，半叶九行，行十六字。盖据元本过录。
太常因革礼一百卷写本
宋治平二年，欧阳修等撰，进。四库全书佚收。道光间，阮文达得旧钞本，乃以进呈，中间尚缺卷五十一至六十七。此依钱塘罗以智本过录，有以智跋云。
太常因革礼一百卷，四库全书未著录，读书后志收入经类。题姚辟、苏洵撰。按洵传，以霸州文安县主簿与陈州项城令姚辟同编篡，书方成，奏未报而洵卒。辟字子张，金坛人。少从胡安定学，皇祐元年进士，后官通州通判，时为太常博士。嘉祐间，欧阳修以礼阁新编太常新礼多遗略，二书之外，存于简牍者，曰以残脱，奏请编纂，又从秘阁校理张洞奏请。六年七月己丑，命辟、洵专领其局。修为参政，又命之提举。治平二年九月辛酉，书成，修与礼官李柬之、吕公著、宋敏求、周孟阳、吕夏卿、李育、陈绎及辟、泊等上之，得赐名。其书。卷首题欧阳修等奉𠡠编，故宋史艺文志但著修名。绍兴元年，复上干刘傚，诏付太常。今传钞本仅。存八十三卷，多讹脱处五十一至六十七，凡十七卷。金阙百卷中总例二十八卷，目二十有九。吉礼二十三卷，目三十有八。嘉礼九卷，目十有七。军礼三卷，目六；凶礼三卷，目二十有五。庆礼一卷，目九；新礼二十一卷，目三十有六；庙议十二卷，目二十有五。当日李清臣云：繁简失中，讹缺不补。有宋一代之礼书，今鲜存者，无可取证矣。考开宝通礼等下建臣庶，是书惟舆服及群臣之制，余悉详朝庙仪法，而视学、养老、赐酺诸典礼皆不载。祥符元年封禅礼后土不载玉册、玉牒文。建隆元年上帝后谥号，亦不载册文。后妃下舆服，略舆而详服。指南记礼黄钺车志舆服与卤簿相复，信有如清臣之所讥者。然以宋史志考之，如皇祐二年大享明堂，仪法通礼与明堂记互异，史志依明堂记脱每方山林、川泽、蜃樽各二之文。汾阴记加上五岳帝号在祥符四年，史志但书五月乙未，而脱书年。礼阁新编：董温其奏霍山之祭在祥符元年，王钦若奏先蚕之祀在景德三年，史志并脱书年。国朝会要：和岘蜡腊之议在建隆四年，史志在二年。通礼：王钦若天帝权龛之奉在景德二年，史志在三年。太常新礼：加封四渎在康定二年，史志在元年。会要：皇后之服三等：一曰袆衣，二曰鞠衣，三曰毡衣。史志：后妃之服，一曰袆衣，二曰朱衣，三曰礼衣，四曰鞠衣。其文互异。会要：祥符二年，进封文宣王庙十哲为公，六十二弟子为侯，其封湮城侯者为秦祖，史志脱载所封爵号，又误书封侯者七十二弟子，文献通考不误。而误作祥符元年，鄄城侯误属之秦商。是书仅存，尚足以补正史志耳。若刘铣篡续因革礼，葛胜仲续增三百卷，此二书恐不可复得矣。道光辛丑初秋，钱塘罗以智跋。
宋政和五礼精义注十卷旧钞本
题宋韦彤撰。进政和三年自序。核其书，乃取三礼及他经传旧文，并注类葺，时附陈氏礼书之说，除军制数条，偶及汉唐史事，皆经义也。自序直钞欧阳永叔上太常因革礼表文，翦弃首尾，并与本书及书题不合。考唐有太常博士韦彤，著五礼精义十卷，见崇文总目，谓其首载唐礼，参引古义，申释其文，则此书亦非彤书。是此旧帙，不知何人类钞而得者，妄取唐人书名，撰人属之，而更其时代，真不可解也。
郑堂读书日记稿本
国朝乌程周中孚撰。盖嘉、道间人，读一书，必为解题一篇，条其得失，议论颇能持乎，亦好学深思之士也。凡三十四册，约存七十卷。经部编十四卷，诸经皆略具，唯缺易及小学、雅、故字书。史部二十一卷，子部三十三卷，尚无大缺逸。集部则仅本朝二卷，计亡逸当十之二三，不知更有副本否？乱后益无从访求矣。阮文达订诂经精舍文集录中孚文几十首孙渊如次诂经精舍题名碑刿中孚于讲学之士刘履芬案冯登府周郑堂明经传字信之嘉庆辛酉举拔萃科癸酉乡试副榜所箸有读书记金石识小录孝经集解、逸周书补注、词苑菆话、郑堂文录、诗录、题跋、札记、四库存目、坿录、亭林年谱等书，均未刻。
旧馆坛碑考稿本此跋拾补
今金石家言前五代碑刻，唯萧梁一代略能指数，余盖罕闻。戊辰秋，千金陵搜获，在孙伯渊氏访碑录外，更七八事，亦是梁物，拟汇为梁石记以传之。其石无存，而孤搨在世，有重刻若旧馆坛者，亦从编入。已据顾湘舟刻翁叔均双钩本钞储卷中。寻来吴门度岁。识叔均之子次孺，谓其先公于此碑用功最深，据潘稼堂检讨旧藏翦表本，得其行列高广尺寸，备摭宋至今言是碑者四十余家，坿以论说为旧馆坛碑考一卷。甘双钩最后本，又有李方赤邗上一刻，尤矜慎，因假观，得校正顾刻笔异若干字，并录其考一通。藏影山书元本，后归之。次孺讲订金石，有家法，他曰当精书善刻，若汪退谷鹤铭考卷，以惠海内好古之士，亦善述之一端也。同治已巳岁二月既望，独山莫友芝。
太白阴经孙渊如手校本
宝山蒋剑人敦复所藏。乙丑闰五月朔日，在上海借观，校今行丛书刻本，可补正者甚多。
校正太白阴经序：唐李筌太白阴经八卷，旧存箧中，首阙天无阴阳、地无险阻二篇，又无诸营陈图，文字亦多脱落。顷以明茅元仪所刻武备志中引李筌书校补，又检通典、太平御览，互加勘定。第八卷杂占，疑即宋艺文志所称占五行星度吉凶诀一卷。但中兴书目及郑樵艺文略俱称十卷。唐、宋志同，此则合杂占止八卷，或后人合并之，似无阙佚矣。李筌官荆南节度副使，其名姓官位，仅见集仙传及神仙感遇传。世所传阴符经，或言筌得之骊山老母，神仙感遇传亦谓筌入山访道，不知所终。是其人生平好怪，故无政迹，见于正史。此书有祭毗沙门天王文，亦是唐时陋习，筌所增入。然其书议论纯正，鉴人相马攻守之具，古法犹存。东都事略燕达传：达采诸葛亮、李靖意，成五陈法授之，以教战士，即此诸陈法也。后附药方占诀，皆非筌所能臆撰者，实胜于阴符经，故与。杜。佑所引文，往往符合，兵家各书，用佚甚多。周礼注所引孙子萃车之陈传注所引太公阴符，今皆不可得，此即有用之学，刊以俟后人补订焉。嘉庆五年正月二十一日，孙星衍序于吕蒙城舟次。
素问六气玄珠密语十六卷旧钞本
书中自题曰启玄子述，即唐时注素问之王冰也。宋史艺文志载王冰素问六脉玄珠密语一卷，当即此书，而气讹脉耳。一卷亦有误。道藏目录及焦竑经籍志载此书并云十七卷，此钞当阙一卷也。其书专论五运六气，因六十甲子直岁，反复言之，盖以天时运转明医法。
宋宝祐四年会天历一卷据宋本过录
宝山蒋敦复所藏。卷首行题去大宋宝祐四年丙辰岁会天万年具注历。其岁德刑等及九宫及月九宫德刑等曰吉凶星宜忌建除纳音直宿七十二候，曰出入书夜，时刻所注与今时宪同。又每曰必书人神所在，于细注下。惟按节载卦气，如立春坎六四、雨水坎九五，及二月大夫随卿晋公解之类，为今所无。末载算造官五人，结衔云：宝章正统同知算造兼主管文德殿钟鼓院荆执礼灵台部充同知算造。扬旗灵台郎兼主管测验浑仪刻漏所相师尧抚授保章正，充同知算造。谭玉灵台部判太史局批点历书。邓宗文后有朱彝尊、钱大昕、嘉庆八年皋月。李锐、十九年七月。沈钦裴、二十年六月。蔡复午、二十五年涂月。陈杰、金望欣并道光二十二年九月。七人跋。敦复收此书，又自为跋。同治四年四月。蔡兰甫云：京房卦气，郎𫖮父子得其学最精。乾象全用此法。大衍推六日七分，取四正卦以定二十四气、七十二候。宋时盖犹仍之。五百年来，卦气久置不用，而今宪书尚总。列六候于每月之前，此特李氏月令之仅存者尔。定朔之说，始于刘焯，李淳风始用之。经朔两大无两小，三大两小，皆定朔也。会天书四五月皆小，九十十一月皆大，是用定朔也。昼夜分一在春分前五曰，一在秋分前一日，长短至皆在夏至、冬至前十七日，是不但三十三气，并冬至亦不依定气矣。陈静庵云：其平气定朔七十二候、六十卦气及灭浸等事，盖悉仍其本朝之旧。唯其书六十刻，夜四十刻，在夏至前十六日；书天十刻，夜四十刻在冬至前十七日，则不可解。金嵎谷云：此所注书，极长六十刻，前距五十九刻十五日，后距五十九刻三十四。曰极短四十刻，前距四十一刻十四曰，后距四十刻三十四曰太阳有此前后不齐行度乎？盖钞胥之误。蒋剑人云：李四香谓朱跋岁在丙辰元日立春，百年罕遇，盖竹垞不明推步，误信田家谚耳。余按史家言：颛顼高阳氏作历，以丙辰孟春正月朔旦立春，五星会于天历营室立元。此宋宝祐四年会天历，亦岁在丙辰正月朔旦立春，历名会天，正取此也。
乾象通鉴一百卷写本，孙氏祠堂旧藏
宋免解进士李季奉旨撰，进建炎二年高宗赐序，多引古占书，盖开元占经之亚也。此本孙氏钞藏于忠愍侯祠堂，后归上海郁松年。道光乙巳，蕉林逸史杨振藩为检史志细校，以朱笔识，增损其旁及上下端，将刊行，未果。唐宋人引书，取大意不失，易，旧文太多，亦非也。今归丰顺丁氏。同治丁卯仲冬获观。
此书次序体例，按之玉海所载景祐乾象新书御制。序大槪相同。乾象新书为杨维德等所撰，李季盖增损以为己书。今乾象新书久亡，赖此以存历代占验之学。宋时诏太史局每月具天文风云气候、曰月交蚀等事，实封报秘书省。玉海：绍兴三年，诏：元明不闻其事，此书正备史局检灾样具奏而作也。玉海绍兴乾象通鉴条载绍兴元年三月十八曰，诏乾象通鉴与旧书参用。先是，御前降乾象通鉴一百卷付太史局，命依经攺正讹舛。繋年录。初，河专府进士李季集天文诸书，号乾象通鉴。建炎四年六月癸酉，命婺州给札上之。绍兴元年三月甲寅，诏与旧书参用。自天文官吴师彦等颇摘其讹谬。
二年七月壬寅，攺置翰林天文府。
乾象通鉴虽以绍兴二年置翰林天文府，其成书在北宋时，故多见古书，如黄帝、甘石、巫咸诸占皆具，于是可补开元占经之漏。此书惟见玉海，其目载读书敏求记，各家书目不载。近始得自吴门，以旧钞本归家。仲冯翼录存此本。
天文占验与算法为两家之学，近时误合之，几欲废观象之说，存之以俟知者。五松居士记。
按陆游老学庵笔记，有前宣州通判李季善奏章，为秦会之设醮，未知即其人否。
嘉庆十年九月十四日，孙星衍记于济宁南池舟次。
李季进乾象通鉴疏。臣季言：天垂象以示吉凶，圣人观天文以察时恋，其来尚矣。虽示现不常，所遇有数，然有吉可致，其凶可禳。修德修刑，经史所载，有已试之验，历代宗之，设官分职，厥有攸司。秦、汉之后，散于乱罹，书既不备，法亦罕传。𨸂有异人，研书奥学，前知祸福，自为避就，世既禁而不习，书亦秘而不示行。于司天者，止在绳墨之中，而不能推其妙；藏于册府者，虽隐深微之旨，而未尝见。干习学文全法不尽，将访吉凶祸福，是犹索涂于瞽，而问乐于聋，或幸得之一二而止耳。臣书生也，早遇异人，密传奥旨，研精穷思，二十余年，方禁𬘡严切，不敢示人，而天象时变，臣已逆知于十五年前矣。尝以微言咨于故丞相李邦彦，前北帅王安中，初不以为然，中略推其验，后大信之，而事已不及矣。臣谓此术微妙，人不能知，知于已然，事实无济。于是据经籍诸家之善，考古备已验之恋，复以景祐新书、海上秘法，参列而次第之，著为成书，凡一百卷，目之曰乾象通鉴。开帙对目，而天之所示，时之所变，无一不在，将不劳推测，而吉凶祸福之兆，昭然可睹。然后修德于己，禳变于天，可以保世祚，安邦家，守太平，实有补于圣朝。臣是以不远千里，冒犬豕锋镝之死，前赴行在，而献之畎亩之中。适际陛下龙飞，恭默思治，复令推之史册，将鉴往以知来，于万机之余，特赐睿览，凡见上象，宜审阅之，以图修欀之方，避就之地。臣老归山林，虽屏迹文出，将复见太平之日矣。不胜幸甚。建炎元年六月，臣季昧死谨进。高宗御制序。夫鉴者，鉴也，不知今者鉴于古；昧于古者鉴于今。朕自藩邸龙潜，即遭播越，洎于济州，举兵南下，所有内府图书，年遭毁弃。皇考收藏苖训、马韶较录，诸天文秘笈，皆无可纪，星辰律度，违错良多，非所以敬天而勤民也。河今府进士李季，朕往在京邸，即识其人。迨乎南都建国之初，不远干里，抱其所箸之书，来献应天行在，朕试以推验，其言微中有裨事机。夫天文之学，往者曾有私习之禁，朕以为私习者特图谶耳。夫图谶之术，乃公孙卿、五利之流，以之愚惑人主，故国有显禁。至天文灾变，其事具载史乘，其书为古今帝王之鉴，又安可得而禁乎？朕惟天象昭垂，夙夜滋惧，惟恐弗克修省，以承上帝明威，又安敢崇虚文以塞灾变？特命李季将所集古人占验诸书，推诸史册，以实其事，如杨维德所进乾象新书之例。万机之暇，躬亲垂览，虽未能感召休和，亦可以因变知戒。殷鉴不远，后事之师，特为序之，以垂奕䙫。建炎二年岁次戊申八月序。
此序载历代帝王文集。
古今集论字学新书七卷旧钞本。
元武夷刘惟志编集。四库存目有惟志字学新书摘钞一卷，而七卷之本未箸于录，亦元人书待传之一也。此册尾有此书摘钞目录，后坿正德癸酉衡州知府通海乔瑛刊序，殆是序摘本耳。
丰顺丁禹生氏所收。
识遗十卷旧写本
宋罗璧子苍撰。
东坡先生物类相感志十八卷写本
陈鳣依知不足斋藏明嘉靖时姚咨钞本过录。旧题两府僧统法戒都监选练明义宗文大师赞宁编次。四库以其题东坡先生为伪托，仅于子部杂编中存其目。鳣则谓赞宁宋初人，在苏氏前，安知不号东坡。其撰此书，疏证详明，不似伪作，为跋详之。今其本归丰顺丁氏，十八卷末跋云：嘉靖已亥秋，假之石东居士，至庚子夏五月六日始得，命馆僮顺昌摹之，秋八月上旬方完。惜乎讹字太多，安能善本为之一校也。茶梦道人姚咨释赞宁
物类相感志十八卷，明嘉靖时句吴姚舜咨从友人借得，传录者。眉公秘笈。所刻止半部，此乃足本也。考晁昭德读书后志作十卷，文献通考同，则此十八卷殆后人所分欤？后志称赞宁吴人，以博物称于世。柳如京、徐骑省与之游，或就质疑事，杨文公、欧阳文忠公亦皆知其名。又王禹称𬤥通慧大师文集序云：文穆王时，大师声望曰隆，文学益茂。时钱氏公族与大师以文义切磋，浙中士大夫以诗什倡和云云。又按十国春秋，赞宁本姓高氏，其先渤海人，隋末，徒居德清县。宝正中，舍身杭州灵隐寺为僧。已而入天台山，受具足戒，习四分律，通南山著述毗尼，时人谓之律虎，遂署监坛，又为西浙僧统。太平兴国三年，忠懿王入宋，赞宁奉舍利真身塔以朝。太宗闻其名，召对滋福殿，赐紫方袍，寻赐号曰通慧。纂高僧传三十卷、内典集一百五十卷、外学集四十九卷，听归杭州旧寺。咸平元年，充右街僧录，年八十余卒，谥曰图明大师。葬龙井。赞宁又著通论，有駮董仲舒难王充，斥颜师古，证蔡邕非史通等说，及笋谱、物类相感志诸书。按赞宁所著，今惟高僧传、笋谱及物类相感志尚存。然物类相感志，世人多以为伪。一则流俗本不全，疑为后人摭拾；一则有东坡二字，疑为后人安托。细玩全书，疏证详明，有条不紊，似非伪书。其东坡之字，或坊刻所加，以博流通，且安知非赞宁亦号东坡乎？其目录结衔称两府僧统，当是作于吴越国时。未入宋以前，赞宁为吾浙名僧，又出勃海高氏。向藏是书系秘笈本，每病其不全，今从鲍氏知不足斋影摹姚氏茶梦庵旧本，装潢成册。寒。窗展阅眼目，为之一新，因书原委于后。嘉庆十五年十一月望日，海宁陈鳣记。
朝野佥载十卷据宋本写
唐张启撰。四库著录六卷，此乃十卷，未审其同异。半叶九行，行十八字。目首有笠泽曹炎之印、彬侯三印。
醉翁谈录八卷钞本
宋从政郎、新衡州录事参军金盈之撰。阮文达公抚浙时进呈遗书，金录事醉翁谈录，是其一种。然外集提要所述才五卷，相传文达裁去后三卷，盖如直斋书录斥唐人教坊记猥亵之意。今令钦所录，固不废也。已巳仲春，江山刘泖生氏以手录八卷相示，漫识。
静斋至正直记四卷旧写本鲍氏藏
元阙里外史行素居士著。明平陵史继裴相之父校。知不足斋鲍以文藏书。
席上辅谈二卷旧写本
元俞琰玉吾著。钞字近赵书。
桂苑笔耕集二十卷写本
唐高丽崔致远撰。致远为高骈淮南从事，见唐志。是集唐、宋志皆著录，宋后遂逸不传。集中讨黄巢一檄，最为杰出，他亦渊雅可观。卷端题淮南入本国兼送诏书等使，前都统巡官、承务郎、侍御史、内供奉、赐紫金鱼袋臣崔致远进所著杂诗赋及表奏集二十八卷，则其既归国所编上。据其奏状，则年十二入中国。又六年取进士。居中山，有诗赋等三卷；调溧水尉，有中山覆篑集五卷；从事高骈军幕，有桂苑集二十卷。末署中和六年。考中和止四年，盖其归国后，尚未闻五年三月已改元光启也。其人自唐、宋志外，唯张敦颐六朝事迹，述其乾符中尉溧水，为诗吊双女坟事，迄今道光以前，皆未有言及者，故全唐诗文并未收。采既，乃有传高丽活字本入中国者，此本盖依以过录，而失钞洪秩周、徐有矩二序，近乃从别本得之。其印行者有矩，传本者秩周也。有举称其字海夫，号孤云，仕幕僚，后中和四年，充信国使东归，仍仕本国翰林学士、兵部侍郎、武成太守，且盛推为彼国人文鼻相。此集在其国亦罕见。今虽有番禺刊行，此帙，固自昔所珍秘也。同治丁卯冬，吕亭眲叟，进状：右臣自年十二，离家西泛，当乘桴之际，入父诫之曰：十年不第进士，则勿谓吾儿，吾亦不谓有儿。往矣，勤哉，无堕乃力。臣佩服严训，不敢弭恩，悬剌无遑，冀偕养志。实得人，百之已千之。观光六年，金名膀尾，此时讽咏情性，寓物名篇，曰赋曰诗，几溢箱箧。但以童子篆刻，壮夫所惭，及忝得鱼，皆为弃物。寻以浪迹东都，笔作饭囊，遂有赋五首、诗一百首，杂诗赋三十首，共成三篇。尔后调授宣州溧水县尉，禄厚官闲，饱食终日，仕优则学，免掷寸阴。公私所为，有集五卷。益励为山之志，爰标覆篑之名，地号中山，遂冠其首。及罢微秩，从职淮南，蒙高侍中专委笔砚，军书幅至，竭力抵当，四年用心，万有余首。然淘之汰之，十无一二。敢比披沙见宝，粗胜毁瓦画墁，遂勒成桂苑集二十卷。以适当乱离，寓食戎幕，所谓𫗴于是，粥于是，辄以笔耕为目，仍以王韶之语，前事可凭。虽则伛偻言归，有惭凫雀。既垦既耨，用破情田。自惜微劳，冀达
圣鉴。其诗赋表状等集二十八卷，随状奉进。谨进。
中和六年正月曰，前都统巡官、承务郎、侍御史、内供奉、赐紫金鱼袋臣崔致远状奏。
巨鹿东观集十卷写本
宋魏野仲先撰。
河南先生文集二十七卷写本
宋尹洙撰，有签校可取。
苏学士文集校本
宋苏舜钦撰。以旧钞本校宋荦刻本之失。
滹南遗老集四十五卷续坿一卷写本
金王若虚撰。文珍楼钞藏之本，写颇工。
滋溪文稿三十卷写本
元苏天爵伯修撰。
梧溪集七卷写本
元王逢撰。行书钞密行尚可。
极玄集
唐姚合纂。汲古阁旧钞本。
金石三例
雅雨本有评，甚佳，盖嘉庆中长洲王惕甫芑孙手校也。目录首叶有华亭啸园沈氏图书沈慈之印二印。
宋元旧本书经眼录卷三终。
孙小农校字
宋元旧本书经眼录

[book_title]坿录卷第一
独山莫友芝子𤟧
易笺
安平陈定斋先生笺易。论象数，则驳来瞿塘错综某象，颠倒阴阳刚柔之实之非，明辨以哲论筮法，挂一及再扐后挂为前一变，挂一后二变不挂，而挂一之策不入归奇，中三变皆以四八为奇偶，不用九五。借象虽异朱、郭，犹有发明。于经义二条，久见于四库提要所称。道光戊戌礼闱，始得其书琉璃厂肆，观其全而绎其旨。盖病术数言易之支离破碎，故专就人事立说。以愚夫愚妇之知，能见天地鬼神之奥；以省身寡过之学问揭尽性至命之微。更事烛理，触物会象，不侈统同之理，使象为虚器；不求穿凿之象，使理无据依。欲学者于身心体验之中，得涵泳从容之味，不徒句释字解以为工，强探力索而无当。持平蹈质，粹然儒者言矣。颇敷畅程传、朱义，而与传义异者甚多。自谓如康成之笺毛诗，故名曰笺于研易家其在。虚斋蒙引安溪观彖闲乎唯其六十四卦经文，于半简之中，横分四截，首彖辞，次彖传，次爻辞，次爻传，而大象别为一条，于后系辞上下，据史汉引改为大传上下。非郑非王，不今不古。其于杂卦，谓筮人纂便记诵，圣人存见反对之义耳，而传写多误，不必协韵，以韵正末数卦者未为得。首乾坤三十卦，而咸、恒则首乾坤，宜终坎离，首咸、恒，宜终既、未济，为一一更正。按其次，颠倒瞀乱，非序非杂，且通篇反对颐、大过独不相连，莫解其故。又以困脱不字，柔遇刚，刚决柔，君子道长，小人道忧，皆误添入，悉增删之。改亲寡旅为旅寡亲，信意武断，不可为训。其酷信宋人图书，不服王袆、归震川、毛际可、李穆堂之辨，所申说嫌于浮游，然固不以揜其大醇也。黔中前辈说易知者清平孙山甫先生、淮海易谭、麻哈爻凤嵓先生易注，及是书。而三耳易谭闻有行本，未之觏。易注未受梓。唯是书有榕门刻本，颇行于世。维桑与梓，必恭敬止，是之恭敬奉持，益当何如耶？
吕氏家塾读诗记
群书拾补云：吕氏读诗记，明御史傅应台氏，刻于南昌，有嘉靖辛卯鄞陆𬬩序。从宋本出，字多从古，今，其本颇不易得，世所通行者，乃神庙癸丑南都所刻本尔。余曾借得嘉靖本，以相参校，始知神庙本脱去两叶，其他亦有遗脱。卷一、诗乐、礼记天子五年一巡狩之前脱一段。卷二十七烝民第六章，郑氏曰：衮职者，不敢斥王之言也，王之职有阙能此下嘉靖本后印者脱去两叶，神庙本竟无从补完。嘉靖本系每叶。十八行，行十九字，今钞补于后云云。卷二十八第八叶谓神庙本，下同。自彼成康，奄有四方下脱误十四字，今补之云云。第十二叶后三行牟大麦也下多讹脱，今补正之云云。友芝家藏是书，后半自卷二十一至三十一，其行款及从古字悉同。卢氏所举嘉靖本，卢氏所记缺脱，此本一皆完好，字墨精雅，印用罗纹绵纸，旧装古色香扑眉宇，恐尚是嘉靖祖本也。道光癸巳，买之京师，虽非完帙，已足宝贵矣。道光戊戌，复买一上半残本，版稍大，行款亦不同。癸巳本反切及注中坿注皆用单行侧书，戊戌本则悉易双行。癸巳本慨用小篆古体作楷书，虽不尽精贯，亦留意小学人所为。戊戌本则十改六七，如常书以校，卢氏所举诗乐一条，即在脱中，盖即神庙本也。癸巳本每卷有潘云龙印，未详其人。
周礼注疏
此明正德时修补宋十行本，其经补刊之叶，即错误无完篇；其系原刻，虽就漫漶无误字，通计宋刻犹存十分之四，亦可珍也。善征在祁门收闽本十三经，其周礼乃以此本臿入，因重装抽出，与仿宋仪礼礼记同，匣弆而记其端。同治甲子初秋，皖寓识。
礼记释文
纳兰容若通志堂刊有仿宋淳熙四年本礼记释文，在经解之外，卷末亦具抚州公使库新刊注礼记二十卷，并释文四卷，坿校正人军州官等一纸，则必并刊经注而板毁仅存者耳。嘉庆丙寅，阳城张氏省训堂乃并仿刊以行，于是海内经生皆欲家置，纸贵一时。吕亭尝收其初印本，以释文校容若所刊，绝无同。异。既而于吴门见管洵美释文，卷端所记抚本异文，则大胜两本处不少。颇怪阳城何以漫不省改。适来邗上，收一再校修本，则洵美所记善处数十，悉已补改。其未改若干处，则宋本误字，或笔迹小异，非两字者。乃知阳城刊此时，其经注据顾氏宋本，其释文则直以通志本覆雕。卷末并云嘉庆丙寅某月。其初印者，中行计字数悉同通志。下端叶数下则留木未刻。盖误改亦仍之。其校修者，则计字悉经补改，留木亦补刻匠者姓名。末叶增嘉庆二十五年庚辰宋本释文。再校修讫，印行一行。又考异末条亦经改定，距刊成时十五年矣。故此书经注当以丙寅初印为佳。其释文则庚辰校修乃善也。同治庚午夏，吕亭眲叟于维扬书局识。
春秋公羊传注疏
此太理太和李中溪先生按闽时所刻十三经之本，每卷首叶第三行并署云：明御史李元阳，提学佥事江以达校刊，世谓之闽本。明南北监汲古阁所刊，皆从以出。其初印本皆有刊校一行。此本唯序首犹存，每卷则已削去，或补一木条，欲刻疏人而未刻，乃修板者为之。其板即中溪刊，非别翻也。中溪本公羊第二行，汉何某学，亦有木条，未刻乃待刻疏人，此乃削去。
乐通
乐通三卷，明人撰，失其姓名。其上卷有敬业堂、𬪧舫、稽古阁书籍记三印，知查初白、朱竹垞皆经藏，而经义考不载。明史志、千顷堂书目皆未收。同治丁卯中秋，得之杭肆。其书在明代言律吕家颇为明白，惜烂去自序及目录前半叶，人遂失考耳。
说文解字
吕亭读本说文，在茝升弟许。丁巳客顺元，即此本伴行。数岁以来，相随南北万余里。庚申十一月，至怀宁之广村，雪中重装。
用黟程伯敷学博鸿诏。所录其师汪南士文学文台校本，使写官移录于上下端，时有一二溢于铁桥校议外资补正者。友芝昔刺取唐人及宋初人引许书异文若干卷，思汇校一本。此与校议并益，雠勘不少。同治二年冬十月乙亥，安庆军次核过识后。
说文引经考二卷
山夫先生箸述。传者有别雅金石存，皆精小学，据金石以通其邮，在乾隆诸老中，亦卓然足名一家。此考刻最迟，故四库未箸录，然宜与二书并重。同治甲子六月，皖城新收重庄记
四声篇海五音集韵
五音类聚、四声篇海十五卷，金真定韩孝彦允中，以玉篇五百四十二部依三十六母次之，更取类篇及龙龛、手镜等书，增杂部三十有七，共五百七十九部。凡同母之字，各辨其四声为先后，每部之内，又计其字画之多少为先后，以便检寻。其书成于明昌、承安闲，迨泰和戊辰，孝彦之子道昭，改并为四百四十四部，韩道升为之序，殊体僻字，靡不悉载。道昭又因广韵改其编次，为五音集韵十五卷，以三十六母各分四等，排比诸字之先后，为韵会所本。其增入之字，则以集韵为本，改二百六韵为百六十。而并忝、于琰，并槛于豏，并俨于范，并栝于艳，并鉴于陷，并酽于梵。足证广韵原本上去声末六韵之通为二，与平声、入声不殊。又废不与代通，殷、隐、焮、迄不与文、吻、问、勿通尚。仍唐韵之旧，非如集韵用贾昌朝请改并十三处，犹犁然可考。其等韵亦深究要渺，故四库收其韵，而其篇则入存目中。二书唯成化十年官刊本，成化丁亥僧文儒有合刻本，称篇韵类聚，其篇海题云改并五音类聚四声篇海其集韵题云：改并五音集韵。较之他本，多五音类聚，径指目录，余无所增损也。向在京师收得一本，以卷帙大，弃之。同治甲子夏，皖城市出文儒本，略为检核，盖全录大广盖会玉篇及宋重修广韵，而增之篇韵，仅有张、曹二刻，明内府刻者，韵乃未备之本，篇题虽亦云大广盖会，而刊落者甚多。竹垞谓广韵为中涓所删，纪文达不以为然。今观明刻玉篇，直是删取字韵，且非旧次。竹垞殆言篇而误指韵也。韩氏二书，虽篇不称韵，而并依为篇韵校雠之一本，则亦不可废也。
其篇中所载俗书，颇有见魏齐石刻，而他书不收者。
复古篇
十有一月上旬，访王少山于东乡百里，见案头有吴稷堂先生所藏复古篇旧钞本，亟借持以归。日来得暇，乃举而披之，与去秋所写安邑葛氏刻本相校，而吴本夺讹特甚。盖拙手所书，远逊葛本，而又幸其为拙手书，至有真字疑字，不敢妄攺，颇足以是正葛本盖数十处，葛本所有字，吴本或夺去，而葛本夺字，吴本八九皆有，如玷下坫篆及诸别字非字与肢、拦之类是也。亦有葛本写到吴本不误者，如亩、步、百及诸字注，或有先声后形之误，皆当从吴本也。如篆文尾之从到，毛𡰫之从叉，亦皆胜于葛本。唯其叙字每篇接写，不以纽分，故其注文从字之字，多出于葛本者。几百余。此因写书人以行足空白，不容篆文，妄以间字足之，不宜据以沾改葛本。又张氏之例，俗字皆云别作某，其为此别他正者，则曰别用某。二本皆有作用互讹者，皆传写之差，可以意改也。又篆从省、隶不省之字，注皆曰隶作某。不省亦有数条，不省下有俗字，疑此类中俗字后人所加，皆当删去之。今但就葛、吴两本篆注小异同及互夺误处，朱笔表识于旁，或上下方，俟他曰多暇，当更为清移，成完本云。道光十有六年十一月廿有四曰
坿释文互注礼部韵略
此曹楝亭所刻五种之一。四库全书录此种，乃据常熟钱孙保家影钞宋刻，谓前五卷与曹本同，但首无序文条例，而末坿贡举条式一卷，凡五十三叶。所载上起元祐五年，下至绍兴五年，凡一切增删韵字、庙讳、祧讳、书写试卷格式，以及考校章程，无不具载，多史志之所未备，视曹本特为精善。
续古篆韵六卷
吾子行此书，四库未收。仪征相国抚浙，曾以旧钞录进。至道光闲，金陵陈氏乃有此刻。子行箸周秦石刻释音一卷，录入四库。此书所载诸篆，亦以石鼓、坛山、诅楚及秦始、泰山、绎山二刻，以韵编之，又不及郎邪、会稽等，而增入比干、铜盘。其于石鼓音释与旧异者，或前人音释岐惑者，别为第六卷。曰疑字。盖二书相辅而行也。同治癸亥客皖所收，手装记之。吕亭眲叟。
史记
史记题评一百三十卷嘉靖十六年丁酉，太和李元阳中溪按闽所刊，亦具三家注，惟索隐述赞不录。而集诸家评语于书眉。其不系名氏者，则中溪说也。其每卷题明李元阳辑订，高世魁校正，亦有不题者，亦有数卷，李元阳上增题杨慎名者。升庵谪戍太和，惟中溪为至交，此本盖即升庵辑本，因增盖以付雕，故题云尔。明人好尚评论，是书刻有评者，盖昉于此。后凌稚隆为评林，则又因此增。盖同治庚午暮春，鄂肆收此，以见一代风尚之由。吕亭长记：
四月还金陵，见肆中有史汉异同四册，三十五卷，亦嘉靖丁酉中溪校刊，坿此书后者。其本出弋阳汪佃，谓旧未有刻本，在吉郡费钟石少宰许手录者。详其后序中，且及中溪题评之刻，寻当购而合之。
史记索隐汲古阁仿宋刊单行本。
同治壬戌六月，皖口行营姚声澄士赠此本，约略检勘，足补现行官私诸本条以千计，而毛氏刊误亦自不少。七月五日重装，散标所见于卷端，时摘取中统本为左证。三日粗粗一过，未得细雠，期以他暇日也。漫识
南史校本
此校以南朝四史对核本书，略摘异同，夺漏于上下端，颇正其疏失。纪首尾并有石民印，传尾印之上有题字一行云：壬午五月先校南史。十月初一日写。毕源记石民有名字而不书姓。壬午又不知其为乾隆、道光。其云先校南史，知完，此后即更以此例校北史。沪上获此，已缺去卉三卷，北史益无从问矣。惜之。同治丙寅八月几望，自上海泛舟入泖口，至松江，草装为五册，记其端。
通鉴注商十八卷泾县赵绍祖撰
康熙闲，长洲陈少章景云著通鉴胡注举正一卷，凡六十余事，老辈亟称其精核。盖本书繁重，一过已难，矧注文零琐，乃能根勘谬误，为尤难也。琴士所摘胡注未安，乃至七百余事，十倍少章所举，而强其考订之专精，足为胡氏诤臣，以益学者，其功尤巨云。同治初元，皖口行营新收，手装以坿本书之后七月既望，吕亭记。
读史兵略
此胡文忠读史兵略，宋元、明三代稿本，其五代以前已刊行为四十六卷，宋以后尚未及分卷删定，而文忠没矣。前段板成时，曾在鄂抚署，多桂园为之校误，因以此段稿相付。已阅八年，乃检旧箧见之，谨装坿昔者校样之后。戊辰伏中。
吴越春秋
元徐天祐注本，大德三年十二月刊。其十卷末题衔云：前文林郎、国子监书库官徐天祐音注。考元百官志，无国子监书库之名。万姓统谱称天祐登进士第，德祐二年，以国监书库召，不赴云云。德祐为宋瀛国公年号，知天祐本宋末人，入元不仕。刻音注时追题宋官，故云前。前者，谓前朝也。是书又有明万历丙戍武林冯念祖卧龙山房翻刻本，亦佳。此犹元刻，但非初印耳。
通典
此明李仁甫巡按福建时刻本。仁甫名元阳，云南太和人，滇之淹通所首推者，学者称中溪先生，著述最富。升庵戍滇之畏友也。在闽所刻，尚有十三经注疏，在明南北监本之先，今称闽本，校监本尤可贵，不仅杜氏书也。杜氏书每门或子类之末，辄增入宋人议论数条，不知谁何所为。考四库提要政书存目载南宋麻沙刻通典，详节列引用诸儒姓氏，止于吕祖谦、陈傅良、叶适三人。于八门内汰其兵制，又删去丧服之制。此本所列引用姓氏，正与之同，丧礼中亦都。无议论，则卷中坿入，盖自宋已然矣。唯详节无兵制，而此本兵第一卷尚有宋人议论数条。是议论盖南宋人刻通典者坿入，为详节者据而摭录，仁甫但以宋本翻雕，未及汰去，决非又据详节所坿增乱本书也。且所坿皆卷尾低一格书，尚无大碍。壬戍中秋，吕亭记。
钦定天禄琳琅书目
天禄琳琅书目本十卷，此阙末一卷。同治乙丑春，友芝奉湘乡公委访镇江文宗、扬州文汇两阁，四库全书，经燹后，如有散存千一，宜购归恭贮，以待重缮。夏日历濒江诸郡，有以宋元旧椠若干帙来核定者，适维扬市出此本，亟购以待钞补，且所阙仅明板集部，关考证者，正无几也。向读韩昌黎集五百家注，许氏刊者苦无外集，文渊阁四库总目著录亦然。检此帙载五百家注韩文凡二部，并有外集十卷、别集一卷，韩文类谱七卷，又坿论语笔解十卷。今类谱、笔解皆别有刊本行世，而外集、别集之魏氏注者，竟查焉无传。当篡集四库全书时，何以中秘旧藏，独忘检校所未解也。
所阙第十卷丙寅六月钞补讫。
授经图二十卷万历二年朱氏原刊本
此朱中尉西亭氏原本，康熙闲，龚蘅因因以重刊，黄俞邰校之，颇有增订。俞邰序谓其载传注时有阙误，而类例亦未尽善。如古本易上下经十翼各自为书。王弼本始以彖象、文言系各爻辞，下书则伏生口授二十九篇，先兴于齐鲁古文，后出孔壁，先儒多疑之。旧本先后不无参错，子与蘅圃重为厘正。易则复古为先，书则今文为首。其他经传缺轶者，复以诸史艺文志及通志通考所载，咸为补入，而近代传注可存。者，亦闲录焉，视西亭所辑，庶几稍备矣乎。此明刊未经校补者。四库谓无刊本，以聋刊箸，则未见此本也。
金石萃编补目三卷，坿元碑存目一卷黄本骥撰。
咸丰庚申夏，大兴刘子重铨福。以长沙黄虎痴此清本相示，云以未刻本，子重在湖南时手付者，亟命录副，以存。吾亡友遗书一种，五月三日毕，二因校首卷记之，是曰长至，又贱子五十生日，他曰此稿，或因以传也。
秦汉瓦当图记四卷，坿补遗朱枫撰
朱排山此记，特就其在关中搜访所获录之，殊不备，且皆习见，唯末一事沟瓦之当有长乐、未央字者，是昔人所未及。戊辰中伏。
养生类纂松若周守中撰
此无总目，终二十二卷服饵一，则服饵似尚有二三卷。考千顷堂书目，宋周守忠类纂诸家养生至宝二十二卷，又养生月览二十五卷，此当即至宝也。
普济方
此普济方残本十二册，始此，第六十九卷至百十六卷止，中缺不连者犹若干卷，其卷大者百余叶，卷小者亦三四十叶。方书盖未有富于此者。考宋元医家无此书，惟千顷堂书目载明周定王普济方一百六十八卷，盖即此书。明史艺文志载此书仅六十八卷，则写脱一百二字也。未见刊本，此残钞为汪阆圜旧藏，亦有若干类，可观览者。同治庚午中秋，金陵市出所收草装毕，记其首。
太玄经范注
此明江都郝梁据宋万玉堂本传刊者。爱日精庐藏书志载有此本，盖明时佳刻也。然其一卷羡首，即脱去赞之初一经注三十六字。凡传刻古书，不依旧式，每有此病。宋本半叶八行，行十七字。图后坿说六叶，前又有司马。温公集注序及说玄集事，盖皆刊本所无，昔藏者录以备观，温公自有书，不应羼入此本耳。此阳城张氏省训堂旧藏，同治乙丑四月收干苏肆，尚阙第二、第三两卷。丁卯八月，于杭肆获此刻残册，适足相补。戊辰二月，携来江苏书局，欲以万玉堂本校，因手装过记之。二十一日已亥。
戊辰二月壬寅，以所假宜稼堂所收万玉堂本，校此三册。三月庚寅毕功，万玉本足补正此本盖千有余字。子高传刻，亦何草草乃尔耶？亦有此本是而万玉本误者三四十字，盖所据传刻别一宋本，前辈以为其据万玉本者，不足冯也。此书明末尚有黄石斋本，即用万玉本覆刊，而削去板心万玉堂字，其胜此本多矣。
封氏闻见记
封氏闻见记：写本十卷，同治丁卯中秋，杭游所收，整理散乱，仅失末卷尾半叶，后一纸记二行云：隆庆戊辰，借梁溪吴氏宋钞本录，知是明人旧钞，手装以存是书。元明以来无刻本，至乾隆中，德州卢氏乃据虞山陆敕先所录孙伏生家本，刊入雅雨堂丛书。孙本为吴岫方山旧藏，录于正德戊辰，不言所出。孙氏又假秦酉岩别本校勘，秦本则朱良育依唐子畏、柳大中两本，先后各钞五卷者，有至正辛丑夏庭芝跋，盖出于元钞。此本据宋钞，则又两本外之别本。已巳开岁，书局独居无事，乃以卢刻通校一过。其足补刻本佚脱者，第二卷石经条首百六十三字，三卷制科条二十三字，铨曹条六字，四卷尊号条二十六字，露布条八字，五卷烧尾条十九字，图画条二十四字。外此。足补正一二字，脱讹又各数十计，始知此本远胜方山、酉岩所弆。隆庆戊辰，距今逾三百年，所据宋钞断已无存，海内决无更胜。此本之帙，在吕亭子部中，直与宋本同，什袭可也。晁氏读书志载此书五卷，与唐书、宋史同，此及方山、酉岩依宋元钞者，乃皆十卷，殆自宋即有此析五为十之本。晁本无传，末从质矣。其第五卷长啸条，刊本多二十五字，云盖出其言善，干里应之；出其啸善，万灵受职。斯古之学道者哉。校注谓原本朱笔增入，吴方山云：二本俱无。今此本已增刊本数百字，而亦无之。盖校者依他引啸旨语记于行闲者，不必定封氏书所有也。谷日烛下
右跋隆浓戊辰录宋钞本。
以明隆庆戊辰录宋钞本校此刊本，第二卷石经篇增出百六十三字，三卷制科增二十三字，铨曹增六字，四卷尊号增二十六字，露布增八字，五卷烧尾增十九字，图画增二十四字，其一二字足补正者又各数十处，悉于卷端行闲标记，以便观览。此刻所据陆敕先依吴方山、秦酉岩两本录校者，不及隆庆旧抄远矣。封氏书虽说部杂记，其述唐代掌故，多史志遗略，足充学者考镜资粮。渔洋亟称之，雅雨亟刊之，皆以此。傥有好事，更以此校付雕，当亦王、卢所深许也。同治己已开岁，人曰校完。谷日识独山莫友芝
右跋雅雨堂刊本。
回溪史韵
此史韵五册，其三册盖影宋钞仅十七卷，当即竹垞跋所谓从琴川毛氏、长洲何氏所藏合之，写存才十七卷者，又益别钞二册，六卷，合为二十三卷，与研经室进书提要合。然则此书之存于世，仅此弱半而已。竹垞所言见于京师嫌残未录之七册，殆不能多也。同治丙寅九秋，胥门收此，装成。
记新编事文类聚翰墨全书
此书盖以十千分十集，而各集门目皆互相补，无重复，亦如祝氏类聚。虽一时兔园册子，而宋末及元初人文字不传者，亦得略存一二，不必尽供应俗也。诸家书目，唯黄虞稷明史艺文志稿有之，当亦见千顷堂书目云。刘应李事文类聚、翰墨全书九十八卷，注云：字希泌，建阳人。咸淳中进士，授本邑薄，与熊禾、胡庭芳讲学洪源书堂。核其编录之意，盖亦宋人翰苑新书之类。四库提要不载，则进呈未及耳。同治丙寅九秋，苏门市中收此残帙，仅乙、己、庚三集及戊集之末册，于全书仅三之一，以其犹是元时刻印，姑存之。书其端示儿辈。吕亭眲叟吴江舟次。
穆天子传注疏
檀默斋氏穆天子传注疏，极力开𮎰，为宋于廷氏所推服，惜未肯翦去芜衍，以成简当耳。然滇荒穷宦，藉抒无聊之思，至精辟不磨处，故是奇作。庚午仲春，友芝搜获于安庆肆中，漫识。
道德经唐玄宗注
此写本同治丁卯秋，吴门所收，盖出于道藏者。庚午中夏，来维扬书局，以易州石幢唐刻校之，记其异同。写本固多误，亦时有可证石本处。十八日雨中，烛下吕亭。
孤忠小史
元九龙山人编。此书不知几卷，皆道家言，如列仙传之流，而书题孤忠，莫解所谓。已已初冬，扬城书摊漫收，以供舟中观览。写本甚旧，亦元明闲物也。
楚辞集注
蒋楚稚刻朱子此书，并辨证后语坿焉，可谓足本，但不应于后语六卷后增入明人骚体，为七八卷。又朱子所删之谏、怀、叹、思四篇，复钞置辨证之前，亦不合。若以所补后语及四篇坿览，并退出别编，使不与本书相乱，即无妨矣。咸丰庚申十一月，怀宁广村寓馆吕亭记。
陶渊明集
阳子烈所编十卷本，咸丰辛酉嘉平皖城行营收旌德缩刻宋本初印者。此板后多漫漶不可读，绳宜宝之。吕亭眲叟呵冻记。
毛扆秘本书目宋板渊明集注云：桃花源记中闻之，欣然规往。今时本误作亲，谬甚。五柳先生赞注云：一本有之妻二字。按列女传是其妻之言也。他如此类甚多。即四八目比时本多八十余字，而通本一作云云，比时本多十余字。按所举二条并与此本合，通本校语亦多于时本。然则此所据即毛氏宋本也。
汲古阁刻阳休之编本，此册非旧印，以坿录卷中载有吴仁杰所编年谱，为家藏书所无，故装存之。壬戍六月六曰吕亭皖口行营记
右跋又一本。
元次山集淮南黄又研旅刊本
同治壬戍九月庚戍朔，独山莫友芝手校毕，于十二巷外搜得冰泉铭及再让容州表与载本传之自释凡三首，使绳儿别纸写坿，卷尾更留余纸，亦待续得云。
翰苑集
世行陆宣公奏议本皆十二卷无注，此独十五卷有注，虽文无增损，而卷帙次序小有异同，其注略具史事，亦不繁冗，当是宋元旧帙。明嘉靖时翻刻而遗其注人。以书式皆宋样，而东坡等所进札子，犹用当时提行格式，故知非明人注也。同治元年三月，绳儿收获，重装书以俟考。
是岁七月既望，见昭文张氏爱日精庐藏书志载有注陆宣公奏议十五卷，云：至正刊本。宋郎曲注。前有绍兴二年曲进书表，兴当作熙。题衔称迪功郎、绍兴府嵊县主簿臣进，不著姓。案：清波杂志曰：𪸩友人郎晔晦之，杭人，尝注三苏文及陆宣公奏议投进。元吴文正公集陆宣公奏议增注序曰：因郎氏旧注而加详。刘岳申申斋集曰：宋绍兴中有郎晔，尝注陆公奏议。以此知为郎晔也。表后云绍兴二年八月初七曰进呈。案表中有云：恭惟至尊寿皇圣帝，考淳熙十六年，光宗受内禅，尊孝宗为至尊寿皇圣帝，次年改元绍熙。则兴为熙字之误无疑。卷一后有至元甲午仲夏翠岩精舍重刊木记，脉望馆书目著录。据此，则此本当即据元刻郎本翻雕，而失载其进书一表，愈不可了耳，当录入卷中以俟考。
孟东野集
同治丁卯秋收于武林，此嘉靖丙辰无锡秦禾知武康县时刊本，依宋景定中天台国材知武康所刻宋敏求编定者。其联句十首载昌黎集中者，敏求以其章著不录，此仍录坿第十，其后秦氏为之也。戊辰花朝，苏城经训堂手装记。
传家集
司马文正传家集在苏收得。明人依宋本旧钞，阙卷四十八至六十，凡十三卷。肆中有康熙闲夏县刻残本，按所阙文篇目，拾以补观。夏刻与宋编卷次不合，乃付雕者妄为改编，其刻又恶。此钞虽多讹错不工，然犹胜此刻。乾隆辛酉，陈文恭公为苏臬时，亦刊此书，世称善本，当以此旧钞校之。
辛稼轩集九卷、流议、札子、论文，启三卷，诗一卷、词五卷，坿辛启泰所编年谱一卷。
辛忠敏集久亡，此嘉庆中万载辛敬甫缀拾残剩，为之计不过十一耳，唯词集别行，乃独全。忠敏仅词人哉。古来人物文章传否皆作如是观。
偶思读稼轩词，适得此本，鼠蛀几无完叶，竭半曰之力，挥汗整补重奘，亦几玩物丧志矣。此本为其族裔敬甫刊校，汲古本增多三十六阕，故是足本。壬戍天贶节皖口记。
元遗山诗集
此影钞明宏治戊午汝州重刻曹益甫所编二十卷本，较全集中十四卷之诗，增多八十余首。明末毛子晋刻元人十家诗，其遗山一家，即用曹编，大书疏行，改写上木。此之细行密字，盖犹元式也。同治戊辰暮春，收于阊门肆中重装记。
明沁水李瀚叔渊，宏治戊午巡按河南，四月序刻元遗山诗。曹益甫编二十卷本于汝州。闰十一月，又序刻遗山文集四十卷于开封。此耕钓草堂影钞旧本，首有段稷亭氏。至元庚午为益之二子刻书引亦载叔渊刻此书序而云附。则其据许州本或至元本，未可知也。近施北研注元诗，历举康熙时华刻全集之误，悉以开封本正之，并条查初白赞本之是非，以此本校之，皆一一不误，则所据本之善可知。其于原本漫缩数处，皆摹其状，故知为影钞也。其影者，至元本可宝，不必言，即许州本当亦不下至元。北研不见许州本，知传者已稀。然以中州本例之，其校刊亦非苟然矣。此影手虽未致佳，然殊不草草细行密字，矧大资我舟车耶。戊辰四月已丑。
潜溪集元至正刊本
此二册皆景濂元时所作，多宋学士全集所不载。四库著其全集，复载其未刻集二卷，为金坛蒋超简。存者，此本中皆有之，可以互补也。迩年福建有先生诸集汇编，全刻此八卷计及五分之一耳。以旧刻收以备考。壬戍秋杪。
愿学集明邹元标撰
此忠介集之初定本也。今文渊阁所录，即此八卷。吾家旧藏此集外，别有存真集若干卷，太平山房疏草若干卷，四库皆不著录，则当采书时仅进此本故耳。南皋以谪开匀学，其著述尤服膺。同治初元，皖中收此，亟装付子弟珍藏，俟更求存真疏草也。
学孔精舍诗钞明孙应鳌撰
此二册六卷，咸丰甲寅闰七月寄到，自麻哈。艾述之从其祖凤嵓侍讲手钞本过录者，疑即明史艺文志所载学孔精舍汇稿十六卷之末数卷也。凤嵓录之，必见汇稿之全。文恭文在诗右，不知何以不录，今遍访不得，殊可惜也。就卷中诗通核之，所历官皆备，先生之诗，此当足本。惟省志载有圣寿寺小集一绝，思南志载有孝友堂小七古三首，为此本所无。圣寿寺诗，据清平志，乃孙兴甫作，而省志误为文恭孝友堂诗，当嫌事涉语怪，不存其稿，皆非遗脱也。二十有一日。
潘氏人世诗集
贵州家世有集者，曰越氏、杨氏、吴氏、潘氏。越至卓，凡屡非，杨至龙友洵美堂，吴至滋大敝帚，并济前美，称一时一家之盛。而继者吴氏犹传复旦、漱石，余则未之有闻。惟潘氏自朗陵味淡轩、士雅、瘦竹亭，已足埒越、吴、杨诸家。而观黔西潘生元炳所辑家集，始明万历，迄国朝道光闲，由朗陵而下，凡八世十有三家，为诗若干卷。二百余年，风雅相续不衰。呜呼，尤可谓极盛者矣。朗陵之祖伯瞻，惠政在滇州。伯瞻子中池。活武定冤狱，朗陵乃以文章科第起其家。安贼围贵阳，朗陵毁家誓死保城以完，慈惠忠贞，泽流无既，宜哉。而元炳敬奉手册，至八世二百余年，罔有失坠。噫，亦可以风乡里之为子孙者矣。咸丰三年秋七月，
朗陵名润民祖维岳字伯瞻号抑庵贵阳人嘉靖丁酉举人知云南永平县迁昆阳州所至有惠政卒之日家无余资思聪字子忍一字中池司武定府狱府欲冤杀武定民乐应举力生之乐氏祠祀累世朗陵万历癸卯解元丁未进士攺庶吉士官至云南左布政使字用霖号朗陵著有味淡轩诗集子驯骧驯字士雅号韵人一号纯庵崇祯己卯举人国朝顺治未知云南蒙自县著有瘦竹亭集出岫草骧字子襄崇祯中选贡考授桂王时云南罗次知县升四川崇庆知州著淡远亭集驯子德征号亦韵字道子康熙己酉举人官至武定知府著玉树亭集德征子奕快奕字允大康熙中监生著滇游草怏字无闷康熙壬午举人著留余堂集奕子文苪文苞文苪字右质一字彬也贵阳优廪生。雍正中教授黔西州翠屏山，因家焉，自号翠屏寄客。著翠屏寄客诗文集。文苞字巩也，乾隆庚午举人，官福建盐大使、江西朴城知县。著琢云轩诗草。以上五世并贵阳人。文苪子晓，字东白，黔西州学生，著断续亭集。晓子以澄、以溶，以澄字静川，黔西州学生，著宁愚堂集。以溶字巨川，又字苍岩，大定府学生，著思敬堂集。以澄子桐，挦桐字钟驿，监生，著客留草。禄字云表，黜西州学生，著艺兰轩集，祥芝坿注。
魏忠节公集
右嘉善魏忠节公廓园先生自谱及家训遗嘱曰记疏草、书草、诗草、杂著四序，并天启五年被逮途次手稿，行及良乡，使仆飞鸿付其子学伊者。当逆奄擅权，除不坿已之君子，先生又同姓乃尔，故疾之殆甚。杨、左诸君，自辞家上道，即知不得生还，奔波悤遽中，坚定整暇，训述周详。
下阙。
山水移集
右杨龙友先生山水移集四卷，坿录一卷。崇祯已巳七月，先生奉其父霞标参政为天台雁宕之游，裒其诗文图画以归，谓之山水移。既而刻游集坿以前后一二年作，遂仍其名。集中有立春七律，盖即游台宕年诗。其起句云：三十三年电光走。然则此集仅先生三十后数年作也。其诗骨挺劲岸异，巳有不可一世之槪，未到者浑融耳。崇桢末，先生又刻洵美堂集，见明诗综引邢昉曰：洵美诗纡徐以导远，笃摰以达情。
史元曰：洵美诗沉澹渊远，有正始之音。杜濬有怀龙友诸君诗云：黔蜀波澜老所论。皆与此集不契，知后此所造，必更有深焉者。屡访未得其本。先生值遗明残局，犹螳臂支撑，妄思恢复，膏斧钺而不回，其志节侹侹，至今有生气。诗文流传，正因人重。洵美集既不可见，而此山水移旧册又历干百劫，仅存于尘堆鼠窟中，而乃今出之，若有阴为呵护然者，亦愈足珍惜矣。
集以诗百三十九首为一卷，亦城山赋并张琌赋序为一卷，台宕日记及江行十二画记为一卷，腐候传为一卷，坿录诸社长送游赠言。一卷则夏允彝送行诗序，及陈则梁、宋存楠、张尧翼、张明弼、缪时英、陈元纶、宋珏七人送行诗，而杂以陈炜、支如增两序，朱隗朗道人颢、蔡如蘅、臧煦如四人诗，沈铉、贺懋修二人跋，皆为集题者。又有陈炜答诗五首，钱旃、魏学濂题画诗，潘一桂画赞、周祚新、张泽、季肇亨、钱荼、秦懋德、何白六人画跋，凡二十五人之作，首载其舅越其𤇍、其师邹嘉生两序，并其杰四诗，而又以董其昌、陈继儒、倪元璐、李日华、谭贞默五人题画册，引范允临题画诗，李思聪送游诗，谢上选题集诗，并杂置卷端，以张结纳之盛。杜濬有云：昔年龙友请余为其季子作传，肃衣冠以五十金润笔。而茅止生来索观余文，犹嗤曰：龙友小样，不知文章痛痒。正生之讥，殆缘此类。然今去先生二百余年，不惟籍见一时交游，而谢文若、周又新、蔡湘渚皆黔竹文人，著作尽逸。越自兴虽有诗，而文亦未见，并得留吉光片羽，所补为不少矣。
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:05:10-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>