<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="第1部分,第2部分,第3部分,第4部分,第5部分,第6部分,第7部分,第8部分,第9部分,第10部分,第11部分,第12部分,第13部分,第14部分,第15部分,第16部分,第17部分,第18部分,第19部分,第20部分,第21部分,第22部分,第23部分,第24部分,第25部分,第26部分,第27部分,第28部分,第29部分,第30部分,第31部分,第32部分,第33部分,第34部分,第35部分,第36部分,第37部分,第38部分,第39部分,第40部分,第41部分,第42部分,第43部分,第44部分,">
<meta name="description" content="清康熙间张玉书等奉诏编撰。四十四卷。收字四万七千三十五，另附古文字一千九百九十五。按天干分十二集，每集分上、中、下三卷。按二百十四部首编排，同部首者以笔画为序。字有古体则列正文之下，重文、别体、俗字、讹体则附于释义之后。每字先列历代重要韵书反切，并加注直音。然后释义。先本义后引伸义，有别音别义亦列举之。加引书证。编者考辨处加“按”字以区别。末加“补遗”一卷，专收冷僻字;又“备考”一卷，收有音无义或音义失考之字。收字较多，引证丰富，重于诠释古义，又因为官书，故旧时流传较广，影响较大。但其体例较杂，校核欠精，">
<title>康熙字典_张玉书_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙字典</span> <br/>
          作者： <span class="inputVal" id="bkauthor">张玉书</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,完结</span> <br/>
          字数： <span class="inputVal" id="bknum">[book_length]4727510</span> <br/>
          说明： <span class="inputVal" id="bkdec">清康熙间张玉书等奉诏编撰。四十四卷。收字四万七千三十五，另附古文字一千九百九十五。按天干分十二集，每集分上、中、下三卷。按二百十四部首编排，同部首者以笔画为序。字有古体则列正文之下，重文、别体、俗字、讹体则附于释义之后。每字先列历代重要韵书反切，并加注直音。然后释义。先本义后引伸义，有别音别义亦列举之。加引书证。编者考辨处加“按”字以区别。末加“补遗”一卷，专收冷僻字;又“备考”一卷，收有音无义或音义失考之字。收字较多，引证丰富，重于诠释古义，又因为官书，故旧时流传较广，影响较大。但其体例较杂，校核欠精，错误讹谬之处颇多。清王引之有《康熙字典考证》，指出引书错误二千五百余条。此书版本颇多，重要者有康熙五十五年初刻本，上海鸿宝斋石印本于书眉附加篆体，商务印书馆1933年铜版印本后附加《康熙字典考证》与“四角号码索引”，世界书局1936年印本附“笔画检字索引”、“篆字谱”和《康熙字典考证》，中华书局1958年影印本等。</span> <br/>
          封面： <span class="inputVal" id="bkimg">Z_12484.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙字典
[book_author]张玉书
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,完结
[book_length]4727510
[book_dec]清康熙间张玉书等奉诏编撰。四十四卷。收字四万七千三十五，另附古文字一千九百九十五。按天干分十二集，每集分上、中、下三卷。按二百十四部首编排，同部首者以笔画为序。字有古体则列正文之下，重文、别体、俗字、讹体则附于释义之后。每字先列历代重要韵书反切，并加注直音。然后释义。先本义后引伸义，有别音别义亦列举之。加引书证。编者考辨处加“按”字以区别。末加“补遗”一卷，专收冷僻字;又“备考”一卷，收有音无义或音义失考之字。收字较多，引证丰富，重于诠释古义，又因为官书，故旧时流传较广，影响较大。但其体例较杂，校核欠精，错误讹谬之处颇多。清王引之有《康熙字典考证》，指出引书错误二千五百余条。此书版本颇多，重要者有康熙五十五年初刻本，上海鸿宝斋石印本于书眉附加篆体，商务印书馆1933年铜版印本后附加《康熙字典考证》与“四角号码索引”，世界书局1936年印本附“笔画检字索引”、“篆字谱”和《康熙字典考证》，中华书局1958年影印本等。
[book_img]Z_12484.jpg


[book_title]第1部分
康熙字典
一
【子集上】【一字部】	一	〔古文〕弌【唐韻】【韻會】於悉切【集韻】【正韻】益悉切，□漪入聲。【說文】惟初大始，道立於一。造分天地，化成萬物。【廣韻】數之始也，物之極也。【易繫辭】天一地二。【老子道德經】道生一，一生二。  又【廣韻】同也。【禮樂記】禮樂□政，其極一也。【史記儒林傳】韓生推詩之意，而爲內外傳數萬言，其語頗與齊魯閒殊，然其歸一也。  又少也。【顏延之庭誥文】選書務一不尚煩密。【何承天答顏永嘉書】竊願吾子舍兼而遵一也。  又【增韻】純也。【易繫辭】天下之動貞夫一。【老子道德經】天得一以淸，地得一以寧，神得一以靈，谷得一以盈，萬物得一以生，侯王得一以爲天下正。  又均也。【唐書薛平傳】兵鎧完礪，徭賦均一。  又誠也。【中庸】所以行之者，一也。  又正一。【唐書司馬承楨傳】得陶隱居正一法，逮四世矣。  又一一。【韓非子內儲篇】南郭處士請爲齊宣王吹竽。宣王悅之，廩食以數百人。湣王立，好一一聽之，處士逃。【韓愈詩】一一欲誰憐。【蘇軾詩】好語似珠穿一一。  又【星經】天一星，在紫微宮門外。太一星，在天一南半度。  又太一，山名，卽終南山。一名太乙。  又三一。【前漢郊祀志】以太牢祀三一。【註】天一，地一，泰一。泰一者，天地未分元氣也。  又尺一，詔版也。【後漢□蕃傳】尺一選舉。【註】版長尺一，以寫詔書。  又百一，詩篇名，魏應璩著。  又姓，明一炫宗。又三字姓。北魏有一那婁氏，後改婁氏。  又一二三作壹貳叄。【大學】壹是皆以修身爲本。【史記禮書】總一海內。【前漢霍光傳】作總壹。【六書故】今惟財用出納之簿書，用壹貳叄以防姦易。  又【韻補】叶於利切，音懿。【左思吳都賦】藿蒳豆蔲，薑彙非一。江蘺之屬，海苔之類。  又叶弦雞切，音兮。【參同契】白者金精，黑者水基。水者道樞，其數名一。
丁
【子集上】【一字部】	丁	 〔古文〕□【唐韻】【集韻】【韻會】【正韻】□當經切，音玎。十幹名。【說文】夏時萬物皆丁實。丁承丙，象人心。【六書正譌】丁，蠆尾也，象形。凡造物必以金木爲丁附著之，因聲借爲丙丁字。【爾雅釋天】太歲在丁曰彊圉，月在丁曰圉。【禮月令】仲春之月上丁，命樂正習舞釋菜。又【唐書禮樂志】仲春，仲秋，釋奠於文宣王，皆以上丁。  又五丁，力士。【蜀記】秦惠王欲伐蜀，造石牛，置金其後。蜀人使五丁力士拖石成道，秦遂伐蜀。【杜甫詩】論功超五丁。  又六丁，神名。【道書】陽官六甲，隂官六丁。謂六甲中丁神也。  又【爾雅釋詁】丁，當也。【註】相當値。【詩大雅】寧丁我躬。  又民丁。【唐書食貨志】租庸調之法，以人丁爲本。又授田十畝，歲輸粟二斛，謂之租丁。  又【莊子養生主】庖丁解牛。【杜甫詩】畦丁負籠至。【宋史高宗紀】團敎峒丁槍杖手。【又】罷廉州貢珠，縱蛋丁自便。【何異傳】募山丁，捕首亂者。【唐璘傳】團結漁業茶鹽舟夫蘆丁，悉備燎舟之具。【元史博爾忽傳】畬丁溪子。【橘錄】金橘高不及尺許，結實繁多。園丁種之，以鬻於市。  又零丁，或作伶仃，失志貌。【晉書李密傳】零丁孤苦，至於成立。  又彼此相屬曰丁寧。【後漢郞覬傳】丁寧再三，留神於此。俗作叮嚀。  又丁寧，鉦也。【左傳宣四年】楚伯棼射王，汰輈及鼔跗，著於丁寧。  又丁東，聲也。凡玉珮鐵馬聲皆曰丁當。當東二音古通。  又丁水。【水經注】泗水又東南流，丁溪水注之。  又【爾雅釋魚】魚枕謂之丁。【註】枕在魚頭骨中，形似篆書丁字。  又丁子，科斗也。初生如丁有尾。【莊子天下篇】丁子有尾。  又肉丁，瘡名。【物類相感賦】身上生肉丁，芝蔴花擦之。  又烏丁，茶名。見【本草】。  又吉丁，蟲名。【本草註】甲蟲也。背正綠，有翅，在甲下，出嶺南賓澄諸州，人取帶之，令人喜好相愛。  又【貫休詩】蕨苞玉粉生香壟，菌蔟紅丁出靜槎。【陸游詩】滿貯醇醪漬黃甲，密封小甕餉紅丁。皆詩人象形借用也。  又姓。本姜姓，齊太公子伋爲丁公，因以命氏。  又【逸書諡法】述義不克曰丁。  又【廣韻】【集韻】【韻會】□中莖切，音朾。【詩小雅】伐木丁丁。【註】伐木聲相應也。  又【韻會小補】叶都陽切，音當。【韓愈贈張籍詩】相見不復期，零落甘所丁。嬌兒未絕乳，念之不能忘。
【正字通】唐書張弘靖傳，汝輩挽兩石弓，不如識一丁字。按續世說一丁作一个，因篆文个與丁相似。傳寫譌作丁。
丂
【子集上】【一字部】	丂
【唐韻】【集韻】□苦浩切，音考。【說文】氣欲舒出，□上礙於一也。  又【玉篇】古文巧字。註詳工部二畫。
七
【子集上】【一字部】	七
【唐韻】親吉切【集韻】【韻會】【正韻】戚悉切，□音桼。少陽數也。【說文】陽之正也，从一，微隂从中衺出也。【書舜典】在璿璣玉衡，以齊七政。【註】七政，日月五星也。【詩唐風】豈曰無衣七兮。【註】侯伯七命，車服皆以七爲節。  又詞家以七名篇，雖八首，問對凡七。七者，問對之別名，始枚乗七發，後傅毅七激，崔駰七依，曹植七啓，張協七命，繼之凡十餘家。  又三七，藥名。【本草綱目】言葉左三右四，故名。一說本名山桼。又姓。明七希賢。  又人名。【續仙傳】殷七七，名文祥。【蘇軾詩】安得道人殷七七，不論時節遣花開。
【正字通】或通作桼漆。柒。
丄
【子集上】【一字部】	丄
【集韻】上，古作丄。註詳二畫。
丅
【子集上】【一字部】	丅
【字彙補】古文下字。註詳二畫。
万
【子集上】【一字部】	万
【廣韻】【集韻】【韻會】□同萬。  又三字姓。西魏有柱國万紐于謹。  又【廣韻】莫北切【集韻】密北切。万俟，複姓。俟音其，今讀木其。北齊特進万俟普。（萬）〔古文〕□□【唐韻】無販切，音蔓。【說文】蟲也。【埤雅】蜂一名萬。蓋蜂類衆多，動以萬計。  又數名。【易乾象】萬國咸寧。【前漢律歷志】紀于一，協于十，長于百，大于千，衍于萬。  又舞名。【詩邶風】方將萬舞。【疏】萬者，舞之總名。【大戴禮夏小正】萬也者，干戚舞也。【韻會】湯武以萬人得天下，故干舞稱萬舞。  又州名。【寰宇記】漢巴東郡，後唐貞觀曰萬州。  又姓。【通志氏族略】萬氏，孟子門人萬章。  又【韻補】入銑韻。【白居易寄元九詩】憐君爲謫吏，窮薄家貧褊。三寄衣食資，數盈二十萬。
【六書正譌】或省作万，非。
丈
【子集上】【一字部】	丈
【唐韻】直兩切【集韻】【韻會】雉兩切【正韻】呈兩切，□長上聲。十尺曰丈。【前漢律歷志】十分爲寸，十寸爲尺，十尺爲丈，十丈爲引。又【左傳昭三十二年】以令役於諸侯，屬役賦丈。【疏】屬聚下役，課賦尺丈。又【哀元年】廣丈高倍。【註】壘厚一丈高二万。又【禮曲禮】若非飮食之客，則布席，席閒函丈。【註】函，容也。  又長老之稱。【易師卦】師貞丈人吉。又朋友尊稱。【長編】富鄭公稱范文正公曰范十二丈。  又釋氏所居曰方丈。【杜甫詩】方丈渾連水。  又【杜甫詩】百丈誰家上瀨船。【註】百丈，牽船篾也。【說文】从又持十。俗加點，非。【正譌】丈借爲扶行之杖。老人持杖，故曰丈人。別作杖，通。考證：〔【左傳昭二十三年】以令役於諸侯，屬役賦丈。〕  謹照原文二十三年改三十二年。〔【杜甫詩】百丈牽來上瀨船。〕  謹照原文牽來改誰家。〔【註】百丈，牽船筏也。〕  謹照原註筏改篾。
三
【子集上】【一字部】	三	〔古文〕弎【唐韻】【集韻】【韻會】蘇甘切【正韻】蘇監切，□颯平聲。【說文】三，天地人之道也。謂以陽之一合隂之二，次第重之，其數三也。【老子道德經】一生二，二生三，三生萬物。【史記律書】數始於一，終於十，成於三。又【周禮冬官考工記】凡兵無過三其身。又【左傳昭七年】士文伯曰：政不可不愼，務三而已。一擇人，二因民，三從時。又【晉語】民生於三，事之如一。  又【周語】人三爲衆，女三爲粲，獸三爲羣。  又姓。明三成志。又漢複姓。屈原之後有三閭氏，三飯尞之後有三飯氏，三州孝子之後有三州氏。  又去聲。【韻會】蘇暫切。【論語】三思而後行。  又本作參。【博雅】參，三也。【周禮冬官考工記】參分其股圍。【前漢□法志】秦造參夷之誅。□與三同。  又【韻補】叶疏簪切，音森。【詩召南】摽有梅，其實三兮。下叶今。叁。
上
【子集上】【一字部】	上	〔古文〕丄□【廣韻】【集韻】【韻會】【正韻】□時亮切，音尙。在上之上，對下之稱。崇也，尊也。【易乾文言】本乎天者親上。  又【廣韻】君也。太上極尊之稱。【蔡邕獨斷】上者，尊位所在。但言上，不敢言尊號。  又上日。【書舜典】正月上日。【註】孔氏曰：上日，朔日也。葉氏曰：上旬之日。曾氏曰：如上戊，上辛，上丁之類。  又姓。漢上雄，明上觀，上志。又上官，複姓。  又【唐韻】時掌切【集韻】【韻會】【正韻】是掌切，□商上聲。登也，升也，自下而上也。【易需卦】雲上于天。【禮曲禮】拾級聚足，連步以上。  又進也。【前漢東方朔傳】朔上三千奏牘。  又與尙通。【詩魏風】上愼旃哉。【前漢賈誼傳】上親，上齒，上賢，上貴。又【匡衡傳】治天下者審所上。  又【韻補】叶辰羊切，音常。【楚辭九懷】臨淵兮汪洋，顧林兮忽荒。修予兮袿衣，騎霓兮南上。  又叶時刃切，音愼。【王微觀海詩】照本苟不昧，在末理知瑩。忽乗摶角勢，超騰送崖上。  又叶矢忍切，音審。【郭璞遊仙詩】翹首望太淸，朝雲無增景。雖欲思陵化，龍津未易上。
【說文】上，高也。指事。時掌切。◎按字有動靜音，諸韻皆以上聲，是掌切，爲升上之上，屬動，去聲，時亮切，爲本在物上之上，屬靜。今詳《說文》上聲上字，高也，是指物而言，則本在物上之上亦作上聲矣。依諸韻分動靜音爲是。後倣此。考證：〔【楚辭九懷】臨淵兮汪洋，顧林兮忽荒。修予兮袿衣，騎電兮忽上。〕  謹照原文騎電改騎霓。忽上改南上。
下
【子集上】【一字部】	下	〔古文〕丅□【廣韻】胡雅切【集韻】【韻會】【正韻】亥雅切，□遐上聲。在下之下，對上之稱。【易乾文言】本乎地者親下。  又【說文】底也。【玉篇】後也。又賤也。  又【儀禮士相見禮】始見于君，執摯至下。【鄭註】下謂君所。【賈疏】不言所而言下者。凡臣視袷已下，故言下也。  又【集韻】【韻會】□亥駕切，遐去聲。【正韻】降也，自上而下也。【易屯卦】以貴下賤。【詩序】君能下下。  又【爾雅釋詁】下，落也。【郉疏】下者，自上而落也。草曰零，木曰落。  又去也。【周禮夏官司士】歲登，下其損益之數。  又【韻補】叶後五切，音戶。【詩召南】于以奠之，宗室牖下。與女叶。【吳棫曰】毛詩下字一十有七，陸德明皆此讀。【□第古音考】與吳同。  又叶胡佐切，音賀。【曹丕寡婦賦】風至兮淸厲，隂雲曀兮雨未下。伏枕兮忘寐，逮乎朝兮起坐。考證：〔【爾雅釋訓】下，落也。〕  謹照原書釋訓改釋詁。
丌
【子集上】【一字部】	丌
【集韻】居之切，音姬。【說文】下基也，薦物之具。象形。  又【集韻】其古作丌。註詳八部六畫。  又姓。唐丌實，丌士能。
□
【備考】【未集】【耳字部】	□
【篇海類編】同聄。
不
【子集上】【一字部】	不	〔古文〕□□【韻會】【正韻】□逋沒切，補入聲。不然也，不可也，未也。【禮曾子問】葬引至于堩，日有食之，則有變乎，且不乎。  又【周禮夏官】服不氏，掌養猛獸而敎擾之。【註】服不服之獸者。  又【廣韻】【韻會】□分物切。與弗同。今吳音皆然。  又【韻會】俯九切，音缶。與可否之否通。【說文】鳥飛上翔，不下來也。从一，一猶天也。象形。  又【玉篇】甫負切【廣韻】甫救切，□缶去聲。義同。又【廣韻】甫鳩切【集韻】【韻會】【正韻】方鳩切，□音浮。夫不，也。亦作鳺鴀。【爾雅釋鳥】其鳺鴀。【郉疏】陸璣云：今小鳩也。一名鳩，幽州人或謂鷱鴡，梁宋閒謂之隹，揚州人亦然。  又未定之辭也。【陶潛詩】未知從今去，當復如此不。  又姓。【晉書】汲郡人不準。◎按《正字通》云：不姓之不，轉注古音，音彪。  又【正韻】芳無切。與柎通。花萼跗也。【詩小雅】鄂不韡韡。【鄭箋】承華者，鄂也。不當作柎。鄭樵曰：不象萼蔕形。與旉通。【陸璣詩疏】柎作跗。【束皙補亡詩】白華絳趺。【唐詩】紅萼靑趺皆因之。  又華不注，山名，在濟南城東北。【左傳成二年】晉卻克戰于鞌，齊師敗績。逐之，三周華不注。【伏琛齊記】引摯虞畿服經，不，與詩鄂不之不同。李白詩：兹山何峻秀，彩翠如芙蓉。蓋因華跗而比擬之。胡傳讀不如卜，非。又【古詩日出東南隅行】使君謝羅敷，還可共載不。羅敷前致辭，使君亦何愚。使君自有婦，羅敷自有夫。〇按愚當讀若吾，疑模切，與敷不夫叶。敷不夫本同模韻，《正字通》不改音符，叶夫愚，非是。  又與丕同。【書大誥】爾丕克遠省。馬融作不。【秦詛楚文】不顯大神巫咸。【秦和鐘銘】不顯皇祖。□與詩周頌不顯不承同。不顯不承，猶書云丕顯丕承也。  又【韻補】叶補美切，音彼。【荀子賦篇】□然易知，而致有理者與。君子所敬，而小人所不者與。所不謂小人所鄙也。
【正字通】不字在入聲者，方音各殊，或讀逋入聲，或讀杯入聲。司馬光切韻圖定爲逋骨切，今北方讀如幫鋪切，雖入聲轉平，其義則一也。考證：〔【禮曾子問】葬引至于堩，日日有食之，〕  謹照原文省下日字。〔【荀子賦論篇】〕  謹照原書省論字。〔【註】謂小人所鄙也。〕  謹按原文無此註，改為所不謂小人所鄙也。
与
【子集上】【一字部】	与
【廣韻】【集韻】【正韻】□同與。【說文】賜予也。一勺爲与。【六書正譌】寡則均，故从一勺。（與）〔古文〕□□□【廣韻】弋諸切【正韻】弋渚切【集韻】【韻會】演女切，□音予。【說文】黨與也。【戰國策】是君以合齊與强楚。【註】與，黨與也。【管子八觀篇】請謁得于上，則黨與成于下。  又【廣韻】善也。【禮禮運】諸侯以禮相與。  又【增韻】及也。【易說卦】是以立天之道，曰隂與陽。立地之道，曰柔與剛。立人之道，曰仁與義。  又許也，從也。【論語】吾與點也。【管子形勢解】鬼神助之，天地與之。  又待也。【論語】歲不我與。  又【博雅】如也。【前漢韓信傳】大王自料，勇悍仁彊孰與項王。【註】師古曰：與，如也。【司馬相如子虛賦】楚王之獵，孰與寡人。  又施予也。【禮曲禮】與人者，不問其所欲。【周禮春官大卜】以邦事作龜之八命，一曰征，二曰象，三曰與。【註】與，謂予人物也。  又助也。【戰國策】吾將深入吳軍，若扑一人，若捽一人，以與大心者也。【註】與，猶助也。  又類也。【周語】夫禮之立，成者爲飫，昭明大節而已，少曲與焉。【註】與，類也，威儀少比類也。  又以也。【詩召南】之子歸，不我與。【朱註】與，猶以也，以謂挾己而偕行也。  又和也。【戰國策】內□不與，外敵不可拒。【註】□猶亂，與猶和也。  又用也。【詩唐風】人之爲言，苟亦無與。【傳】無與，弗用也。  又數也。【禮曲禮】生與來日。【註】與，猶數也。  又語辭。【禮表記】君子與其有諾責也，寧有已怨。  又容與，閑適貌。【莊子人閒世】因案人之所感，以求容與其心。【註】以求從容自放，而遂其侈心也。【史記司馬相如傳】楚王乃弭節，裴回翱翔容與。【註】索隱曰：言自得。  又【正字通】大與，官名，主爵祿之官。  又不與，國名。【山海經】有不與之國，烈姓黍食。  又姓。又【廣韻】羊洳切【集韻】【韻會】【正韻】羊茹切，□音豫。參與也。【正韻】干也。【中庸】夫婦之愚，可以與知焉。【周禮冬官考工記】國有六職，百工與居一焉。  又縣名。【史記曹相國世家】參以中涓從，將擊胡陵方與。【註】索隱曰：地理志，二縣皆屬山陽。正義曰：與，音預。  又【正字通】疑慮未決也。通作豫。【前漢昌邑王傳】楊敞猶與無決。又【陳湯傳】士卒猶與。通作豫。  又【集韻】【韻會】羊諸切【正韻】雲俱切，□音余。語辭。【論語】其爲仁之本與。【禮檀弓】曾子曰：微與。其嗟也可去，其謝也可食。【疏】微，無也。與，語助。  又【詩小雅】我黍與與，我稷翼翼。【箋】與與，翼翼，蕃廡貌。  又【論語】與與如也。【註】威儀中適貌。  又舒也。【前漢禮樂志】朱明盛長，旉與萬物。【註】師古曰：敷與，言開舒也。與，弋於反。  又人名。【書舜典】垂拜稽首，讓于殳斨暨伯與。【傳】殳斨，伯與，二臣名。【釋文】與，音餘。  又山名。同輿。【山海經】敦與之山。【註】按名勝志作敦輿山。【又】苦山之首，曰休與之山。【註】與或作輿。  又【集韻】倚亥切，音欸。与也。◎按說文与訓賜予也，一勺爲与。與訓黨與也。今俗與字通作与。
乨
【子集上】【乙字部】	乨
【玉篇】古文始字。註詳女部五畫。
丫
【子集上】【丨字部】	丫
【廣韻】【集韻】【正韻】□於加切，音鴉。物之岐頭。【六書統】丫岐，物之耑。象其耑叉分形。【同文備考】草木之枝，岐而上徹。
乩
【子集上】【乙字部】	乩
【集韻】【正韻】□堅奚切，音雞。【說文】卜以問疑也。【通典】西國用羊卜卜師謂之廝乩。
【通雅】乩當與卟同。
丏
【子集上】【一字部】	丏
【廣韻】【集韻】【韻會】彌殄切【正韻】美辨切，□音眄。【說文】不見也。【徐曰】左右壅蔽而不分也。【字彙】避箭短牆也。象壅蔽之形。  又【集韻】彌兗切，音緬。義同。  从正而曳之。沔眄等字从此。
丐
【子集上】【一字部】	丐
【廣韻】古太切【集韻】【韻會】【正韻】居太切，□音蓋。乞也，取也。又與也。  又【集韻】居曷切，音葛。義同。
□
【未集中】【耳字部】	□
【類篇】同耼。
□
【未集下】【肉字部】	□
【字彙】之仍切，音蒸。熟也。
丑
【子集上】【一字部】	丑
【廣韻】【集韻】【韻會】敕久切【正韻】齒九切，□音醜。十二月辰名。【爾雅釋天】太歲在丑曰赤奮若。【淮南子時則訓】招搖指丑。【前漢律歷志】孳萌於子，紐牙於丑。  又神名。【山海經】女丑之尸。
【六書正譌】手械也。从又，手也，有物以縶之。象形。因聲借爲子丑字，十二月之象也。又丑象子初生舉手。
□
【備考】【子集】【乙字部】	□
【字彙補】音皇。
□
【未集中】【耒字部】	□
【廣韻】楚絳切，音堫。【韻寶】不耕而種也。◎按卽字之譌。
专
【寅集上】【寸字部】	專	〔古文〕□□□【唐韻】職緣切【集韻】朱遄切【正韻】朱緣切，□音磚。【說文】六寸簿也。从寸叀聲。【徐曰】簿，文簿也。【廣韻】壹也，誠也。【增韻】純篤也。【易繫辭】夫乾，其靜也專。【孟子】不專心致志，則不得也。  又獨也。【書說命】罔俾阿衡，專美有商。又【左傳昭十二年】子革對曰是四國者，專足畏也。  又擅也，自是也。【中庸】賤而好自專。【禮坊記】父母在，饋獻不及車馬，示不敢專也。又【左傳桓十五年】祭仲專，鄭伯患之。  又姓。吳人專諸。  又【集韻】徒官切，音團。聚也。【周禮地官大司徒】其民專而長。  又叶陟鄰切，音珍。【古詩爲焦仲卿妻作】奉事循公姥，進止敢自專。晝夜勤作息，伶俜縈苦辛。
【韻會】通作顓剸。【正字通】專叀通。考證：〔【左傳昭三年】是四國者，專足畏也。况加之以楚。〕  謹按况加之以楚文義未了，年分亦誤。謹改昭十二年子革對曰是四國者，專足畏也。
且
【子集上】【一字部】	且	〔古文〕□□【廣韻】【集韻】【韻會】淺野切【正韻】七野切，□音跙。借曰之辭。【論語】且予之類是也。  又未定之辭。【禮檀弓】曾子曰：祖者，且也。且胡爲其不可以反宿。  又又也。【詩小雅】君子有酒，多且旨。  又此也。【詩周頌】匪且有且。【傳】非獨此處有此稼穡之事也。  又姑且也。【詩唐風】且以喜樂。  又將也。【史記項羽紀】范增謂項莊曰：若屬且爲所鹵。  又苟且也。【莊子庚桑楚】老子語南榮趎曰：與物且者，其身不容，焉能容人。【註】且者，姑與物爲雷同，而志不在也。  又姓。宋且謹修，明且□。俗誤讀苴。  又通作俎。薦牲具。祭祀燕饗用之。  又【集韻】【韻會】【正韻】□子余切，音疽。【說文】薦也。  又同趄。行不進也。【易夬卦】其行次且。別作趦趄。  又多貌。【詩大雅】籩豆有且。  又蝍蛆亦曰卽且。【史記龜筴傳】騰蛇之神，而殆於卽且。  又【爾雅釋天】六月爲且。【郭註】闕詁。或云：一作焦月。六月盛熱，故曰焦。  又巴且，見【司馬相如賦】。【史記】作猼且，卽巴焦。  又語餘聲。【詩鄭風】士曰旣且。【朱傳】音疽。語辭，與乃見狂且，其樂只且，匪我思且，椒聊且，曰父母且，諸且字皆語餘聲。  又【集韻】【韻會】【正韻】□叢租切。與徂同，往也。  又【韻會】七序切，徐去聲。恭敬貌。【詩周頌】有萋有且。
【正字通】《說文》且从几，足有二橫。一，地也。象藉於地形。音阻。阻詛諧且爲聲，餘義皆假借。孫愐譌用子余切。《韻會》馬韻且引《說文》義同俎，譌轉魚韻，爲孫切所蔽，音同疽，音義相矛盾。又俎本作且，且字借義旣廣，故別加半肉作俎以別之。
丕
【子集上】【一字部】	丕
【廣韻】敷悲切【集韻】【韻會】攀悲切【正韻】鋪悲切，□音胚。大也。【書大禹謨】嘉乃丕績。  又奉也。【前漢郊祀志】丕天之大律。【註】奉天之大法也。又姓。春秋晉大夫丕鄭。亦作。  又同岯。山名。大邳山。【史記】作伾。【國語】作丕。  又元也。【書金縢】是有丕子之責于天。【史記】以丕爲負。【索隱】引鄭氏曰：丕讀作負。◎按《廣韻》《玉篇》諸書音切，倶本音和，惟重脣輕脣之音，多用交互。後學不考，遂成譌舛，如丕用敷悲切之類。是以敷母輕脣之音，切滂母重脣之字。宜從《集韻》諸書攀悲切爲是。岯原字从山不。
世
【子集上】【一字部】	世	〔古文〕卋【廣韻】舒制切【集韻】【韻會】【正韻】始制切，□音勢。代也。【詩大雅】本支百世。又【論語】必世而後仁。【註】三十年爲一世。【左傳宣三年】王孫滿曰：卜世三十，卜年七百，天所命也。  又【維摩經】大千世界。【註】世謂同居天地之閒，界謂各有彼此之別。  又姓。【風俗通】秦大夫世鈞。又與生同。【列子天瑞篇】亦如人自世之老，皮膚爪髮，隨世隨落。【註】世與生同。  又【韻補】叶私列切，音薛。【詩大雅】殷鑒不遠，在夏后之世。叶上撥。撥音撇。【晉書樂志】匡時拯俗，休功蓋世。宇宙旣康，九有有截。
【集韻】書作□。
丗
【子集上】【一字部】	世	〔古文〕卋【廣韻】舒制切【集韻】【韻會】【正韻】始制切，□音勢。代也。【詩大雅】本支百世。又【論語】必世而後仁。【註】三十年爲一世。【左傳宣三年】王孫滿曰：卜世三十，卜年七百，天所命也。  又【維摩經】大千世界。【註】世謂同居天地之閒，界謂各有彼此之別。  又姓。【風俗通】秦大夫世鈞。又與生同。【列子天瑞篇】亦如人自世之老，皮膚爪髮，隨世隨落。【註】世與生同。  又【韻補】叶私列切，音薛。【詩大雅】殷鑒不遠，在夏后之世。叶上撥。撥音撇。【晉書樂志】匡時拯俗，休功蓋世。宇宙旣康，九有有截。
【集韻】書作□。
丘
【子集上】【一字部】	丘	〔古文〕【廣韻】去鳩切【集韻】【韻會】祛尤切【正韻】驅尤切，□音蚯。阜也，高也。四方高，中央下曰丘。【爾雅釋丘】非人爲之曰丘。  又前高後下曰旄丘。【博雅】小陵曰丘。  又【周禮春官大司樂】凡樂，冬日至，于地上之圜丘而奏之。夏日至，于澤中之方丘而奏之。【疏】土之高者曰丘。因高以事天，故於地上。因下以事地，故於澤中。  又地名。帝丘，本顓頊之墟，今澶州濮陽縣。又營丘，商丘，楚丘，靈丘，葵丘，咸丘，虎丘，皆地名。  又三丘。【張衡思玄賦】過少昊之窮野兮，問三丘乎句芒。【註】蓬萊，方丈，方壺，三者皆羣仙所居。  又【前漢□法志】四井爲邑，四邑爲丘。丘，十六井也。  又【春秋成元年】作丘甲。【胡傳】益兵也，卽丘出一甲，則一甸之中，共百人爲兵矣。  又聚也。【孔安國尚書序】九州之志，謂之九丘。言九州所有，皆聚此書也。  又崇丘，亡詩篇名。言萬物得極其高大也。  又大也。【前漢楚元王傳】高祖微時，嘗與賓客過其丘嫂食。【註】長嫂之稱。  又空也。【前漢息夫躬傳】寄居丘亭。  又丘里。【莊子則陽篇】少知問太公調曰：何謂丘里之言。曰：丘里者，合十姓百名，以爲風俗也。  又比丘。【魏書釋老傳】桑門爲息心，比丘爲行乞。  又姓。又左丘，龍丘，咸丘，虞丘，梁丘，母丘，陶丘，浮丘，麥丘，水丘，吾丘，皆復姓。  又【韻補】叶祛其切，音欺。【詩衞風】送子涉淇，至于頓丘。叶下媒期。【小雅】楊園之道，猗于畝丘。叶下詩之。【左傳僖十五年】史蘇占之曰：不利行師，敗於宗丘。叶上姬旗。  又叶苦高切，音尻。【楚辭九懷】玄鳥兮辭歸，飛翔兮靈丘。望谿兮蓊鬰，熊羆兮呴嘷。  又叶丘於切，音區。【□琳大荒賦】過不死之靈域兮，仍羽人之丹丘。惟民生之每每兮，佇盤桓以躊蹰。古丘區聲通。【顏師古曰】古語丘區二字音不別，今讀則異。互見匚部區字註。
【集韻】本作丠，亦作□。
□
【補遺】【未集】【肉字部】	□
【龍龕】時兗切，音善。脛腸也。
□
【未集下】【自字部】	□
【廣韻】市朱切，音珠。八觚杖也。
丙
【子集上】【一字部】	丙
【唐韻】兵永切【集韻】【韻會】【正韻】補永切，□音炳。十幹名之一。【爾雅釋天】太歲在丙曰柔兆。月在丙曰修。【說文】南方之位也。南方屬火，而丙丁適當其處，故有文明之象。  又【周髀算經】上天名靑丙，下地曰靑戊。  又【張衡東京賦】大丙弭節，風后陪乗。【註】大丙，神名。  又【集韻】陂病切，音柄。日名。
丠
【子集上】【一字部】	丠
【集韻】丘本字。【說文】丠，土之高也，非人爲之。从北从一。一，地也。人居在丠南，故从北。  又【集韻】補過切，音播。關東謂塚大曰丠。
业
【辰集中】【木字部】	業	〔古文〕□□【唐韻】魚怯切【集韻】逆怯切，□音鄴。【說文】業，大板也，所以飾懸鐘鼓。【詩大雅】虡業維樅。【疏】植鐘磐之木，植者名爲虡，橫牽者爲栒，栒上加大版爲之飾爲業。刻板捷業如鋸齒，故曰業。  又功業。【易繫辭】富有之謂大業。  又事業。【易坤卦】暢於四支，發於事業。  又基業。【孟子】創業垂統。  又學業。【禮曲禮】所習必有業。  又世業。【左傳昭元年】子產曰：臺駘能業其官。  又【爾雅釋訓】業業，危也。【書臯陶謨】兢兢業業，一日二日萬幾。  又壯也。【詩小雅】四牡業業，又凡所攻治者曰業，事物已爲而未成亦曰業。【孟子】有業履於牖上。  又已然曰業。【前漢吳王濞傳】高祖召濞相之，悔業已拜。  又藝業。【史記貨殖傳】田農，拙業也，賣漿，小業也。  又建業，地名。【吳志】權改秣陵爲建業。  又姓。【姓苑】有業氏。  又【集韻】逆及切，音岌。亦壯也。  又【集韻】玉盍切。亦危也。  又叶宜戟切，音逆。【鶡冠子泰鴻篇】兩治四致，閒以止息。歸時離氣，以成萬業。  又叶逆約切，音虐。【前漢藝文志述】伏羲畫卦，書契後作。虞夏商周，孔纂其業。○按《說文》从莘从巾。巾象版，不从木，收莘部，今誤入。
丛
【子集下】【又字部】	叢
【唐韻】【正韻】徂紅切【集韻】【韻會】徂聰切，□族平聲。【說文】聚也。从丵从取。【書無逸】是叢于厥身。又姓。南北朝滁州刺史叢鐇。又臺名。在邯鄲。又【集韻】或作樷。【前漢東方朔傳】樷珍怪。又作藂。【前漢息夫躬傳】藂棘棧棧。【註】詩葛覃註：灌木曰藂。又【韻補】叶徂黃切，音牀。【韓愈此日足可惜詩】蕭條千萬里，會合安可逢。淮之水舒舒，楚山直叢叢。逢音房。【韻會】後人誤作菆，或作蕞，二字皆非。毛氏曰：丵，上从四直，兩長兩短。从丱，非。丵原刻下从羊。
□
【備考】【未集】【耳字部】	□
【龍龕】音茲。
东
【辰集中】【木字部】	東
【唐韻】【正韻】德紅切【集韻】【韻會】都籠切，□音蝀。【說文】動也。陽氣動，于時爲春。【書堯典】平秩東作。【孔傳】歲起於東，而始就耕也。【淮南子天文訓】東方木也，其帝太皡。  又【史記曆書】日起於東，月起於西。【鄭樵通志】日在木中曰東，在木上曰杲，在木下曰杳。木，若木也，日所升降。  又【詩大雅】東有啓明。  又【爾雅釋地】東至于泰遠。  又姓。【聖賢羣輔錄】舜友東不訾。  又叶當經切，音丁。【詩小雅】念我土宇，我生不辰。逢天僤怒，自西徂東。  又叶都郞切，音當。【楊泉蠶賦】粵召僕夫，築室于旁。于旁伊何，在庭之東。○按《說文》東自爲部，今倂入。
丞
【子集上】【一字部】	丞
【廣韻】署陵切【集韻】【韻會】辰陵切【正韻】時征切，□音承。【玉篇】繼也。【廣韻】佐也。【正韻】副貳也。【禮文王世子】虞、夏、商、周有師保，有疑丞。又【戰國策】堯有九佐，舜有七友，禹有五丞，湯有三輔。又【前漢百官表】丞相秦官金印紫綬，掌丞天子助理萬機。【註】應劭曰：丞者，承也。相者，助也。  又【前漢淳于長傳】扶丞左右，甚有甥舅之恩。  又【宋史天文志】紫微垣西蕃七星，第七星爲上丞。東蕃八星，第八星爲少丞。  又與承通。【史記張湯傳】於是丞上指。今本或作承。  又【廣韻】常證切，承去聲。縣名。在沂州，匡衡所居。  又【韻補】叶之郢切。與拯通。【揚雄羽獵賦】丞民於豐桑。考證：〔【禮文王世子】虞、夏、商、周有師傅，有疑丞。〕  謹照原文師傅改師保。
丢
【子集上】【一字部】	丟
【篇海】丁羞切。【揚子方言】一去不還也。俗作丟，非。
丟
【子集上】【一字部】	丟
【篇海】丁羞切。【揚子方言】一去不還也。俗作丟，非。
丣
【子集上】【一字部】	丣
【廣韻】與久切【集韻】以九切【正韻】云九切，□音有。闔戸爲丣，日入時也。【說文】就也。八月黍成，可爲酎酒。象古文酉之形。古文酉，从丣。丣爲春門，萬物已出。酉爲秋門，萬物已入，一，閉門象也。【六書正譌】後人以此字類丣，故加酉字別之。酉，乃古酒字，象器中半水。旣以酉字爲丣，復加水旁作酒字。凡畱柳等字皆从丣，醴醪等字會意者皆从酉，二字不可溷用。
两
【子集下】【入字部】	兩	〔古文〕【唐韻】【正韻】良獎切【集韻】【韻會】里養切，□良上聲。【說文】再也。【易繫辭】兼三才而兩之。又【玉篇】匹耦也。【周禮天官大宰之職】以九兩繫邦國之民。【註】兩猶耦也，所以協耦萬民，聯繫不散，有九事也。又【韻會】匹也。【左傳閔二年】重錦三十兩。【註】三十匹也。又車數曰兩。【後漢吳祐傳】載之兼兩。【註】車有兩輪，故稱兩。又【玉篇】二十四銖爲兩。又【雞林類事】四十曰麻兩。又【史記平準書】更鑄四銖錢，其文爲半兩。又【南史齊和帝紀】百姓及朝士皆以方帛塡胸，名曰假兩。又【唐韻】【集韻】【韻會】力讓切【正韻】力仗切，□良去聲【詩召南】百兩御之。
□
【未集中】【耳字部】	□
【字彙補】卽聾字。見釋藏。
□
【未集中】【耒字部】	□
【集韻】良脂切，音黎。種也。
乴
【子集上】【乙字部】	乴
【類篇】似絕切，音蜥。拈也。
严
【丑集上】【口字部】	嚴	〔古文〕□【唐韻】語杴切【集韻】魚杴切【韻會】疑杴切，□音。【說文】本作□。敎命急也。又【爾雅釋詁】嚴，敬也。【書皋陶謨】日嚴祇敬六德。  又【玉篇】威也。【禮祭義】嚴威儼恪。【疏】嚴謂嚴肅。  又尊也。【禮大傳】收族故宗廟嚴。【註】嚴猶尊也。【史記游俠傳】諸公以故嚴重之。  又【廣韻】嚴，毅也。  又【前漢史丹傳】聲中嚴鼓之節。【註】李奇曰：莊嚴之鼓節也。  又【韻會】戒也。昏鼓曰夜嚴。  又【正字通】寒氣凜冽曰嚴。【李白詩】霜朽楚關木，始知殺氣嚴。  又【正字通】敵將至，設備曰戒嚴。敵退，弛備曰解嚴。  又姓。【戰國策】嚴遂政議直指舉韓傀之過。【正字通】漢明帝諱莊，攺莊助爲嚴助，莊光爲嚴光。  又【史記封禪書】諸布諸嚴諸逑之屬，百有餘祠。  又嚴道，縣名。【史記鄧通傳】啺鄧通蜀嚴道銅山。  又【韻會】州名。隋睦州，宋攺嚴州。  又【前漢元帝紀】嚴篽池田。【註】晉灼曰：嚴籞，射苑也。  又國名。【後漢西域傳】嚴國在奄蔡北，屬康居。  又【正字通】樹名。【一統志】瓊州有嚴樹，擣皮葉，浸水，和以釀，數日成酒，能醉人。  又與莊同。【周禮秋官小司寇註】鍼嚴子爲坐。【釋文】嚴，劉音莊，左傳作莊。漢明帝名莊，攺爲嚴。【後漢□紀傳】不復辦嚴卽時之郡。【註】嚴讀曰裝。【風俗通】汝南應融義高，聞之驚愕，卽嚴便出。○按《詩》商頌，下民有嚴。朱子叶剡剛反，與下遑叶。古嚴與莊本同音，故漢避明帝諱，攺嚴爲莊，似不必別增叶音也。  又【集韻】魚銜切。巖字省文。詳山部巖字註。  又【五音集韻】五犯切。與儼同。【詩大雅】有嚴天子。【傳】嚴然而威。【釋文】嚴，毛讀魚檢反，鄭如字。【書無逸】嚴恭寅畏。【釋文】作儼。◎按皐陶謨《釋文》亦云又魚檢反。【荀子儒效篇】嚴嚴兮其能敬已也。【註】嚴或作儼。  又【集韻】魚窆切，音驗。酷也。考證：〔【正字通】敵將至，設備曰戒嚴。敵退，弛備曰餘嚴。〕  謹照原文餘改解。〔又【周禮秋官小司寇註】嚴子爲坐。〕  謹照原文嚴子上增鍼字。
並
【子集上】【一字部】	並
【集韻】竝，隷作並。
丧
【丑集上】【口字部】	喪	〔古文〕□□□□□【廣韻】【正韻】蘇浪切【集韻】【韻會】四浪切，□桑去聲。【玉篇】亡也。  又【正韻】失位也。【論語】二三子何患於喪乎。【註】喪，失位也。【左傳昭二十四年】昭公曰：喪人不佞。  又【廣韻】息郞切【集韻】【韻會】【正韻】蘇郎切，□音桑。【正韻】持服曰喪。【禮檀弓】故孔氏之不喪出母，自子思始也。【又】子夏喪其子，而喪其明。【釋文】上喪字平聲，下喪字去聲。  又【廣韻】喪，器也，今謂之柩。【禮曲禮】送喪不踰境。  又姓。【廣韻】楚大夫喪左。【說文】本作□。【廣韻】亦作□。
丨
【子集上】【丨字部】	丨
【集韻】古本切，讀若袞。象數之縱也。【說文】上下通也。引而上行讀若囟，引而下行讀若□。
丩
【子集上】【丨字部】	丩
【集韻】居尤切，音鳩。延蔓也。瓜藤之屬，遇他物縈繞之，乃得上引。象牽連交繚形。叫收糾等字皆从此。  又居虯切，音樛。義同。  又巨夭切，音撟。與糺糾通。  或作□。
个
【子集上】【丨字部】	个
【廣韻】【正韻】古賀切【集韻】居賀切，□歌去聲。枚也。【儀禮大射儀】司射入于次搢三挾一个。又一人曰一个。【左傳昭三年】齊公孫竈卒。晏子曰：又弱一个焉。  又物數。【周禮冬官考工記匠人】廟門容大扃七个。【註】每个長三尺。  又四面偏室。【禮月令】孟春，天子居靑陽左个。季春居右个。【註】明堂旁舍也。  又【禮檀弓】有若曰：國君七个，遣車七乗。大夫五个，遣車五乗。【註】个謂所包遣奠牲體臂臑也。折爲七段五段，以七乗五乗遣車載之。  又通作介。獨也，偏也。【莊子養生主】是何人惡乎介也。天之生是使獨也。【註】介謂刖一足者。【史記張耳□餘傳】獨介居河北。【註】介，特也。□與个通。【書秦誓】若有一介臣。【大學】作一个臣。【左傳襄八年】一介行李，卽一个。又【昭二十八年】君亦不使一个，辱在寡人。卽一介，互通。  又【集韻】古案切。與幹同。射侯舌也。【周禮冬官考工記】梓人爲侯，上兩个與其身三，下兩个半之。【註】上个，最上幅也。射侯之制，上廣下陿，自棲鵠而上，以侯爲三分，身居中，兩个爲兩邊，其大小皆同。自鵠而下，則其身與上身同，而兩邊惟得其半，蓋下陿也。  又【六書本義】个，竹一枝也。【史記貨殖傳】竹竿萬个。从竹省半爲意。【韓愈合江亭詩】栽竹逾萬个。□與箇同。考證：〔【儀禮大射儀】司射入於次搢三个挾一个。〕  謹照原文搢三下省个字 （個）【字彙】與个同。【鄭康成儀禮註】俗呼个爲個。◎按個爲後人增加。从个、箇爲正。
中
【子集上】【丨字部】	中	〔古文〕□□【唐韻】陟弓切【集韻】【韻會】【正韻】陟隆切，□音忠。【書大禹謨】允執厥中。【周禮地官大司徒】以五禮防民僞，而敎之中。【左傳成十三年】劉子曰：民受天地之中以生。  又【左傳文元年】舉正於中，民則不惑。【註】舉中氣也。  又司中，星名。在太微垣。【周禮春官大宗伯】以槱燎祀司中司命飌師雨師。  又【前漢律歷志】春爲陽中，萬物以生。秋爲隂中，萬物以成。  又中央，四方之中也。【書召誥】王來紹上帝，自服于土中。【註】洛爲天地之中。【張衡東京賦】宅中圓大。  又正也。【禮儒行】儒有衣冠中。【周禮秋官司刺】以此三法者求民情，斷民中，施上服下服之罪。【註】斷民罪，使輕重得中也。  又心也。【史記韓安國傳】深中寬厚。  又內也。【易坤卦】黃裳元吉，文在中也。又【老子道德經】多言數窮，不如守中。  又半也。【列子力命篇】得亦中，亡亦中。【魏志管輅傳】鼓一中。【註】猶言鼓一半也。  又成也。【禮禮器】因名山升中于天。【註】中，猶成也。燔柴祭天，告以諸侯之成功也。  又滿也。【前漢百官表】制中二千石。【註】謂滿二千石也。【索隱】漢制，九卿已上，秩一歲，滿二千石。  又穿也。【周禮冬官考工記】中其莖。【註】謂穿之也。  又盛算器。【禮投壺】主人奉矢，司射奉中。【註】士鹿中，大夫兕中，刻木如兕鹿而伏，背上立圓圈，以盛算也。  又【禮深衣註】衣有表者，謂之中衣。與衷通。  又俚語。以不可爲不中。【蕭參希通錄】引左傳成公二年，無能爲役。杜預註：不中爲之役使。  又【禮鄕飲酒義】冬之爲言中也。中者，藏也。  又姓。漢少府卿中京。又中行，中英，中梁，中壘，中野，皆複姓。  又【廣韻】【集韻】【韻會】□陟仲切，音妕。矢至的曰中。【史記周本紀】養由基去柳葉百步，射之，百發百中。  又著其中曰中。【莊子達生篇】中身當心則爲病，猶醫書中風，中暑是也。  又要也。【周禮春官】凡官府鄕州及都鄙之治中，受而藏之。【註】謂治職簿書之要也。  又應也。【禮月令】律中大簇。【註】中猶應也。  又合也。【左傳定元年】季孫曰：子家子亟言於我，未嘗不中吾志也。  又【類篇】【正韻】□直衆切。與仲通。【禮月令】中呂，卽仲呂，  又讀作得。【周禮地官】師氏掌國中失之事。【註】故書中爲得。陸德明云：中，杜音得。  又【韻補】叶陟良切，音章。師古曰：古讀中爲章。【吳志胡綜傳黃龍大牙賦】四靈旣布，黃龍處中。周制日月，是曰太常。  又叶諸仍切，音征。【劉貢父詩話】關中讀中爲□。【詩大雅】泉之竭兮，不云自中。叶上頻。【班固高祖泗水亭□】天期乗祚受爵漢中。叶下秦。古東韻與庚陽通。  俗讀中酒之中爲去聲。中與之中爲平聲。◎按《魏志徐邈傳》：邈爲尚書郞，時禁酒。邈私飮沈醉，趙達問以曹事，曰中聖人。時謂酒淸爲聖人，濁者爲賢人。蘇軾詩：公特未知其趣耳，臣今時復一中之。則中酒之中，亦可讀平聲。《通鑑》：周宣王成中與之名，註：當也。杜詩：今朝漢社稷，新數中與年。則中與之中亦可讀去聲。考證：〔【班固東都賦】宅中圓大。〕  謹照原書改張衡東京賦。  〔【周禮春官司刺】以刺宥三法，求民情，斷民中。〕  謹照原文春官改秋官。以刺宥三法求民情，改以此三法者求民情。〔【易坤卦】黃裳元吉，美在中也。〕  謹照原文美在中也改文在中也。  〔【左傳定元年】季孫曰：子家亟言於我，未嘗不中吾志也。〕  謹照原文子家下增子字。  〔【周禮天官】凡官府鄕州及都鄙之治中，受而藏之。〕  謹照原書天官改春官。
枺
【辰集中】【木字部】	枺
【集韻】莫葛切【類篇】莫撥切，□音末。木名。□也。又檦枺，柱也。見檦字註。
洕
【巳集上】【水字部】	洕
【唐韻】【集韻】□羊進切，音靷。【玉篇】小水也。一曰小水文。
洗
【巳集上】【水字部】	洗
【唐韻】【集韻】【韻會】【正韻】□蘇典切，音銑。【說文】洒足也。【史記高祖紀】使兩女子洗足。  又潔也。【書酒誥】自洗腆致用酒。  又姑洗，律名。【周語】姑洗所以修百物，考神納賔。【白虎通五行論】洗者，鮮也。  又姑洗，鐘名。見【左傳定四年】。  又洗馬，官名。  又姓。  又【廣韻】【集韻】【韻會】先禮切【正韻】想禮切，□音姺。與洒同。滌也。【易繫辭】聖人以此洗心，退藏于密。  又承水器也。【儀禮士冠禮】設洗于東榮。  又石名。【山海經】華山之首曰錢來之山，其下多洗石。  又洗手，花名。【楓窻小牘】雞冠花，汴人謂之洗手花。考證：〔【史記高帝紀】使兩女子洗。〕  謹照原文高帝改高祖。洗字下增足字。
洠
【巳集上】【水字部】	洠
【集韻】迷浮切，音謀。【廣雅】陴洠，厓也。
涍
【巳集上】【水字部】	涍
【廣韻】許交切【集韻】【韻會】【正韻】虛交切，□音虓。水名，在南郡。  又【唐韻】呼教切【集韻】許教切，□音孝。水名，在南陽。
洙
【巳集上】【水字部】	洙
【唐韻】市朱切【集韻】【韻會】慵朱切，□音殊。水名。【前漢地理志】洙水，出泰山郡蓋縣，臨樂子山，西北入泗。【水經注】泗水自汴會於洙水。  又姓。
洚
【巳集上】【水字部】	洚
【廣韻】【集韻】【韻會】【正韻】□古巷切，音絳。【說文】水不遵道也。【孟子】洚水警余。又水逆行謂之洚水。  又水名。與降同。【書禹貢】北過降水，至于大陸。  又【廣韻】戸公切【集韻】【韻會】【正韻】胡公切。□與洪同。【六書故】洚洪實一字。  又【廣韻】戸冬切【集韻】戸攻切，□音。又【廣韻】下江切【集韻】胡江切，□降平聲。又【集韻】【韻會】【正韻】□胡貢切，音哄。義□同。
【集韻】或作浲。
洛
【巳集上】【水字部】	洛	〔古文〕洜【唐韻】盧各切【集韻】【韻會】【正韻】力各切，□音落。【春秋說題辭】洛之爲言繹也。言水繹繹光耀也。  又水名。【書禹貢】伊洛瀍澗。【前漢地理志】洛水，出弘農上洛縣冢嶺山，東北至鞏縣入河。【山海經】讙舉之山，洛水出焉。  又雍州之浸。【詩小雅】瞻彼洛矣，維水泱泱。【周禮夏官職方氏】正西曰雍州，其浸渭洛。【註】洛出懷德。  又蜀有洛水。【山海經】岷山之首曰女几之山，洛水出焉。【水經注】洛水，出廣漢郡洛縣漳山。  又東海郡有洛水。【水經注】水出太山南武陽縣之冠石山。  又洛陽，地名。【一統志】洛陽，成周之地。漢爲郡。宋初洛陽，河南二縣□置。明屬河南府。  又洛南縣，屬西安府，本漢上洛。洛川縣，屬延安府，本漢鄜延。俱見【廣輿記】。  又洛洛，水溜下之貌。【山海經】爰有淫水，其淸洛洛。【註】淫與瑤同。  又與絡同。【莊子大宗師】洛誦之孫聞之瞻明。【註】誦，通也。苞絡無所不通也。  又【韻補】叶盧谷切，音祿。【馬融廣成頌】面據衡隂，箕背王屋。浸以波溠，濥以滎洛。
【類篇】通作雒。○按《周禮註》，漢以火德，王忌水，攺爲雒。魏復攺雒爲洛。
洝
【巳集上】【水字部】	洝
【唐韻】烏旰切【集韻】於旰切，□音按。【說文】渜水也。  又【集韻】於諫切，音晏。水名。  又阿葛切，音遏。窏洝，□曲不平也。一曰濕潤也。【馬融長笛賦】運裛窏洝。
洞
【巳集上】【水字部】	洞
【唐韻】【集韻】【韻會】【正韻】□徒弄切，音恫。【說文】疾流也。【班固西都賦】潰渭洞河。  又深也，朗徹也。【顏延之詩】識密鑒亦洞。  又通也。【司馬相如大人賦】洞出鬼谷之堀礨崴魁。  又貫也。亦貫徹之意。【史記蘇秦傳】遠者括臂洞胸。  又洞洞，質慤貌。【禮祭義】洞洞乎屬屬乎如弗勝。  又洞疑，心不定也。【史記蘇秦傳】虛喝洞疑。  又幽壑曰洞。  又【後漢梁冀傳】連房洞戸。【註】洞，通也。謂相當也。  又洞庭，湖名。  又山名，在長沙。  又【集韻】徒孔切【正韻】徒總切，□音動。義同。  又【廣韻】徒紅切【集韻】徒東切，□音同。洪洞，縣名。  又洚洞，水無涯貌。  又鴻洞，相連貌。【淮南子天文訓】天地鴻洞。亦作澒洞。【枚乗七發】澒洞兮蒼天。  又【韻補】叶徒當切，音唐。【道藏歌】開度飛元眞，凝化淪空洞。帝眞始明精，號曰子元陽。
洟
【巳集上】【水字部】	洟	〔古文〕□【廣韻】以脂切【集韻】【韻會】【正韻】延知切，□音夷。【說文】鼻液也。【禮檀弓】待于廟垂涕洟。【疏】自鼻曰洟。  又溫洟，澤名。【水經注】汾水于大陵縣左迤爲鄔澤。【呂氏春秋】謂之大陸。又名之曰漚洟之澤。  又【廣韻】【集韻】□他計切，音替。與涕同。【禮內則】不敢唾洟。【註】本又作涕。  又【唐韻】他禮切【集韻】土禮切，□音體。義同。考證：〔【呂氏春秋】謂之大理。又名之曰溫洟之澤。〕  謹照原文理改陸。溫改漚。
洢
【巳集上】【水字部】	洢
【集韻】【韻會】於夷切【正韻】於宜切，□音伊。水名。在河南陸渾山入河。  通作伊。【書禹貢】伊洛瀍。
□
【備考】【未集】【羊字部】	□
【奚韻】同羔。
洤
【巳集上】【水字部】	洤
【玉篇】古文泉字。註詳五畫。
津
【巳集上】【水字部】	津	〔古文〕□□□□□□【唐韻】將鄰切【集韻】【韻會】【正韻】資辛切，□音蓁。【說文】渡也。【書泰誓】大會于孟津。【正義】孟是地名，津是渡處。  又潤也。【周禮地官】辨五地之物生，二曰川澤，其民黑而津。  又星次名。【爾雅釋天】析木謂之津。又星名。【甘氏星經】天津九，星在虛北河中，主津瀆，津梁。  又河津。【辛氏三秦記】河津，一名龍門，魚不能上，上則爲龍。  又楚地名。【左傳莊十九年】巴人伐楚，楚子大敗于津。  又觀津，縣名。【輿地廣記】本趙地，漢爲縣，屬信都郡。  又濟渡後學之意。【劉勰新論崇學篇】道象之妙，非言不津。津言之妙，非學不傳。  又津津，溢也。【莊子庚桑楚】其中津津乎猶有惡。  又【韻補】叶將先切，音牋。【黃庭經】中有童子冥上□，主諸六府九液源，外應兩耳百液津。
洦
【巳集上】【水字部】	洦
【廣篇】【集韻】□莫白切，音陌。【說文】淺水也。【集韻】或从陌作□。  又【廣韻】普伯切【集韻】匹陌切，□音拍。義同。  又【顏之推家訓勉學篇】古魄字。註見鬼部五畫。  又【集韻】博陌切，音百。義同。或从柏作湐。
洧
【巳集上】【水字部】	洧
【唐韻】榮美切【集韻】【韻會】羽軌切，□音鮪。水名。【說文】水出潁川陽城山，東南入潁。  又水名，出上郡高奴縣。【水經注】淸水東逕高奴縣，合豐林水。【前漢地理志】謂之洧水。  又洧槃，水名，出崦嵫。【屈原離騷】朝濯髮乎洧槃。  又曲洧，鄭地，見【左傳註】。
洨
【巳集上】【水字部】	洨
【唐韻】下交切【集韻】【韻會】何交切，□音爻。水名。【說文】水出常山石邑井陘，東南入于泜。  又水名，在沛郡。【前漢地理志】沛郡有洨縣。【註】洨水所出，南入淮。洨音爻。  又斯洨，水名，在冀州。【前漢地理志】眞定國綿曼縣斯洨水，首受大白渠，東至鄡入河。  又【集韻】居肴切，音交。又後敎切，音效。義□同。
洩
【巳集上】【水字部】	洩
【廣韻】餘制切【集韻】【韻會】【正韻】以制切，□音曳。舒散也。【左傳隱元年】其樂也洩洩。  又飛翔貌。【木華海賦】翔霧連軒淫淫洩洩。  又順風貌。【木華海賦】或掣掣洩洩于裸人之國。  又【廣韻】【集韻】私列切【正韻】先結切，□音薛。【揚子方言】洩，歇也。【左思東都賦】馬踠餘足，士怒未洩。  又漏也。【中庸】振河海而不洩。  又除去也。亦作渫，詳渫字註。  又減也。【左傳昭二十年】濟其不足，以洩其過。  又谿名。【水經注】諸曁縣洩谿。  又姓。【左傳僖七年】鄭有洩氏。
【玉篇】同泄。
洪
【巳集上】【水字部】	洪
【唐韻】戸公切【集韻】【正韻】胡公切，□音紅。【說文】洚水也。【書堯典】湯湯洪水方割。  又大也。【書大誥】洪惟我幼冲人。  又水名，在東郡。【水經】濟水故瀆，又北右合洪水。  又澤名。【廣輿記】洪澤，在淮安府山陽縣界。  又【揚子方言】石阻河流爲洪。【田藝蘅煑泉小品】澤感而山不應，則怒而爲洪。【漫叟詩話】灘石湍激其中，深僅可容舟者，謂之洪。  又射洪，縣名。【廣輿記】潼川州有射洪縣。  又州名。【韻會】漢豫章郡，隋置洪州。  又井名，在豫章郡散原山西北。【水經注】洪井飛流，懸注無底。  又山名。【廣輿記】在福寧州城南。  又【輟耕錄】脈以浮而有力爲洪。又姓。【廣韻】共工氏之後，本姓共氏。  又通作鴻。【史記河渠書】禹抑鴻水。  又【集韻】古巷切，音絳。水名。義同洚水之洚。
湚
【巳集上】【水字部】	湚
【字彙】羊進切，音。水名。
湌
【巳集上】【水字部】	湌
【唐韻】七安切【集韻】千安切，□音□。與餐同。【說文】吞也。或从水。
洫
【巳集上】【水字部】	洫
【唐韻】況逼切【集韻】【韻會】忽域切【正韻】呼狊切，□音侐。田閒水道也。【說文】十里爲成。成閒廣八尺，深八尺，謂之洫。  又城池也。【詩大雅】築城伊洫。  又渠也。【後漢鮑永傳】作方梁石洫。【註】猶今之水門。  又水名。【前漢地理志】洫水，出漁陽郡白檀北蠻夷。  又虛也。【管子小稱篇】滿者洫之。  又濫也。【莊子則陽篇】所行之備而不洫。【註】洫，濫也。王云壞敗也。  又【集韻】弋質切，音逸。深貌。
洬
【巳集上】【水字部】	洬
【唐韻】先篤切【集韻】蘇篤切，□音裻。【博雅】洬洬，雨也。  又【集韻】色角切，音朔。大風雨貌。
洭
【巳集上】【水字部】	洭
【唐韻】去王切【集韻】【韻會】【正韻】曲王切，□音匡。水名。【說文】水出桂陽縣盧聚山洭浦關爲桂水。【水經注】山海經謂之湟水，亦曰漼水。【集韻】本作□，隷省作洭。漢書作洭。洭字从氵匚子作。考證：〔【集韻】本作□，隷省作洭。漢書作□。〕謹按漢書作□，不作□。改□。原字从氵从匚从子作。又。
洮
【巳集上】【水字部】	洮
【唐韻】土刀切【集韻】【韻會】【正韻】他刀切，□音叨。【說文】水出隴西臨洮，東北入河。  又水名。【前漢地理志】零陵郡有洮陽縣。【水經注】洮水，出洮陽縣西南大山。  又水名，在晉地。【左傳昭元年】宣汾洮障大澤，以處太原。  又地名。【左傳莊二十七年】公會杞伯姬于洮。【註】洮，魯地。【僖八年】盟于洮。【註】洮，曹地。  又淸汰也。【後漢陳元傳】洮汰學者之累惑。【註】猶洗濯也。  又盥也。【書顧命】王乃洮頮水。【註】洮，髮也。【正義】洗手謂之洮。  又【集韻】【韻會】□徒刀切，音桃。義同。  又【廣韻】【集韻】【正韻】□餘招切，音遙。湖名。【風土記】陽羨縣西有洮湖。  又【集韻】杜皓切，音道。水名。【史記高祖紀】漢將別擊布軍洮水南北。  又直沼切，音趙。義同。
□
【未集中】【糸字部】	□
【篇海】字之譌。
洯
【巳集上】【水字部】	洯
【集韻】詰結切，音挈。水名，出雍州南山。  又與潔同。詳潔字註。
漇
【巳集上】【水字部】	漇
【集韻】【韻會】□所綺切，音躧。流貌。一曰潤也。【楚辭招隱士】淒淒兮漇漇。【註】衣毛若濡也。
洲
【巳集上】【水字部】	洲
【廣韻】【正韻】職流切【集韻】【韻會】之由切，□音周。【說文】水渚也。【爾雅釋水】水中可居曰洲。又【釋名】聚也。人及鳥物所聚息之處也。【詩周南】在河之洲。  又靈洲，漢縣名，屬北地郡。  又【韻補】叶專於切，音朱。【劉楨魯都賦】素秋二七，天漢指隅。緹帷彌津，丹帳覆洲。
【說文】本作州，後人加水以別州縣字。
洳
【巳集上】【水字部】	洳
【廣韻】人諸切【集韻】【韻會】【正韻】人余切，□音如。水名，在南郡。  又【廣韻】人恕切【集韻】【韻會】如倨切，□音茹。【說文】作□。漸濕也。【詩魏風】彼汾沮洳。
洴
【巳集上】【水字部】	洴
【集韻】泙本字。  又【正字通】洴字俗書俱省作洴。洴原字从幷作。【廣韻】薄經切【集韻】【韻會】旁經切，□音甁。洴澼，漂絮聲。【莊子逍遙遊】世世以洴澼絖爲事。【註】絖，絮也。洴澼絖者，漂絮于水上。  又【集韻】披庚切，音磅。水聲。或作泙滂。洴字从幷作。
洵
【巳集上】【水字部】	洵
【唐韻】相倫切【集韻】【韻會】【正韻】須倫切，□音荀。【說文】渦中水也。【爾雅釋水】濄爲洵。  又水名。【常璩漢中志】洵陽縣，洵水所出。【漢志】作旬陽。  又【山海經】軒轅之丘，洵水出焉，南流注于黑水。又洵山，洵水出焉，南流注于閼之澤。  又信也。【詩鄭風】洵美且都。  又遠也。【詩邶風】吁嗟洵兮。  又無聲出涕爲洵涕。【魯語】無洵涕。  又【廣韻】詳遵切【集韻】松倫切，□音巡。與旬同。【爾雅釋言】均也。【詩大雅】菀彼柔桑，其下侯旬。  又【韻會】翾縣切，音絢。亦遠也。
洶
【巳集上】【水字部】	洶
【唐韻】【集韻】【韻會】【正韻】□許拱切，音詾。【說文】湧也。一曰洶涌，水聲。  又洶洶，鼓動聲。【揚雄羽獵賦】洶洶旭旭。  又【集韻】筍勇切，音竦。義同。  又【廣韻】【集韻】【正韻】許容切【韻會】虛容切，□音匈。義同。一曰水勢。【左思吳都賦】濞焉洶洶。
洷
【巳集上】【水字部】	洷
【玉篇】直失切【集韻】直質切，□音秩。水也。  又【集韻】陟利切，音致。與同。濕也。詳字註。
洸
【巳集上】【水字部】	洸
【唐韻】古黃切【集韻】【韻會】【正韻】姑黃切，□音光。【說文】水涌光也。  又水名。【水經】泗水南過高平縣西，洸水從北西來，流注之。【注】洙水也。  又【爾雅釋訓】洸洸，武也。【註】果毅貌。【詩大雅】武夫洸洸。  又怒貌。【詩邶風】有洸有潰。  又【廣韻】【集韻】□烏光切，音尫。與汪同。  又【集韻】【正韻】□戸廣切，音幌。與滉同。水深廣貌。  又與怳通。【司馬相如大人賦】西望崐崙之軋沕洸忽。
洹
【巳集上】【水字部】	洹
【唐韻】羽元切【集韻】【韻會】于元切，□音袁。水名。【水經】洹水，出上黨泫民縣。【註】音桓。一音怛。今土俗音袁。  又縣名。【輿地廣記】相州臨漳縣本鄴縣，後周分東北界，置洹水縣。  又【廣韻】【集韻】【韻會】【正韻】□胡官切，音桓。義同。  又【博雅】洹洹，流也。  又泥洹，卽涅槃也。
洺
【巳集上】【水字部】	洺
【唐韻】武幷切【集韻】【韻會】彌幷切【正韻】眉兵切，□音名。水名。在易陽。  又州名。【廣輿記】廣平府，漢曰廣平，唐曰洺州，洺河在府城北，源出遼州太行山。
浱
【巳集上】【水字部】	浱
【集韻】與漘同。
浵
【巳集上】【水字部】	浵
【廣韻】【集韻】【韻會】徒冬切【正韻】徒紅切，□音彤。汪浵，水深貌。一曰水名。
活
【巳集上】【水字部】	活
【廣韻】【集韻】【韻會】【正韻】□戸括切，音佸。水名。【水經】活水，出壷關縣東玷臺下。  又生也。【詩周頌】實函斯活。  又【孫穆雞林類事】高麗方言謂弓曰活。  又【廣韻】【集韻】【韻會】【正韻】□古活切，音括。與□同。活活，水流聲。【詩衞風】北流活活。  又汨活，水流疾貌。【馬融長笛賦】汨活澎濞。  又【韻補】叶胡決切，音血。【魯褒錢神論】無位而尊，無勢而熱。危可使安，死可使活。
杔
【辰集中】【木字部】	杔
【集韻】【類篇】【韻會】□闥各切，音託。杔櫨，木名。  又【集韻】陟格切，音磔。杔櫨，□酒具。一曰柱上枅。  又【玉篇】丁格切。義同。
湅
【巳集上】【水字部】	湅
【唐韻】【集韻】【韻會】【正韻】□郎甸切，音練。【說文】□也。【玉篇】煑絲絹熟也。【周禮冬官考工記】氏湅絲。與練通。
汄
【巳集上】【水字部】	汄
【集韻】，或省作汄。詳字註。
湆
【巳集上】【水字部】	湆
【唐韻】去急切【集韻】【韻會】【正韻】乞及切，□音泣。【說文】幽濕也。【徐曰】今人言浥湆也。  从日與从月別。【佩觿集】湆、湇□丘及翻。湆，幽濕。湇，大羹。
湉
【巳集上】【水字部】	湉
【廣韻】【集韻】□徒兼切，音甜。澶湉，安流貌。【左思吳都賦】澶湉漠而無涯。
湵
【巳集上】【水字部】	湵
【集韻】以久切，音酉。【玉篇】水也。一曰水名。○按《正字通》誤入八畫今改正。
【丑集下】【女字部】
【集韻】鋤加切，音査。女名。  又七慮切，音覷。【博雅】妒也。  又將豫切，音怚。【說文】嬌也。又遵遇切，音□。義同。
湕
【巳集上】【水字部】	湕
【廣韻】居偃切【集韻】紀偃切，□音鍵。水名。出南郡。
熩
【巳集中】【火字部】	熩
【集韻】【類韻】□後五切，音戸。【玉篇】光也。  又【字彙】音虎。義同。
湊
【巳集上】【水字部】	湊
【唐韻】倉奏切【集韻】【韻會】【正韻】千□切，□音輳。【說文】水上人所會也。一曰聚也。【汲冢周書】周公將致政，乃作大邑成周于中土，以爲天下之大湊。  又【玉篇】競進也。【戰國策】士爭湊燕。  又湊理也。與腠通。【文心雕龍養氣篇】湊理無滯。  又題湊，棺外累木也。【史記滑稽傳】楩楓橡樟爲題湊。  又【韻補】叶子與切，音咀。【王延壽魯靈光殿賦】浮柱岹嵽以星懸，漂嶢□而枝柱。飛梁偃蹇以虹指，揭蘧蘧而騰湊。  又叶遵遇切，疽去聲。【班固東都賦】僻界西戎，險阻四塞。脩其防禦，孰與處乎土中，平侇洞達，萬方輻湊。  通作輳。古通奏。考證：〔【史記滑稽傳】梗楓橡樟爲題湊。〕  謹照原文梗楓改楩楓。
【丑集下】【女字部】
【字彙】雲俱切，音于。人以禮交也。一曰取義不當，譌字也。
□
【未集中】【糸字部】	□
【集韻】乃浪切，音囊。儾或書作□。寬緩也。
湋
【巳集上】【水字部】	湋
【唐韻】羽非切。【集韻】【韻會】于非切，□音韋。【說文】回也。一曰水名。【前漢溝洫志】關中靈軹，成國湋渠。【註】水出韋谷。
湍
【巳集上】【水字部】	湍
【唐韻】他耑切【集韻】【韻會】【正韻】他官切，□音煓。【說文】疾瀨也。【前漢溝洫志】水湍悍難以行平地。【註】急流曰湍。  又【集韻】朱遄切，音專。水名，在酈縣。【山海經】荆山之首曰翼望之山，湍水出焉。  又【集韻】【類篇】□吐玩切，音彖。亦疾瀨也。
湎
【巳集上】【水字部】	湎
【唐韻】【集韻】【韻會】□彌兗切，音緬。【說文】沈於酒也。【詩大雅】天不湎爾以酒。【箋】飮酒齊色曰湎。【韓詩外傳】飮酒閉門不出客曰湎。  又溺而不反，皆謂之湎。【禮樂記】流湎而忘本。  又湎湎，流移也。【前漢敘傳】風流民化，湎湎紛紛。  又通作沔。【前漢禮樂志】湛沔自若。
【集韻】或作□。
湏
【巳集上】【水字部】	湏
【說文】古文沫字。註詳五畫。  又【集韻】虎猥切，音賄。與潣同。水貌。考證：〔【說文】古文沫字。〕  謹按沫字當改沫。互詳本部五晝沫字註。
湑
【巳集上】【水字部】	湑
【唐韻】【正韻】私呂切【集韻】【韻會】寫與切，□音諝。【說文】莤酒也。與醑同。【詩小雅】有酒湑我。【箋】謂以茅泲之，而去其糟也。  又露貌。【詩小雅】零露湑兮。【正義】湑湑，露在物之狀。  又盛貌。【詩小雅】裳裳者華，其葉湑兮。  又【說文】一曰浚也。  又【廣韻】相於切【集韻】【韻會】【正韻】新於切，□音胥。義同。
湒
【巳集上】【水字部】	湒
【廣韻】子入切【集韻】【韻會】卽入切【正韻】賷入切，□音。【說文】雨下也。一曰沸湧貌。  又丘名。【鄒陽酒賦】麴湒丘之麥。  又【集韻】七入切，音緝。與潗同。湁潗，水沸貌。  又側立切，音戢。與濈同。和也。
岓
【寅集中】【山字部】	岓
【廣韻】【集韻】□渠希切，音祈。山旁石也。
湓
【巳集上】【水字部】	湓
【廣韻】【韻會】【正韻】蒲奔切【集韻】步奔切，□音盆。水名。【地理通釋】潯陽縣，本湓城。【唐志】江州有湓城戍。【何晏九江志】靑湓山有井，形如盆，因號湓水，城曰湓城，浦曰湓浦，江州故有湓江。一曰水涌也。【前漢溝洫志】河水湓溢。  又【廣韻】【集韻】【正韻】□普悶切，音噴。【蒼頡篇】湓，水聲也。【郭璞江賦】湓流雷煦而電激。  又【廣韻】【集韻】【韻會】□蒲悶切，音坌。義同。  又【博雅】漬也。亦作盆。【通雅】湓溢，滿起也。  又【集韻】芳問切，音瀵。義同。或作。
湔
【巳集上】【水字部】	湔
【廣韻】【集韻】子仙切【韻會】將先切，□音煎。水名。【前漢地理志】蜀郡綿虒縣玉壘山，湔水所出。  又手瀚也，灑也，傍沾也。【戰國策】汙明見春申君曰：君獨無意湔袚僕也。  又【廣韻】【正韻】□側前切，音箋。又【廣韻】【集韻】□子賤切，音箭。義□同。  又【集韻】則旰切，音贊。與灒同。汗灑也。  又【廣韻】昨先切，音前。湔胡，藥名。考證：〔【戰國策】汙明見春申君曰，君獨無意湔袚。〕  謹照原文湔袚下增僕也二字。
烬
【巳集中】【火字部】	燼
【廣韻】【集韻】【韻會】【正韻】□徐刃切，音賮。【玉篇】同。詳字註。【左傳襄四年】收二國之燼。【註】燼遺民。【吳語】安受其燼。【註】燼餘也。  又叶咨辛切，音津。【詩大雅】民靡有黎，具禍以燼。於乎有哀，國步斯頻。【傳】災餘曰燼。
湖
【巳集上】【水字部】	湖
【唐韻】戸吳切【集韻】【韻會】【正韻】洪孤切，□音胡。【說文】大陂也。【周禮夏官職方氏】楊州，其浸五湖。【水經注】五湖，謂長塘湖，太湖，射貴湖，上湖，滆湖。  又水名。【水經注】湖水，出桃林塞之夸父山。  又州名。【廣輿記】屬浙江，吳曰吳興，隋唐曰湖州，今爲湖州府。
湗
【巳集上】【水字部】	湗
【集韻】芳用切，音葑。深泥也。【篇海】本作葑。
□
【備考】【未集】【羊字部】	□
【五音篇海】音羔。
湘
【巳集上】【水字部】	湘
【唐韻】【正韻】息良切【集韻】【韻會】思將切，□音襄。水名。【說文】水出零陵陽海山，北入江。  又山名。【史記黃帝本紀】黃帝南至于江，登熊湘。  又地名。【廣輿記】長沙府吳晉曰湘州。  又湖名。【廣輿記】在紹興府蕭山縣。  又烹也。【詩召南】于以湘之，維錡及釜。  又【集韻】思莊切，音霜。義同。
湛
【巳集上】【水字部】	湛	〔古文〕【唐韻】宅減切【集韻】【韻會】【正韻】丈減切，□音偡。【說文】沒也。一曰湛水，豫章浸。【周禮夏官職方氏】荆州，其浸潁湛。【水經注】湛水，出犨縣魚齒山西北。  又水名。【水經】湛水，出河南軹縣。  又露盛貌。【詩小雅】湛湛露斯。  又重厚貌。【楚辭九章】忠湛湛而願進兮。  又深貌。【楚辭招魂】湛湛江水兮。  又【增韻】澄也，澹也。【謝混詩】水木湛淸華。  又【揚子方言】湛，安也。  又【集韻】【韻會】【正韻】□丈陷切，偡去聲。姓也。晉湛方生。  又【廣韻】丁含切【集韻】【韻會】都含切。□與耽同。【說文】作媅，樂也。【詩小雅】子孫其湛。【傳】湛樂之久也。  又【廣韻】直深切【集韻】【韻會】【正韻】持林切，□音霃。與沈同。【史記司馬相如傳】湛恩汪濊。  又【集韻】夷針切，音淫。與霪同。久雨也。【王充論衡】變復之象，以久雨爲湛。  又【集韻】【正韻】□子鴆切，音祲。與浸同。漬也。【字林】投物水中也。【禮內則】湛諸美酒。  又【集韻】【韻會】【正韻】□將廉切，音尖。亦漬也。與漸瀸同。  又【集韻】丑甚切，音踸。湛潭，水貌。  又以荏切，與□同，水動也。  又【集韻】【正韻】□直禁切，音鴆。沒也。  又【韻補】叶羊戎切，音容。【楚辭九辯】乗精氣之摶摶兮，騖諸神之湛湛。驂白霓之習習兮，歷郡靈之豐豐。
溵
【巳集上】【水字部】	溵
【廣韻】【集韻】□於斤切，音殷。與濦同。水名，在潁川。詳濦字註。
湜
【巳集上】【水字部】	湜
【唐韻】常職切【集韻】【韻會】【正韻】丞職切，□音殖。【說文】水淸底見也。一曰持正貌。【詩邶風】涇以渭濁，湜湜其沚。【箋】言持正守初，如沚然不動搖也。【類篇】或作。
湝
【巳集上】【水字部】	湝
【唐韻】古諧切【集韻】【韻會】【正韻】居諧切，□音皆。【說文】水流湝湝也。从水，皆聲。【徐曰】衆流之貌。【詩小雅】淮水湝湝。  又【廣韻】【集韻】【韻會】【正韻】□雄皆切，音諧。寒也。一曰風雨不止也。
湞
【巳集上】【水字部】	湞
【唐韻】陟盈切【集韻】知盈切，□音貞。水名。【說文】水出南海龍川，西入溱。【前漢地理志】桂陽郡有湞陽縣。  又【廣韻】宅耕切【集韻】除耕切，□音橙。又【集韻】虛庚切，音亨。又癡貞切，音檉。義□同。  又【集韻】抽庚切，音瞠。水貌。
湟
【巳集上】【水字部】	湟
【唐韻】【集韻】【韻會】【正韻】□胡光切，音黃。水名。【說文】水出金城臨羌塞外，東入河。  又州名。【韻會】漢西平郡，唐置鄯州，宋改湟州，又改樂州。  又【水經注】桂陽含洭縣洭水。【山海經】謂之湟水。  又潏湟，水波漂疾之貌。【郭璞江賦】潏湟淴泱。  又神名。【司馬相如大人賦】前陸離而後潏湟。  又汨湟，音相切磨貌。【馬融長笛賦】絞槩汨湟，五音代轉。  又【揚子方言】湟也。  又【集韻】許放切，音貺。與況同。寒水也。
湡
【巳集上】【水字部】	湡
【廣韻】遇俱切【集韻】元俱切，□音虞。水名。【說文】水出趙國襄國之西山。  又【集韻】語口切，音偶。又吾翁切，上聲。義□同。
湢
【巳集上】【水字部】	湢
【廣韻】彼側切【集韻】筆力切，□音逼。【玉篇】湢，水驚涌貌。  又浴室謂之湢。【禮內則】外內不共湢浴。【註】本又作偪。  又整肅貌。【賈誼新書容經篇】軍旅之容，湢然肅然，固以猛。
湣
【巳集上】【水字部】	湣
【集韻】美隕切【正韻】弭盡切，□音閔。諡也。與閔通。春秋宋閔公，魯閔公。史記宋魯世家作湣公。  又【集韻】眉貧切，音珉。義同。  又眠見切，音麪。元湣，混合也。或作惽。亦省作泯。【司馬相如大人賦】紅杳眇以元湣。【註】言光彩相耀。幽藹炫亂也。  又呼昆切，音昏。滑湣，未定之謂。【莊子齊物論】置其滑湣，以隸相尊。湣，徐邈音昬。
湦
【巳集上】【水字部】	湦
【集韻】師庚切，音生。人名。曹桓公終生。【史記註】一作終湦。
灾
【巳集中】【火字部】	灾
【說文】同災。（災）〔古文〕□□【唐韻】祖才切【集韻】【韻會】【正韻】將來切，□音哉。【說文】天火也。【春秋桓十四年】御廩災。  又【玉篇】害也。【書舜典】眚災肆赦。【傳】過而有害當緩赦之。【左傳僖十三年】天災流行國家代有救災恤鄰道也。  又作菑。【詩大雅】無菑無害。  亦作甾。【史記秦始皇紀】甾害絕息。  又叶子之切。【史記龜筴傳】十有二月日至爲期，聖人徹焉，身乃無災。  又叶將侯切。【班固幽通賦】震鱗漦于夏庭兮，帀三正而滅周。巽羽化于宣宮兮，彌五辟而成災。
【說文】本作烖。或作灾。籀文作災。（災）考證：〔【書堯典】眚災肆赦。〕  謹照原書堯典改舜典。
湧
【巳集上】【水字部】	湧
【集韻】涌，或作湧。詳涌字註。
□
【子集上】【丨字部】	□
【字彙補】與事同。【道藏洞靈經】人舍本而□末。
□
【未集中】【糸字部】	□
【字彙補】俗繑字。
湨
【巳集上】【水字部】	湨
【廣韻】【正韻】古闃切【集韻】【韻會】扃闐切，□音狊。水名。【春秋襄十六年】會于湨梁。【註】湨水出河內軹縣。
浭
【巳集上】【水字部】	浭
【廣韻】古行切【集韻】居行切，□音庚。水名。【前漢地理志】浭水，出右北平無終縣。
浮
【巳集上】【水字部】	浮
【唐韻】縛牟切【集韻】【韻會】房尤切【正韻】房鳩切，□音罘。【說文】氾也。【論語】乗桴浮於海。  又順流曰浮。【書禹貢】浮于濟漯。  又濟涉腰瓠曰浮。【淮南子釋山訓】百人抗浮。【註】浮，瓠也。  又溢也，過也。【禮坊記】君子與其使食浮于人也，寧使人浮于食。  又先時曰浮。【書盤庚】鮮以不浮于天時。  又輕也。【楚語】疏其穢而鎭其浮。  又浮浮，氣烝貌。【詩大雅】烝之浮浮。  又雨雪盛貌。【詩小雅】雨雪浮浮。  又衆彊貌【詩大雅】江漢浮浮。  又浮沉，無定之意。【詩小雅】載沉載浮。  又【小爾雅】浮，罰也。謂罰爵也。【禮投壷】無偝立，無踰言，若是者浮。  又水名。【水經注】靑河東北，浮水故瀆出焉。  又山名。【山海經】竹山西百二十里曰浮山。又【廣輿記】廣東高州府城東有浮山。又羅浮，二山名。【羅浮山記】在增城，博羅二縣境。  又竹名。【戴凱之竹譜】浮竹亞節，虛軟厚肉。  又石名。【左思吳都賦】浮石若桴。  又天浮，星名。【甘氏星經】天浮四星，在左旗南北列。主漏刻。  又【莊綽鷄肋編】釣竿之半，繫以荻梗，謂之浮子。  又【甄權脈經】浮爲風爲虛。  又【集韻】普溝切，音桴。漂也。  又【韻補】叶符非切，音肥。【楚辭遠遊】指炎神而直馳兮，吾將往乎南疑。覽方外之荒忽兮，沛罔象而自浮。考證：〔【詩大雅】烝之浮之。〕  謹照原書改烝之浮浮。
浯
【巳集上】【水字部】	浯
【唐韻】五乎切【集韻】【韻會】【正韻】訛胡切，□音吾。水名。【說文】水出琅邪靈門壷山，東北入濰。  又溪名。【廣輿記】浯溪，在永州府祁陽縣。  又江名。【陳懋仁泉南雜志】泉州有浯江。
浰
【巳集上】【水字部】	浰
【廣韻】【集韻】□卽甸切，音練。【玉篇】疾流也。【司馬相如子虛賦】倏眒倩浰。  又【集韻】力至切，音利。又郞計切，音麗。義□同。
浴
【巳集上】【水字部】	浴
【唐韻】余蜀切【集韻】【韻會】兪玉切，□音欲。【說文】洒身也。【周禮天官】宮人共王之沐浴。【註】浴用湯。  又借爲潔治意。【禮儒行】儒有澡身而浴德。  又【夏小正】十月黑鳥浴。黑鳥，烏也。浴謂乍上乍下也。  又水名。【山海經】泰冒之山，浴水出焉。又隂山，濁浴水出焉。又幽都之山，浴水出焉。  又【韻補】叶欲屑切，音悅。【蘇軾月硯銘】其受水者哉生明，而運墨者旁死魄。忽□雲之霮，觀玉兔之沐浴。
【集韻】或作□。
浶
【巳集上】【水字部】	浶
【集韻】郞刀切，音勞。浶浪，驚擾貌。【張衡西京賦】樛蓼浶浪。
海
【巳集上】【水字部】	海
【唐韻】【正韻】呼攺切【集韻】【韻會】許亥切，□音醢。【說文】天池也。以納百川者。【釋名】海，晦也。主承穢濁水，黑如晦也。【書禹貢】江漢朝宗于海。  又環九州爲四海。【書禹貢】四海會同。【爾雅釋地】九夷，八狄，七戎，六蠻，謂之四海。  又物產饒富爲陸海。【前漢東方朔傳】所謂天下陸海之地。  又天海，星名。【甘氏星經】天海十星，在壁西南。  又州名。【廣韻】禹貢徐州之域，七國時屬楚，秦爲薛郡，漢爲東海郡。後魏爲海州。  又【韻補】叶虎洧切，音喜。【詩小雅】沔彼流水，朝宗于海。鴥彼飛隼，載飛載止。  又叶火五切，音虎。【陸雲陸丞相誄】靖共夙夜，匪寧匪處。經始綿綿，滂沱淮海。
【集韻】或作□。
漈
【巳集上】【水字部】	漈
【玉篇】節例切【集韻】子例切，□音祭。水涯也。  又【吾學編】琉球國西有彭湖島，海水漸低，謂之落漈，舟行誤入者，百無一反。
【辰集上】【月字部】
【篇海】音皓。義闕。【字彙】同浩。字从月，同艁，古文造。□字从肉。
浸
【巳集上】【水字部】	浸	〔古文〕□【唐韻】【集韻】【正韻】□子鴆切，音祲。漬也。【詩曹風】浸彼苞稂。  又潤也。【詩小雅】浸彼稻田。  又漸也。【易臨卦】剛浸而長。  又沒也。【史記趙世家】城不浸者三版。  又涵也，沈也，澤之總名也。【莊子逍遙遊】大浸稽天。【周禮夏官職方氏】揚州其浸五湖。  又通作湛。【禮內則】湛諸美酒。  又【廣韻】七林切【集韻】千尋切，□音侵。浸淫，漸漬也。【王褒洞簫賦】浸淫叔子遠其類。  或作濅寖。
浹
【巳集上】【水字部】	浹
【唐韻】子協切【集韻】卽協切，□音□。【爾雅釋言】徹也。【疏】謂潤澤浹洽，相霑徹也。【前漢禮樂志】教化浹洽。  又周浹，猶周匝也。【荀子君道篇】先王審禮，以旁皇周浹于天下。  又【左傳宣九年】浹辰之閒，楚克三都。【註】浹辰，謂自子至亥，周匝十二日也。【楚語】近不過浹日。【註】浹日，謂從甲至癸也。  又通作挾。【周禮天官】使萬民觀治象，挾日而斂之。  又【集韻】轄夾切，音洽。浹渫，水貌。【郭璞江賦】長波浹渫。【註】浹渫，水滂溏也。
浺
【巳集上】【水字部】	浺
【廣韻】【集韻】□敕中切，音忡。浺瀜，水深廣貌。一曰水平遠貌。【木華海賦】浺瀜沆瀁。  又【廣韻】直弓切，音蟲。義同。
□
【辰集上】【日字部】	□
【集韻】乞及切，音泣。與同。曝也。
□
【未集中】【羊字部】	□
【集韻】越逼切，音域。□或作緎。亦作□。羔裘之縫也。
□
【未集中】【网字部】	□
【篇韻】古文邊字。註詳辵部十五畫。
浻
【巳集上】【水字部】	浻
【廣韻】【集韻】□烏猛切，音。浻澋，水回旋貌。【郭璞江賦】泓汯浻澋。  又【集韻】俱永切，音憬。義同。
浼
【巳集上】【水字部】	浼
【唐韻】武罪切【集韻】【韻會】母罪切，□音每。【揚子方言】洿也。東齊海岱之閒或曰浼。【孟子】爾焉能浼我哉。  又【集韻】謨官切，音瞞。又母伴切，音滿。又莫半切，音縵。義□同。  又美辨切，音免。浼浼，水貌。一曰水流平貌。【詩邶風】河水浼浼。  又通作娓，詳娓字註。
【類篇】或作潣。
浽
【巳集上】【水字部】	浽
【廣韻】息遺切【集韻】【韻會】宣隹切，□音綏。浽微，小雨。  又水名。【山海經】騩山，淒水出焉。【註】淒，或作浽。【類篇】或作瀼□。  又【廣韻】奴罪切【集韻】弩罪切，□音餒。【博雅】濁也。或作涹。
浾
【巳集上】【水字部】	浾
【唐韻】敕貞切【集韻】癡貞切，□音檉。【說文】棠棗汁。  又【集韻】資辛切，音津。又【廣韻】側加切【集韻】莊加切，□音樝。義□同。
【說文】本作。【集韻】或作赬。亦作泟。
浿
【巳集上】【水字部】	浿
【唐韻】【集韻】【韻會】□普蓋切，音霈。水名。【說文】水出樂浪鏤方，東入海。【前漢地理志】浿水，出遼東塞外，西南至樂浪縣，西入海。  又縣名。【十三州志】浿水縣，在樂浪東北。  又丘名。【括地志】浿丘，在靑州臨湽縣西北。【史記楚世家】朝發浿丘。  又【廣韻】普拜切【集韻】【韻會】佈拜切，□音湃。又【集韻】博蓋切，音貝。又薄邁切，音敗。義□同。
涀
【巳集上】【水字部】	涀
【廣韻】胡甸切【集韻】形甸切，□音現。水名。【山海經】澧水，東流注于涀水。  又【集韻】輕甸切【韻會】經甸切【正韻】詰戰切，□音俔。義同。  又【集韻】吉典切，音繭。小溝也。  又【廣韻】胡禮切【集韻】戸禮切，□音。水名。在高陵。
渔
【巳集上】【水字部】	漁
【唐韻】語居切【集韻】【韻會】【正韻】牛居切，□音魚。【說文】捕魚也。【易繫辭】以佃以漁。  又侵取無擇曰漁。【禮坊記】諸侯不下漁色。【註】漁色，取象捕魚，然中網取之，是無所擇。  又或作。【周禮天官】人掌以時。  又水名，在漁陽。【水經注】漁水，出縣東南。  又姓，宋漁仲脩。  又【集韻】【正韻】□牛據切，音御。義同。
【韻會】本作□。【徐曰】从二魚，魚多也。篆文从省。
涂
【巳集上】【水字部】	涂
【廣韻】【集韻】【韻會】【正韻】□同都切，音徒。水名。【說文】水出益州牧靡南山。西北入澠。  又水名。【水經注】涂水，出陽邑東北大嵰山。  又溝涂也。【周禮地官遂人】百夫有洫，洫上有涂。【註】涂容乗車一軌。  又同塗。【周禮夏官司險】設國之五溝五涂。【註】五涂徑畛。涂，道路也。  又堂涂也。【爾雅釋宮】堂涂謂之陳。【周禮冬官考工記匠人】堂涂十有二分。【註】謂階前。若今令甓祴也。【疏】令甓。塼也。祴，塼道也。  又【玉篇】涂涂，露厚貌。  又【爾雅釋天】十二月爲涂月。  又石名。【山海經】箕尾之山多涂石。  又【廣韻】直魚切【集韻】陳如切，□音除。水名。與滁同。【晉書宣帝紀】王淩詐言吳人塞涂水。涂水卽滁水。  又【集韻】【韻會】□直加切，音秅。沮洳也。一曰飾也。  又【集韻】余遮切，音耶。涿涂，山名，見【史記匈奴傳】。  又與余同。涂吾，水名。【山海經註】漢元狩二年，馬出涂吾水中。
涄
【巳集上】【水字部】	涄
【類篇】滂丁切，聘平聲。水貌。
【備考】【子集】【亠字部】
【字彙補】余從切，音容。常也，功也。〇按卽□字之譌。
涅
【巳集上】【水字部】	涅
【唐韻】奴結切【集韻】【韻會】【正韻】乃結切，□音捏。水名。【水經注】涅水，東逕涅氏縣。  又縣名。【水經注】涅水，出涅陽縣西北岐棘山。  又水名。【馬融廣成頌】丹水涅池。【註】丹水，涅水，在今鄧州。  又【說文】黑土在水中也。【淮南子俶眞訓】以涅染緇，則黑於涅。  又【揚子方言】涅，化也。燕朝鮮洌水之閒曰涅，或曰譁，雞伏卵而未孚始化之時謂之涅。  又涅石，藥名。【山海經】孟門之山，其下多黃堊涅石。  又【集韻】其兼切。【鬼谷子】有飛鉆涅闇。劉昌宗讀。
涆
【巳集上】【水字部】	涆
【集韻】侯旰切，音翰。【玉篇】乾也。  又涆涆，水迅流貌。【左思吳都賦】滮滮涆涆。  又與汗通。【郭璞江賦】汗汗沺沺。  又【集韻】【韻會】□居案切，音旰。義同。
笡
【未集上】【竹字部】	笡
【廣韻】遷謝切【集韻】七夜切，□音。【廣韻】斜逆也。【博雅】□謂之笡，樘距也。
□
【補遺】【子集】【人字部】	□
【五音集韻】同癶。
□
【備考】【辰集】【日字部】	□
【龍龕】音頂。
涇
【巳集上】【水字部】	涇
【唐韻】古靈切【集韻】【韻會】堅靈切，□音經。水名。【說文】水出安定涇陽开頭山。【書禹貢】涇屬渭汭。【周禮夏官職方氏】雍州，其川涇汭。  又丹陽有涇水。【前漢地理志註】涇水，出蕪湖。  又交趾有涇水。【水經注】涇水，出龍編縣高山。  又通也。【莊子秋水篇】涇流之大。【註】涇，通也。謂通流也。  又州名。【韻會】漢武分安定郡，元魏攺涇州。  又縣名。涇陽縣，屬西安府，本秦縣。涇縣，屬寧國府。本唐猷州。□見【廣輿記】。  又【集韻】棄挺切，音謦。泉也。  又古定切，音徑。涇涏，直流也。
消
【巳集上】【水字部】	消	〔古文〕【唐韻】相幺切【集韻】【韻會】思邀切【正韻】先彫切，□音宵。【說文】盡也。又滅也。【易泰卦】小人道消。  又釋也。【禮月令】冰凍消釋。  又消耗。【揚子太□經】九事，七爲消。【註】消，意放散也。  又消消，敝也。【詩豳風】予尾翛翛。【疏】亦作消消。  又地名。【詩鄭風】淸人在消。【傳】消，河上地。  又疾名，與痟通。【後漢李通傳】通素有消疾。【註】消消中之疾也。  又消石，藥名。  又通逍。【禮檀弓】消搖于門。【註】消搖，又作逍遙。  又【韻補】叶新於切，音須。【崔駰反都賦】幹弱枝彊，末大本消。叶下臾。  又叶思留切，音脩。【司馬相如大人賦】煥然霧除。霍然雲消。邪絕少陽而登太隂兮，與眞人乎相求。
涉
【巳集上】【水字部】	涉	〔古文〕□【唐韻】時攝切【集韻】【韻會】實攝切，□音□。【說文】徒行厲水也。【爾雅釋水】繇膝以上爲涉。  又經也。【枚乗七發】於是背秋涉冬。  又【前漢賈山傳】涉獵書記，不能爲醇儒。【註】言若涉水獵獸，不專精也。  又大涉，水名。【前漢地理志】犍爲郡南廣縣有大涉水。  又縣名。【廣輿記】屬彰德府，古涉侯國地，漢涉縣。  又姓。【左傳】有涉佗。  又【廣韻】丁愜切【集韻】的協切，□音跕。與喋同。血流貌。
涊
【巳集上】【水字部】	涊
【廣韻】【集韻】【韻會】【正韻】□乃殄切，音撚。【博雅】淟涊，垢濁也。【陸機文賦】謬□黃之秩序，故淟涊而不鮮。  又【玉篇】淟涊，惡醉貌。  又汗出貌。【枚乗七發】涊然汗出。  又【唐韻】而軫切【集韻】爾軫切，□音忍。水名，在上黨。
【子集中】【人字部】
【集韻】陟略切，音著。姓也。
涌
【巳集上】【水字部】	涌
【唐韻】余隴切【集韻】【韻會】尹竦切，□音勇。【說文】騰也。【司馬相如上林賦】洶涌澎湃。  又水名。【水經】江水至華容縣，又東涌水注之。
【集韻】或作湧。
涎
【巳集上】【水字部】	涎
【廣韻】夕連切【集韻】【韻會】徐連切【正韻】徐延切，□音唌。與同。【說文】慕欲口液也。【賈誼新書】垂涎相告。  又【廣韻】于線切【集韻】延面切，□音羨。湎涎，水流貌。  又迆涎，邐迆相連也。【木華海賦】迆涎八裔。
涐
【巳集上】【水字部】	涐
【唐韻】五何切【集韻】牛河切，□音莪。【說文】水出蜀汶江徼外，東南入江。  又【集韻】語可切，音我。義同。
涑
【巳集上】【水字部】	涑
【唐韻】速侯切【集韻】【韻會】先侯切，□音鎪。【說文】澣也。一說以手曰涑，以足曰澣。  又【玉篇】濯生練也。  又【集韻】所救切【正韻】先奏切，□音瘦。盪口也，與漱同。一曰水有所敗也。  又【廣韻】桑谷切【集韻】【正韻】蘇谷切【韻會】蘇木切，□音速。水名。【左傳成十三年】伐我涑川。【註】涑水，出河東聞喜縣。  又【集韻】【韻會】□須玉切，音粟。義同。
涒
【巳集上】【水字部】	涒
【唐韻】【集韻】□他昆切，音暾。【說文】食巳而復吐之。  又【爾雅釋天】太歲在申曰涒灘。【註】涒，史作汭。  又【集韻】紆倫切，音奫。涒□，水流曲折貌。【郭璞江賦】涒□潾。  又俱倫切，音麋。又于云切，音熅。義□同。
淾
【巳集上】【水字部】	淾
【集韻】，古作淾。註詳欠部十一畫。
□
【備考】【未集】【耳字部】	□
【龍龕】音耶。
□
【未集中】【糸字部】	□
【集韻】邊迷切，音椑。□，或作□。【博雅】幷也。
渂
【巳集上】【水字部】	渂
【字彙補】古文汶字。【說文先訓】古志，敘州驛名渂川。今省作汶。註詳四畫。  又與岷同。【異魚圖贊】洞庭之鮒，出於江渂。亦作□。
湤
【巳集上】【水字部】	湤
【集韻】商之切，音施。【玉篇】水也。一曰水名。本作施。【水經】施水，從九江廣陽鄕東南流，逕合肥縣，東注漅湖。  又【王周峽船記】峽水湍峻，激石忽發者謂之濆，沲洑而湤者謂之腦。
涓
【巳集上】【水字部】	涓
【唐韻】古懸切【集韻】【韻會】圭懸切【正韻】圭淵切，□音蠲。【說文】小流也。爾雅曰汝爲涓。【家語金人銘】涓涓不壅，終爲江河。  又水名。【水經注】涓水。出陸渾西山。  又【水經注】濰水逕諸縣故城，東北涓水注之，水出馬耳山。  又擇也。【左思魏都賦】涓吉日，陟中壇。  又除也。【前漢郊祀歌】涓選休成。【註】除惡選取美成者也。  又潔也。【吳語】乃見其涓人。【註】涓人，今之中涓，居中而涓潔者也。  又姓。【列仙傳】有齊人涓子常。  又【集韻】縈絹切，音。涓澴，流貌。  又與泫通。【列子周□王篇】乃涓然而泣。【註】涓，讀爲泫。
涔
【巳集上】【水字部】	涔
【唐韻】鉏針切，】【集韻】【韻會】【正韻】鉏簪切，□音岑。【說文】漬也。一曰涔陽渚，在郢中。【楚辭招魂】望涔陽兮極浦。  又水名。【水經注】涔水，出漢中南縣東南旱山，卽黃水也。  又潦水亦曰涔。【淮南子俶眞訓】牛蹄之涔。  又【爾雅釋器】槮謂之涔。【註】積柴養魚曰槮。  又【韓詩章句】涔，漁池也。【馬融長笛賦】渟涔障潰。  又涔涔，雨多貌。  又淚下貌。【江淹雜體詩】涔淚猶在目。  又【集韻】徐心切，音尋。義同。  又慈鹽切，音潛。【博雅】瀀涔，栫也。或作槮。  又水名。【山海經】大時之山，涔水出焉。  又與潛同。【書禹貢】沱潛旣道。  又【集韻】仕濫切。窪也。  又仕懺切，音鑱。水涯。
涕
【巳集上】【水字部】	涕
【唐韻】【正韻】他禮切【集韻】【韻會】土禮切，□音體。【說文】泣也。【玉篇】目汁出曰涕。【詩邶風】泣涕如雨。  又竹名。【東方朔神異經】南方荒中有涕竹。  又兆卦之名。【史記宋世家】乃命卜筮曰涕。【索隱】涕音亦，尚書作驛。孔安國曰：氣絡繹連續。  又【集韻】待禮切，音弟。又【廣韻】【集韻】【韻會】【正韻】□他計切，音替。義□同。
涖
【巳集上】【水字部】	涖
【廣韻】【集韻】□郞計切，音麗。一曰涖涖，下瀨水聲。【司馬相如上林賦】涖涖下瀨。  又臨也。【詩小雅】方叔涖止。  又視也。【周禮春官大宗伯】眡滌濯涖玉鬯。  又【唐韻】力二切【集韻】力至切【正韻】力地切，□音利。義同。  亦作莅。
涗
【巳集上】【水字部】	涗
【唐韻】【集韻】【韻會】【正韻】□輸芮切，音稅。【說文】財溫水也。一曰泲灰汁。【周禮冬官考工記】慌氏湅絲，以涗水漚其絲七日。  又泲和也，淸也。【周禮春官司尊彝】盎齊涗酌。【註】盎齊差淸，和以淸酒泲之而已。  又【集韻】須銳切，音歲。義同。  又相絕切，音雪。拭勺以酌酒。考證：〔【周禮冬官考工記】慌人湅絲，以涗水漚其絲七日。〕  謹照原文慌人改慌氏。
涘
【巳集上】【水字部】	涘
【唐韻】【集韻】【韻會】□牀史切，音俟。【說文】水厓也。【爾雅釋丘】涘爲厓。【詩王風】在河之涘。
涛
【巳集上】【水字部】	濤
【唐韻】【集韻】【韻會】【正韻】□徒刀切，音陶。【說文】大波也。【郭璞江賦】激逸勢以前驅，乃鼓怒而作濤。  又【集韻】陳留切，音儔。義同。  又是酉切，音受。與□同。水名，在蜀。或作濤。  又大到切，音導。與燾同。【說文】溥覆照也。  又【韻補】叶陳如切，音除。【柳宗元詩】蒸蒸在家，其父世漁。飮酒不節，死於風濤。
涝
【巳集上】【水字部】	澇
【廣韻】魯刀切【集韻】【韻會】【正韻】郞刀切，□音勞。水名。【說文】水出扶風鄠北。亦作潦。【司馬相如上林賦】酆鎬潦潏。【註】潦，卽澇水。  又灘名。【水經注】漢水，又東謂之澇灘。  又大波也。【木華海賦】飛澇相磢。  又【廣韻】盧皓切【集韻】魯晧切，□音老。義同。  又【廣韻】【集韻】【韻會】□郞到切，勞去聲。義同。一曰淹也。
涞
【巳集上】【水字部】	淶
【唐韻】洛哀切【集韻】【韻會】郞才切，□音來。水名。【說文】水起北地廣昌，東入河。【周禮夏官職方氏】幷州其浸淶易。
涠
【巳集上】【水字部】	潿
【唐韻】羽非切【集韻】于非切，□音韋。【說文】不流濁也。與湋通。
涡
【巳集上】【水字部】	渦
【廣韻】【集韻】□古禾切，音戈。水名。與濄同。【前漢地理志扶溝註】渦水首受狼湯渠，東至向入海。  又【集韻】姑華切，音瓜。義同。  又【廣韻】【集韻】【韻會】【正韻】□烏禾切，音倭。水也。【爾雅釋水】渦辨回川。【註】旋流也。  又姓。【三輔決錄】有扶風太守渦尚。
涣
【巳集上】【水字部】	渙
【唐韻】呼貫切【集韻】【韻會】【正韻】呼玩切，□音喚。水名。【水經注】渠水東南流逕開封縣，睢渙二水出焉。  又卦名。【易正義】渙者，散釋之名。大德之人，建功立業。散難釋險，故謂之渙。【詩周頌】繼猶判渙。  又渙渙，水盛貌。【詩鄭風】溱與洧方渙渙兮。  又渙爛，文章貌。【後漢延篤傳】渙爛兮其溢目。  又【廣韻】呼會切【集韻】呼外切，□音翽。義同。
涤
【巳集上】【水字部】	滌
【唐韻】徒歷切【集韻】【韻會】亭歷切【正韻】杜歷切，□音狄。【說文】洒也。【詩豳風】十月滌場。【正義】洗器謂之滌。  又旱氣也。【詩大雅】滌滌山川。  又煗風也。【歲華紀麗】風惟滌滌，木漸欣欣。  又浩酒也。【周禮春官】司尊彝凡酒脩酌。【註】脩讀如滌。滌酌，以水和而泲之。今齊人名浩酒曰滌。  又養牲室也。【禮郊特牲】帝牛必在滌三月。  又【集韻】徒弔切，音調。亦養牲室也。  又【韻補】叶毒藥切，音鐸。【班固東都賦】紹百王之荒屯，因造化之盪滌。體元立制，繼天而作。
润
【巳集上】【水字部】	潤
【唐韻】如順切【集韻】【韻會】【正韻】儒順切，□音閏。澤也，滋也，益也。【易說卦】雨以潤之。  又水名。【水經】淮水，又東北左會潤水。  又水名，出金城。【水經注】潤水，出令居縣西。  又州名。【韻會】漢丹陽郡，隋置潤州。  又黃潤，蜀布名。
涹
【巳集上】【水字部】	涹
【廣韻】【集韻】□烏禾切，音倭。濁也。【博雅】溾涹。汙濊也。  又漚也。【周禮冬官考工記□氏】漚其絲。【註】楚人曰漚，齊人曰涹。  又山名。【山海經】蔥聾山東十五里曰涹山。  又【集韻】弩罪切，音餒。與浽同。亦濁也。  又於僞切，音萎。水所聚也。一曰漚也。
涨
【巳集上】【水字部】	漲
【廣韻】【集韻】【韻會】【正韻】□知亮切，音帳。水大貌。【焦氏易林】水漲無船。  又溢也。【杜甫詩】春日漲雲岑。  又南海名。【謝承後漢書】交趾七郡土獻，皆從漲海出入。  又【集韻】展兩切，長上聲。義同。或从長作涱。  又【廣韻】陟良切【集韻】【韻會】中良切，□音張。義同。【郭璞江賦】趨漲截洄。
涪
【巳集上】【水字部】	涪
【唐韻】縛牟切【集韻】【韻會】房尤切【正韻】房鳩切，□音浮。水名。【水經注】涪水，出廣漢屬國剛氐道徼外。  又涪陵，漢縣名，今爲州屬重慶府。  又【集韻】馮無切，音扶義同。  又蒲侯切，音捊。涪漚，水泡也。考證：〔【水經注】涪水，出廣漢屬國刪氐游徼外。〕  謹照原文刪改剛。游改道。
渼
【巳集上】【水字部】	渼
【唐韻】無鄙切【集韻】【韻會】毋鄙切，□音美。水名。【長安志】渼陂，在鄠縣西四五里。  又【類篇】一曰水波文。
涫
【巳集上】【水字部】	涫
【廣韻】【集韻】【韻會】【正韻】□古玩切，音貫。【說文】□也。【荀子解蔽篇】涫涫紛紛，孰知其形。  又【集韻】胡玩切，音換。義同。  又【唐韻】【集韻】古丸切【韻會】【正韻】沽歡切，□音官。樂涫，縣名，屬酒泉郡，見【前漢地理志】。  又溹涫，水名，卽桑乾水，見【水經注】。
涬
【巳集上】【水字部】	涬
【廣韻】胡頂切【集韻】【韻會】【正韻】下頂切，□音婞。瀴涬，大水貌。一曰混茫貌。  又溟涬，自然氣也。【莊子在宥篇】大同乎溟涬，物故自生。又引也。【張衡思□賦】無緜攣以涬已兮。【註】言勿牽制于俗，引憂于已。  又姓。五代有涬寅遜。  亦作□。
涮
【巳集上】【水字部】	涮
【廣韻】生患切【集韻】數患切，□音灤。涮，洗也。  又【集韻】數眷切，音□。義同。  又所劣切，音刷。水名。灤字原从氵从孿作。孿，數患切。
涯
【巳集上】【水字部】	涯
【唐韻】五佳切【集韻】【韻會】【正韻】□佳切，□音崖。【玉篇】水際也。【書微子】若涉大水，其無津涯。  又借作窮盡意。【莊子養生主】吾生也有涯，而知也無涯。  又朱涯，水名。【前漢地理志】在鬱陵郡臨塵縣。  又【唐韻】【集韻】魚羈切【韻會】疑羈切，□音□。義同。  又【韻補】叶牛何切，音俄。【柳宗元道州孔子廟□銘】欽惟聖王，厥道無涯。世有頌辭，益疾其多。
□
【未集中】【糸字部】	□
【篇海】郞何切，音騾。綾紋。
【寅集中】【工字部】
【字彙】普蒙切，撲平聲。虛脹也。〇按諸書無此字。□蒼，胮肛，脹也。當是肛字之譌。
涰
【巳集上】【水字部】	涰
【集韻】株劣切，音輟。【玉篇】泣也。通作啜。
【寅集中】【山字部】
【集韻】龍珠切，音蔞。【埤蒼】山巔也。
【正字通】同嶁。分嶁爲二，誤。
涱
【巳集上】【水字部】	涱
【集韻】與漲同。
液
【巳集上】【水字部】	液
【唐韻】羊益切【集韻】【韻會】【正韻】夷益切，□音繹。【說文】□也，□氣液也。【字林】液，汁也。  又淫液，謂音連延不絕之意。【禮樂記】咏嘆之，淫液之。  又姓。【急就篇】有液容調。  又與掖通。【前漢王莽傳】液庭尉媵未充。  又【集韻】施隻切。音釋。漬也。【周禮冬官考工記】弓人凡爲弓，冬析幹而春液角。【註】液讀爲醳。【疏】醳酒之醳，亦漬液之義。  又解散也。【文子上仁篇】渙乎其若水之液。  又【韻補】叶弋灼切，音龠。【左思蜀都賦】黍稷油油，稉稻漠漠。指渠口以爲雲門，灑彪池而爲陸澤。雖星畢之滂沱，曾未齊其膏液。澤音託。考證：〔【說文】盡也，盡氣液也。〕  謹照二盡字皆□字之譌□氣液也見說文血部兩盡字□改□。
涳
【巳集上】【水字部】	涳
【廣韻】苦紅切【集韻】枯公切，□音空。【說文】直流也。一曰空濛，細雨。  又【廣韻】口江切【集韻】枯江切，□音腔。又【廣韻】女江切【集韻】農江切，□音□。義□同。  又【集韻】苦貢切，音控亦直流也。
涴
【巳集上】【水字部】	涴
【廣韻】【正韻】於阮切【集韻】【韻會】委遠切，□音宛。涴演，水迴曲貌。【郭璞江賦】洪瀾涴演而雲迴。  又【集韻】紆願切，音怨。水名。【山海經】英鞮之山，涴水出焉。【註】涴或作□，音寃。  又於袁切，音鴛。義同。  又【唐韻】【集韻】【韻會】【正韻】□烏臥切，惡去聲。泥著物也。與汙同。【韓愈詩】勿使泥塵涴。
淿
【巳集上】【水字部】	淿
【字彙補】古文汨字。【石鼓文註】从帛从水，爲古汨字。註詳四畫。
涵
【巳集上】【水字部】	涵
【廣韻】【集韻】【韻會】【正韻】□胡南切，音含。【說文】水澤多也。【揚子方言】涵，沉也。楚郢以南曰涵，或曰潛。  又容也。【詩小雅】僭始旣涵。  又【集韻】胡纔切，音咸。詩小雅鄭康成讀。  又【廣韻】胡感切，音頷。【玉篇】沒也。一曰水入船。
【集韻】或从圅作□，从岑作涔。
涶
【巳集上】【水字部】	涶
【唐韻】【集韻】□土禾切，音詑。【說文】河津也，在西河西。【玉篇】水在西河。  又【廣韻】湯臥切【集韻】吐臥切。□與唾同。【說文】口液也。或从水作涶。
涷
【巳集上】【水字部】	涷
【唐韻】【正韻】德紅切【集韻】【韻會】都籠切，□音東。水名。【說文】涷水，出發鳩山，入于河。  又【爾雅釋天】暴雨謂之涷。【註】江東呼夏月暴雨爲涷雨。  又【玉篇】瀧涷，露貌。一曰沾漬貌。  又顆涷，草名。【本草】款冬一名顆涷。  又【廣韻】【集韻】【韻會】【正韻】□多貢切，音凍。義同。
涸
【巳集上】【水字部】	涸
【唐韻】下各切【集韻】【韻會】【正韻】曷各切，□音鶴。【爾雅釋詁】竭也。【禮月令】仲秋之月水始涸。  又【集韻】【韻會】【正韻】□胡故切，音護。義同。
【說文】亦作□。
涺
【巳集上】【水字部】	涺
【唐韻】九魚切【集韻】斤於切，□音居。【說文】水也。【玉篇】水名。
【集韻】或从作□，从凥作□。
□
【未集中】【网字部】	□
【玉篇】普革切。罔也。
涻
【巳集上】【水字部】	涻
【唐韻】始夜切【集韻】式夜切，□音舍。水名。【說文】水出北囂山，入邙澤。
涼
【巳集上】【水字部】	涼
【唐韻】【集韻】【韻會】呂張切【正韻】龍張切，□音良。【說文】薄也。【左傳莊三十二年】虢多涼德。  又風名。【禮月令】孟秋之月涼風至。  又州名。【廣韻】漢武帝攺雍州爲涼州。  又姓。魏太子太傅山陽涼茂。  又與同。【周禮天官】漿人掌共王之六飮，水漿醴涼醫酏。  又【唐韻】【集韻】【韻會】力讓切【正韻】力仗切，□音亮。佐也。【詩大雅】涼彼武王。本亦作諒。【韓詩】作亮。  又信也。【詩大雅】涼曰不可。
涽
【巳集上】【水字部】	涽
【集韻】呼昆切，音昏。涽涽，未定貌。【荀子賦篇】涽涽淑淑。  又呼困切，昏去聲。涽涽濁水。考證：〔【荀子賦論】涽涽淑淑。〕  謹照原書改賦篇。
岞
【寅集中】【山字部】	岞
【正字通】同岝。
涾
【巳集上】【水字部】	涾
【唐韻】徒合切【集韻】【韻會】【正韻】達合切，□音沓。【說文】涫溢也。今河朔方言謂沸溢爲涾。  又涾□，水波相連貌。詳□字註。
涿
【巳集上】【水字部】	涿
【唐韻】【集韻】【韻會】【正韻】□竹角切，音斲。【說文】流下滴也。【揚子方言】瀧涿謂之霑□。  又擊也。【周禮秋官】壷涿氏，掌除水蟲。【註】壷，瓦鼓，涿，擊之也。  又水名，出上谷涿鹿縣。【水經注】淶水，東逕涿縣故城，下與涿水合。  又州名。【地理通釋】涿州，本漢涿郡。  又涿鹿，山名。【廣輿記】北直保安州，秦屬上谷郡，漢曰涿鹿城。西南有涿鹿山。  又【集韻】徒谷切，音牘。義同。  又直角切，音濁。地名。一曰澤名。亦作濁。
【玉篇】亦作□。【集韻】或作湪。
淀
【巳集上】【水字部】	淀
【集韻】【韻會】堂練切【正韻】蕩練切，□音電。【玉篇】淺水也。一曰陂淀，泊屬。【左思吳都賦】掘鯉之淀。【註】淀如淵而淺。
岇
【寅集中】【山字部】	岇
【集韻】魯剛切，音昂。岇□，山高貌。一說借昂，義同。
滇
【巳集上】【水字部】	滇
【唐韻】【集韻】【韻會】【正韻】□都年切，音顛。【說文】益州池名。【前漢地理志】水在益州滇池縣。  又本西南夷名。【史記西南夷傳】西南夷君長以什數，夜郎最大，其西靡莫之屬。以什數，滇最大。  又【廣韻】徒年切【集韻】【韻會】【正韻】亭年切，□音田。滇污，大水貌。  又盛貌。【前漢郊祀歌】泛泛滇滇從高斿。  又【廣韻】【集韻】□他甸切，音瑱。滇，大水。【左思吳都賦】滇淼漫。【註】滇，水闊無涯之狀。  又【集韻】堂練切，音電。義同。  又【集韻】之人切【韻會】知鄰切，□音眞。滇陽，縣名，屬汝南。【前漢地理志】作眞陽。【續漢書】又作湞陽。  又【集韻】之刃切，音震。義同。  又通作顚。【司馬相如上林賦】文成顚歌。【註】益州顚縣，其人能西南夷歌。顚，與滇同。考證：〔【司馬相如子虛賦】文成顚歌。〕  謹照原文子虛賦改上林賦。
滈
【巳集上】【水字部】	滈
【唐韻】胡老切【集韻】下老切【韻會】合老切，□音皓。【說文】久雨也。一曰水名，在鄠。【括地志】滈水，源出雍州長安縣西北滈池。  又地名。【揚雄羽獵賦】經縈酆滈。【註】通作鎬。亦作鄗。  又滈汗，水貌。【郭璞江賦】滈汗六州之域。  又滈滈，水白光貌。【司馬相如上林賦】翯乎滈滈。  又【廣韻】許角切【集韻】黑角切，□音嗃。滈瀑，水沸湧貌。或作瀥□。  又【集韻】呼酷切，音熇。亦久雨也。  又黑各切，音臛。又光鑊切，音郭。義□同。
滉
【巳集上】【水字部】	滉
【廣韻】胡廣切【集韻】【韻會】【正韻】戸廣切，□音幌。水深廣貌。【郭璞江賦】瀇滉困泫。【集韻】或作潢瀇。
□
【未集中】【羊字部】	□
【集韻】胡沃切，音翯。小羊。
□
【未集中】【糸字部】	□
【篇海】同繮。○按卽繮字之譌。
□
【未集中】【网字部】	□
【篇海類編】俗黽字。
滋
【巳集上】【水字部】	滋	〔古文〕□□【唐韻】子之切【集韻】【韻會】津之切【正韻】津私切，□音兹。水名。【說文】水出牛飮山白陘谷。  又霸水之別名。【水經注】霸陵縣霸水，古曰滋水。  又蒔也，長也，益也。【書泰誓】樹德務滋。  又液也。【禮檀弓】必有草木之滋焉。  又多也，蕃也。【左傳僖十五年】物生而後有象，象而後有滋。  又滋味也。【禮月令】薄滋味，無致和。  又濁也。【左傳哀八年】武城人拘鄫人之漚菅者曰：何故使我水滋。  又與孳孜通。  又通作兹。【前漢五行志】賦斂兹重。  又【廣韻】疾之切，音慈。水名，出高麗山。【山海經】高是之山，滋水出焉。
滌
【巳集上】【水字部】	滌
【唐韻】徒歷切【集韻】【韻會】亭歷切【正韻】杜歷切，□音狄。【說文】洒也。【詩豳風】十月滌場。【正義】洗器謂之滌。  又旱氣也。【詩大雅】滌滌山川。  又煗風也。【歲華紀麗】風惟滌滌，木漸欣欣。  又浩酒也。【周禮春官】司尊彝凡酒脩酌。【註】脩讀如滌。滌酌，以水和而泲之。今齊人名浩酒曰滌。  又養牲室也。【禮郊特牲】帝牛必在滌三月。  又【集韻】徒弔切，音調。亦養牲室也。  又【韻補】叶毒藥切，音鐸。【班固東都賦】紹百王之荒屯，因造化之盪滌。體元立制，繼天而作。
滍
【巳集上】【水字部】	滍
【唐韻】【集韻】直几切【韻會】【正韻】丈几切，□音雉。水名。【說文】水出南陽魯陽堯山，東北入汝。  又【集韻】【韻會】或作泜。  又【集韻】丈里切，音峙。又直利切，音治。義□同。
滎
【巳集上】【水字部】	滎
【唐韻】【集韻】【韻會】□戸扃切，音熒。【說文】絕小水也。  又水名。【書禹貢】滎波旣豬。【周禮夏官職方氏】豫州，其川滎洛。  又滎陽，郡名。【地理通釋】滎陽，漢屬河南，今鄭州滎陽滎澤二縣。  又山名。【山海經】南海之外有滎山，滎水所出。  又【集韻】娟營切，音縈。滎瀯，波浪湧起貌。【郭璞江賦】漩澴滎瀯。  又【玉篇】【集韻】□烏迥切，音瑩。與濙同。汫濙，小水貌。  又【集韻】縈定切，音鎣。義同。亦作瀅。考證：〔【書禹貢】滎波旣道。〕  謹照原文旣道改旣豬。
滐
【巳集上】【水字部】	滐
【唐韻】渠列切【集韻】巨列切，□音傑。水激迴旋也。【木華海賦】□□滐而爲魁。【註】滐與傑同。
岋
【寅集中】【山字部】	岋
【集韻】鄂合切，音砐。動貌。【揚雄校獵賦】天動地岋。或从土作圾。【莊子天地篇】殆哉圾乎。
【卯集上】【心字部】
【正字通】同惎。
滑
【巳集上】【水字部】	滑
【廣韻】【集韻】【韻會】【正韻】□戸八切，音猾。【說文】利也。【周禮天官食醫】調以滑甘。【疏】滑者，通利往來。所以調和五味。  又澾也。【杜甫詩】霜濃木石滑。  又州名。【舊唐書地理志】滑州，隋東郡，武德元年改爲滑州。  又水名。【山海經】求如之山，滑水出焉。又【廣輿記】滑河，經滑縣北而東，滑最大，自洛以西，百水皆會於滑。  又古國名。【左傳襄二十九年】虞虢焦滑。  又鄭地名。【春秋莊三年】公次子滑。  又珠名。【沈懷遠南越志】走珠之次爲滑珠。  又姓，漢滑興。  又【廣韻】【集韻】【韻會】【正韻】□古忽切，音骨。亂也。【晉語】置不仁以滑其中。  又治也。【莊子繕性篇】滑欲於俗思，以求致其明。  又滑稽，謂俳諧也。【楚辭卜居】將突梯滑稽如脂如韋。  又混也。【楚辭漁父】滑其泥而揚其波。  又與汨同。滑滑，水流貌。【焦氏易林】湧泉滑滑。  又【廣韻】戸骨切【集韻】【韻會】【正韻】胡骨切，□音搰。亦亂也。
滒
【巳集上】【水字部】	滒
【唐韻】古俄切【集韻】居何切，□音歌。【說文】多汁也。【廣韻】滒溏淖也。【淮南子原道訓】甚淖而滒。
滓
【巳集上】【水字部】	滓
【唐韻】阻史切【集韻】【韻會】壯士切，□音笫。【說文】澱也。【李陵與蘇武書】動增泥滓。  又汁滓。【周禮春官醴齊註】醴，猶體也。成而汁滓相將。  又滓方，器名。【陸羽茶經】滓方以集諸滓器。  又平聲。【史記屈原傳】泥而不滓。【註】滓音湽。
滼
【巳集上】【水字部】	滼
【字彙】符諫切，音梵。浮貌。見釋藏。
滔
【巳集上】【水字部】	滔
【唐韻】土刀切【集韻】【韻會】【正韻】他刀切，□音叨。【說文】水漫漫大貌。【書堯典】浩浩滔天。  又流貌。【詩齊風】汶水滔滔。  又慢也。【左傳昭二十六年】士不濫，官不滔。  又水名。【穆天子傳】庚辰至於滔水。  又八風之一。【呂氏春秋】東方曰滔風。  又九土之一。【淮南子地形訓】西南戎州曰滔土。  又【集韻】徒刀切，音陶。聚也。【莊子田子方】滔乎前而不知其所以然。
【說文】从水舀聲。舀音由。凡慆蹈韜縚等字，皆从舀。上从爪，下从杵臼之臼。凡陷閻諂欿等字□从臽，音陷。與舀義別。考證：〔【淮南子地形訓】南戎州曰滔土。〕  謹照原文南上增西字。
滕
【巳集上】【水字部】	滕
【唐韻】【集韻】【韻會】【正韻】□徒登切，音騰。【說文】水超湧也。與騰通。【詩小雅】百川沸騰。  又張口騁辭貌。【易咸卦】滕口說也。  又【爾雅釋詁】滕，虛也。  又國名。【左傳僖二十四年】郜雍曹滕，文之昭也。【集韻】或書作□。
滖
【巳集上】【水字部】	滖
【集韻】宣隹切，音綏。與浽同。
滗
【巳集上】【水字部】	滗
【集韻】逼密切，音筆。與潷同。【博雅】□也。（潷）【廣韻】鄙密切【集韻】逼密切，□音筆。【博雅】盝也。一曰去汁也。或作滗。亦作□。
滩
【巳集上】【水字部】	灘	〔古文〕潬【唐韻】【集韻】【韻會】他干切【正韻】他丹切，□育攤。水灘也。【增韻】瀨也。  又【集韻】他含切，音貪。【爾雅釋天】太歲在申曰涒灘。  又【集韻】【韻會】□他案切，音炭。義同。  又【廣韻】呼旱切【集韻】許旱切，□音。水濡而乾也。與暵同。【說文】作□。  又【廣韻】奴案切【集韻】乃案切，□難去聲。水奔流貌。  又【韻補】叶他涓切，音湍。【白居易詩】手拄靑竹杖，足踏白石灘。漸怪耳目曠，不聞人世喧。
溜
【巳集上】【水字部】	溜
【唐韻】【集韻】【韻會】【正韻】□力救切，音霤。水名。【說文】水在鬱林郡。【後漢郡國志】鬱林郡有中溜縣。  又【水經注】漢水於槃頭郡南與溜水合。  又水溜下也。【孫綽遊天台山賦】醴泉涌溜于隂渠。又【馬觀瀛涯勝覽】弱水三千，舟行遇風，一失入溜，則水弱而沒溺。  又發也。【管子宙合篇】減溜大成。【註】減，盡也。溜，發也。言徧環畢莫不備得，故曰減溜大成。  又與霤同。【左傳宣三年】三進及溜。【正義】溜，謂簷下水滴之處。  又【集韻】力求切，音留。義同。  又與留同。【戰國策】成皋石溜之地。【註】古作石留。  又與流通。【靈樞經】所溜爲滎。【註】溜，流同。
溝
【巳集上】【水字部】	溝
【唐韻】古侯切【集韻】【韻會】【正韻】居侯切，□音鉤。【說文】水瀆，廣四尺，深四尺。【釋名】田閒之水曰溝。溝，搆也。縱橫相交搆也。【周禮地官】遂人十夫有溝。  又【爾雅釋水】水註谷曰溝。  又溝池，城塹也。【禮禮運】城郭溝池以爲固。  又汗溝，馬中脊也。【齊民要術】相馬法，汗溝欲其深。  又【集韻】古項切，音講。與港同。水分流也。詳港字註。  又【韻補】叶斤於切，音居。【焦氏易林】馬驚破車，王孫墜溝，身死魂去，離其室廬。
溞
【巳集上】【水字部】	溞	〔古文〕叜【廣韻】【集韻】蘇遭切【韻會】【正韻】蘇曹切，□音騷。【爾雅釋訓】溞溞，淅也。【註】淘米聲。【疏】詩大雅：釋之溞溞。【傳】釋淅米也。叟叟聲也。溞叟音異義同。◎按今《詩》本作叟叟。  又【集韻】疎鳩切，音搜。義同。通作溲。考證：〔【爾雅釋訓】【疏】詩大雅：淅之溞溞。【傳】釋淅米也。〕  謹照原文淅之改釋之。
溟
【巳集上】【水字部】	溟
【唐韻】莫經切【集韻】【韻會】忙經切，並音冥。【說文】小雨溟溟也。【揚子太□經】密雨溟沐。【註】溟沐，漸漬潤澤之意。  又海也。【十洲記】東王所居處，山外有員海。員海水色正黑，謂之溟海。通作冥。【莊子逍遙遊】北溟有魚。  又瀴溟，水勢絕遠杳冥之貌。【木華海賦】經途瀴溟。  又巊溟，山氣暗昧之狀。【左思吳都賦】巊溟鬱□。  又杳溟，水勢渺深激蕩也。【郭璞江賦】雷註杳溟。  又【廣韻】【正韻】莫迥切【集韻】【韻會】母迥切，□音茗。與瀴同。  又【集韻】莫逖切，音覓。亦小雨也。
溽
【巳集上】【水字部】	溽
【唐韻】而蜀切【集韻】【韻會】儒欲切，□音辱。【說文】濕暑也。【禮月令】土潤溽暑。  又【博雅】濕也。【郭璞江賦】林無不溽。  又濃厚也。【禮儒行】其飮食不溽。【註】恣滋味爲溽，溽之言欲也。【疏】言飮食尚質，不濃厚也。  又水名。【穆天子傳】已酉，天子飮于溽水之上。  又【楊氏古音】人余切。【古歸藏易】需卦作溽字，同濡。
【辰集下】【殳字部】
【集韻】呼來切，音咍。□，剛卯也，以逐鬼鬽。从辰巳之巳。互詳字註。  又【集韻】已亥切，音改。又倚亥切，音唉。義□同。○按《說文》本作□。从□爲正。
溾
【巳集上】【水字部】	溾
【廣韻】乙皆切【集韻】烏乖切，□音崴。【博雅】溾涹。汙濁也。  又【玉篇】沒也。一曰回淵。  又水名。【水經注】溾水，出竟陵郡新陽縣。  又【集韻】烏回切，音隈。又【廣韻】胡罪切【集韻】戸賄切，□音瘣。又【集韻】虎猥切，音賄。又烏賄切，音猥。或作渨。義□同。
滀
【巳集上】【水字部】	滀
【廣韻】丑六切【集韻】敕六切，□音蓄。水聚也。【木華海賦】□濆淪而滀漯。【註】滀漯，攢聚貌。  又【莊子大宗師】滀乎進我色也。【註】色憤起貌。  又急意。【後漢公孫瓚傳】滀水陵高。【註】滀喩急也。
滁
【巳集上】【水字部】	滁
【唐韻】直魚切【集韻】【韻會】陳如切【正韻】長魚切，□音除。水名，出簸箕山，入海。  又州名。【廣輿記】秦屬九江郡，東晉曰南譙，北齊曰北譙，隋唐宋曰滁州。
澱
【巳集上】【水字部】	澱
【唐韻】【集韻】【韻會】□堂練切，音電。【說文】滓垽也。  又【爾雅釋草】葴，馬藍。【註】今爲澱者是也。  又【通雅】湖淀波之漾者曰澱。【水經注】汶水又西合一水，西南入茂都澱。澱，陂水之異名也。亦與淀通。【玉篇】或作□。通作壂。
澲
【巳集上】【水字部】	澲
【唐韻】魚怯切【集韻】逆怯切，□音業。橫水大版。
澳
【巳集上】【水字部】	澳
【唐韻】於六切【集韻】【韻會】【正韻】乙六切，□音郁。【說文】隈厓也。通作隩。【荀悅申鑒】若亂之墜於澳也。【註】澳，崖內近水之處。  又【廣韻】烏到切【集韻】【韻會】【正韻】於到切，□音奧。深也。一曰水名。
澴
【巳集上】【水字部】	澴
【廣韻】戸關切【集韻】【韻會】【正韻】胡關切，□音還。水名。【廣輿記】澴河，在江西德安府孝感縣，唐置澴州。  又漩澴，水濆起貌。一曰波流轉貌。【郭璞江賦】漩澴滎瀯。  又【集韻】隳緣切，音翾。義同。  又滎絹切，音縣。聚流也。  又翾縣切，音絢。又兪絹切，音蝝。義□同。【集韻】或作。
澵
【巳集上】【水字部】	澵
【正字通】瀙字之譌。
【午集下】【示字部】
【集韻】果羽切，音矩。姓也。【正字通】按姓苑有楀無。
□
【備考】【未集】【网字部】	□
【龍龕】語堅切，音姸。
【丑集下】【女字部】
【集韻】烏回切，音隈。女字。又鄔賄切，音碨。娞，姸也。
濷
【補遺】【巳集】【水字部】	濷
【搜眞玉鏡】音沸。溢也。
濺
【巳集上】【水字部】	濺
【廣韻】則旋切【集韻】【韻會】將先切，□音箋。濺濺，水疾流貌。【沈約詩】出浦水濺濺。  又【廣韻】【集韻】□子賤切，音箭。水激也。通作湔。【史記藺相如傳】相如請得以頸血濺大王。  又【集韻】則旰切，音贊。與灒同。汗灑也。  又才線切，音賤。激也。
【集韻】或作淺。又作□。通作碊。
濻
【巳集上】【水字部】	濻
【集韻】瀢，或作濻。
【丑集中】【土字部】
【集韻】迄業切，音脅。堤也。  又【玉篇】堤水也。
瀃
【巳集上】【水字部】	瀃
【集韻】【韻會】□斯義切，音賜泄水門。一說停水曰瀃。【增韻】障水也。
烙
【巳集中】【火字部】	烙
【唐韻】盧各切【集韻】【韻會】【正韻】歷各切，□音洛。【說文】灼也。【廣韻】燒也。【史記殷本紀】有炮烙之法。【莊子馬蹄篇】燒之烙之。  又【增韻】火鍼曰烙。  又音閣。【史記殷本紀註】索隱曰：烙，一音閣。◎按字彙正字通俱云：又音格。當因閣有格音而誤也。
烚
【巳集中】【火字部】	烚
【集韻】轄夾切，音洽。火貌。
烛
【巳集中】【火字部】	烛
【集韻】持中切，音蟲。旱灼也。本作爞。或省。通作蟲。
【字彙】俗作燭字。非。（燭）【唐韻】之欲切【集韻】【韻會】朱欲切，□音囑。【說文】庭燎火燭也。【廣韻】燈燭。【禮曲禮】燭至起。【周禮秋官司烜氏】以共祭祀之明齍明燭。  又【玉篇】照也。【前漢武帝紀】日月所燭，莫不率□。  又【爾雅釋天】四時和謂之玉燭。【註】道光照也。【梁書□文帝紀】太平玉燭，爾乃議之。  又【楚辭天問】日出不到燭龍何燿。  又星名。【史記天官書】燭星，狀如太白，其出也不行，見則滅，如星非星，如雲非雲，名曰歸邪。歸邪出，必有歸國者。漢元鳳四年，燭星見奎婁閒。  又南天燭，藥名。赤者名文燭。木而似草。故又名南燭草。又石燭，一名水肥，一名石脂，一名石液。  又姓。【左傳僖二十八年】若使燭之武見秦君，師必退。  又去聲。【前漢武帝紀】見光集於雲壇，一夜三燭。【註】服虔曰：燭，音炷。師古讀如字。  又【唐韻正】音朱。【張衡東京賦】德寓天覆，輝烈光燭，狹三王之趢趗，軼五帝之長驅。  又【唐韻正】後魏渴燭渾民，亦作可足渾民，又作可朱渾民。（燭）考證：〔【前漢武帝紀】見光集於雲檀，一夜三燭。〕  謹照原文雲檀改雲壇。
烜
【巳集中】【火字部】	烜
【廣韻】况晚切【集韻】火遠切【正韻】况遠切，□音咺。【易說卦】日以烜之。【疏】烜，乾也。  又【玉篇】火盛貌。  又【廣韻】光明也。  又【韻會】【正韻】引《詩》：赫兮咺兮。◎按《詩衞風》本作咺。釋文韓詩作宣。《禮中庸》引《詩》作喧。無作烜者。  又【廣韻】許委切【集韻】【韻會】【正韻】虎委切，□音毀。【周禮秋官司烜氏】掌以夫遂取明火于日，以鑒取明水于月，以共祭祀之明齍明燭，共明水。【註】烜，火也。讀如衞侯燬之燬。〇按《說文》爟或从亘作烜，古玩切。《集韻》《類篇》《正韻》仍之。《正字通》云：周禮夏官司爟與秋官司烜所掌不同，音切亦異。烜非爟字重文。《說文》合爲一誤。今《廣韻》二十九換止收爟字，無烜字。《集韻》《類篇》《正韻》俱仍《說文》之誤也。  又【易說卦】日以烜之。【陸德明音義】况晚反，又香元反。
【未集下】【肉字部】
【玉篇】公對切【類篇】古對切，□音憒。【玉篇】腰忽痛也。【巢氏病源】卒然傷腰致痛，謂腰。  又【集韻】居代切，音漑。義同。
【申集下】【衣字部】
【唐韻】昌終切【集韻】昌嵩切，□音充。□。詳字註。
狭
【巳集下】【犬字部】	狹
【玉篇】下甲切【正韻】胡夾切，□音匣。【玉篇】同狎。今爲闊狹。【書咸有一德】無自廣以狹人。【釋文】狹，戸夾反。  又【廣韻】侯夾切【集韻】轄夾切，□音洽。【廣韻】隘狹。【禮禮器】禮之大倫，以地廣狹。【釋文】狹，音洽，又戸夾反。【史記滑稽傳】臣見其所持者狹，而所欲者奢。
焛
【巳集中】【火字部】	焛
【唐韻】【集韻】□良刃切，音吝。【說文】火貌。从火，□省聲，讀若粦。【集韻】或不省作□。互見□字註。
焜
【巳集中】【火字部】	焜
【唐韻】【正韻】胡本切【集韻】【韻會】戸袞切，□音混。【說文】煌也。【玉篇】光也。【廣韻】火貌。【左傳昭三年】焜燿寡人之望。【揚子方言】焜，晠也。【集韻】或作煇。  又【集韻】胡昆切，音魂。義同。  又【集韻】【類篇】□公渾切，音昆。【左傳焜燿釋文】服虔云：明也。  又與昆通。【揚雄甘泉賦】樵烝焜上，配藜四施。【註】師古曰：焜，同也。【文選】作昆。【李善註】言燔燎之盛，故樵蒸之光同上，而披離四布也。
焟
【巳集中】【火字部】	焟
【集韻】【類篇】□思積切，音昔。【玉篇】乾也。與□同。【博雅】曝也。
【未集上】【竹字部】
【集韻】以忍切，音引。竹名。
焨
【巳集中】【火字部】	焨
【篇海】孚諷切，音賵。火氣也。
焞
【巳集中】【火字部】	焞
【集韻】徒渾切，音屯。【說文】作□。隷作焞。【玉篇】焞焞。無光耀也。  又【集韻】灼龜火也。  又【集韻】【韻會】【正韻】□他昆切，音暾。【左傳僖五年】鶉之賁賁，天策焞焞，火中成軍，虢公其奔。【註】天策傅說星，時近日星微，焞焞無光燿也。  又【集韻】一曰灼龜炬。  又【廣韻】常倫切【集韻】【韻會】【正韻】殊倫切，□音純。【廣韻】明也。【韻會】火色也。  又【集韻】【正韻】通回切【韻會】吐雷切，□音推。【玉篇】焞焞，盛貌。【詩小雅】戎車嘽嘽，嘽嘽焞焞，如霆如雷。【傳】焞焞，盛也。【釋文】焞，本又作啍。【前漢韋玄成傳】引《詩》又作推。  又【集韻】祖管切【韻會】作管切，□音纂。【集韻】灼龜也。或作焌。  又【集韻】徂悶切，音鐏。然火以灼龜。或作焌。  又【集韻】【類篇】□祖寸切，音捘。【儀禮士喪禮】楚焞置于燋，在龜東。【註】楚荆也，荆焞所以鑽灼龜者。【疏】荆是草名。古法鑽龜用，荆謂之荆焞也。◎按廣韻十八諄焞字註云：又他昆切。而二十三內止收燉字，無焞字，疑焞爲燉之重文。又周禮菙氏註引楚焞，疏與釋文皆作燉，是焞，燉古通用也。互詳燉字註。六書溯原作焞。考證：〔【左傳僖五年】鶉之賁賁，天策焞焞，【註】天策傳說星。〕  謹照原文傳說改傅說。
滞
【巳集上】【水字部】	滯
【唐韻】【集韻】【韻會】【正韻】□直例切，音彘。【說文】凝也。【周語】震雷出滯。  又積也。【魯語】敢告滯積，以紓執事。  又漏也。【詩小雅】此有滯穗。  又【周禮地官廛人】凡珍異之有滯者，斂而入于膳府。【疏】謂沈滯不售者。  又【左傳成十八年】晉悼公命百官振廢滯。  又【集韻】尺制切，音摯。音敗不和也。或作懘。亦作慸□。  又丑例切，音跇。水灑散貌。  又【韻補】叶直帶切，音與□近。【楚辭九章】乗舲船余上沅兮，齊吳榜以擊汰。船容與而不進兮，淹回水以凝滯。
滢
【巳集上】【水字部】	瀅
【廣韻】烏定切【集韻】【韻會】【正韻】縈定切，□音瑩。汀瑩，小水。一曰水澄也。【韓愈詩】曲江汀瀅水平盃。  又【玉篇】【集韻】□烏迥切。音熒。與濙同。  又【集韻】涓熒切，扃上聲。水名，在襄陽。  又吉成切，音頸。絕小水也。
【丑集上】【口字部】
【篇海】羊委切，音唯。呼鴨也。
滥
【巳集上】【水字部】	濫
【唐韻】【集韻】【韻會】【正韻】□盧瞰切，音纜。【說文】氾也。【增韻】水延漫也。【家語】其源可以濫觴。【註】濫，謂泛濫，小流貌。  又溢也。【水經注】其水陽焊不耗，隂霖不濫。  又□溢曰濫。【詩商頌】不僭不濫。  又竊也。【賈誼新書道術篇】反禮爲濫。  又漬也。【魯語】宣公濫于泗淵。【註】漬罟于泗水之淵，以取魚也。  又失實曰濫。【左傳昭八年】民聽濫也。  又浮辭也。【陸機文賦】每除煩而去濫。  又音之速疾而僭差曰滌濫。【禮樂記】狄成滌濫之音作，而民淫亂。  又【集韻】【韻會】□杜覽切，音啖。竹聲也。【禮樂記】竹聲濫濫以立會。【註】濫之意猶擥聚也。  又【廣韻】胡黯切【集韻】【韻會】戸黤切，□音檻。泉名。【爾雅釋水】濫泉正出。或作□。通作檻。  又水名。【前漢地理志】降狄道東有白石山濫水。  又【集韻】魯敢切，音覽。與灠同。漬果也。【禮內則】漿水醷濫。鄭註：濫以諸和水也。紀莒之閒，名諸爲濫。【釋文】乾桃乾梅皆曰諸。  又【集韻】盧甘切，音藍。邑名。【春秋昭三十一年】黑肱以濫來奔。  又胡暫切與鑑。同。陶器，如甀大口，以盛冰。【周禮天官】春秋治鑑。或从水，亦作□。  又浴器也。【莊子則陽篇】同濫而浴。考證：〔【禮樂記】竹聲濫以立會。〕  謹照原文以上增濫字。〔【禮內則】醷濫。【註】以諸和水也。【揚子方言】紀莒之閒，名諸爲濫。〕  謹按紀莒之閒二句出內則註，不出方言。謹照原文改禮內則漿水醷濫。鄭註濫以諸和水也。紀莒之閒，名諸爲濫。
澓
【巳集上】【水字部】	澓
【廣韻】【集韻】【韻會】【正韻】□房六切，音伏。【玉篇】澓流也。【增韻】水洄也。【郭璞江賦】迅澓增澆。  又【集韻】方六切，音福。姓也，漢東海澓中翁。【集韻】或作洑。
滦
【巳集上】【水字部】	灤
【廣韻】落官切【集韻】【韻會】盧丸切【正韻】盧官切，□音鸞。漏流也。與灓同。  又水名。【廣輿記】灤河，在永平府。  又州名。【廣輿記】直□永平府灤州，商孤竹國，漢海陽，五代灤州。
滫
【巳集上】【水字部】	滫
【唐韻】思酒切【集韻】【韻會】【正韻】息有切，□音醙。【說文】久泔也。淅米汁。【禮內則】滫瀡以滑之。【註】滫，泔也。  又溲也。秦人謂溲曰滫。【史記三王世家】蘭根與白芷，漸之滫中。  又【唐韻】息流切【集韻】思流切，□音脩。又【集韻】疎鳩切，音搜。又息救切，音秀。義□同。考證：〔【荀子勸學篇】蘭根與白芷，漸之滫中。〕  謹按此出史記三王世家，非荀子勸學篇文。今改荀子勸學篇爲史記三王世家。
滬
【巳集上】【水字部】	滬
【唐韻】□古切【集韻】後五切，□音戸。□滬，水名也。  又【陸龜蒙漁具詠序】綱罟之流，列竹於海澨曰滬。【註】吳人今謂之籪。
滭
【巳集上】【水字部】	滭
【廣韻】【集韻】【韻會】【正韻】□壁吉切，音必。泉沸也。同觱。【詩小雅】觱沸檻泉。  又【司馬相如上林賦】滭弗宓汨。【註】滭弗，盛貌。
【集韻】與同。
滮
【巳集上】【水字部】	滮
【廣韻】皮彪切【集韻】皮虬切【韻會】【正韻】皮休切，□音淲。【說文】水流貌。【詩小雅】滮池北流。  又水名。【水經注】郭水西北註，與滮池合。  又【集韻】平幽切，音瀌。義同。
【說文】本作彪。
□
【未集中】【缶字部】	□
【集韻】戸黤切，音檻。陶也。【左傳襄九年】備水器。【註】盆□之屬。【疏】盛水之器。  又【集韻】呼濫切，音斂。，或作□，大缶。  又【集韻】胡暫切，音鑒。鑒亦作□。【周禮天官淩人】春始治鑑。【註】鑑如甀，大口以盛冰。【釋文】鑑，或作□。
漐
【巳集上】【水字部】	漐
【集韻】直立切，音蟄。汗出貌。一曰漐漐，小雨不輟也。
滯
【巳集上】【水字部】	滯
【唐韻】【集韻】【韻會】【正韻】□直例切，音彘。【說文】凝也。【周語】震雷出滯。  又積也。【魯語】敢告滯積，以紓執事。  又漏也。【詩小雅】此有滯穗。  又【周禮地官廛人】凡珍異之有滯者，斂而入于膳府。【疏】謂沈滯不售者。  又【左傳成十八年】晉悼公命百官振廢滯。  又【集韻】尺制切，音摯。音敗不和也。或作懘。亦作慸□。  又丑例切，音跇。水灑散貌。  又【韻補】叶直帶切，音與□近。【楚辭九章】乗舲船余上沅兮，齊吳榜以擊汰。船容與而不進兮，淹回水以凝滯。
淤
【巳集上】【水字部】	淤
【唐韻】【集韻】【韻會】【正韻】□依據切，音飫。【說文】澱滓濁泥也。【玉篇】水中泥草。【杜篤論都賦】畎瀆潤淤。  又【揚子方言】水中可居者曰洲，三輔謂之淤。  又【廣韻】央居切【集韻】【韻會】【正韻】衣虛切，□音於。義同。  又【集韻】或从土作□。通作閼。【通鑑】秦鑿涇水爲渠，注塡閼之水。【集覽曰】閼，依據反。或作□。通作淤。  又與飫通。【馬融廣成頌】擺牡班禽，淤賜犒功。【註】淤與飫同。
淥
【巳集上】【水字部】	淥
【唐韻】【集韻】【正韻】盧谷切【廣韻】力玉切【韻會】龍玉切，□音祿。【說文】與漉同。浚也，滲也。或作淥
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:05:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>