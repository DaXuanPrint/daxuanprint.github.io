<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="种鱼经,种鱼经全文在线阅读,种鱼经全文在线下载,大玄古籍书库">
<meta name="description" content="中国现存最早的淡水养殖专著。又名《养鱼经》、《鱼经》。著者黄省曾(1490～1540),字勉之,号五岳山人,南京吴县人。举嘉靖乡试。成书于1540年以前。全书凡三篇。第一篇述鱼种。记载了天然鱼苗的捕捞及养殖方法,以及青鱼、草鱼鱼秧的食性及鲢鱼鱼种养殖中要注意的事项。所记明代松江府海边的鲻鱼养殖,是中国鲻鱼养殖的最早记载。第二篇述养鱼方法。对于鱼池建造,总结出一套有成效的方法。如主张二池并养,可以蓄水,可去大存小,免除鱼类受病泛塘而受的损失等。池水不宜太深,深则缺氧,水温低不利鱼类生长。但池塘正北要挖深,以">
<title>种鱼经_黄省曾_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">种鱼经</span> <br/>
          作者： <span class="inputVal" id="bkauthor">黄省曾</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,动物志,农书,完结</span> <br/>
          字数： <span class="inputVal" id="bknum">[book_length]3250</span> <br/>
          说明： <span class="inputVal" id="bkdec">中国现存最早的淡水养殖专著。又名《养鱼经》、《鱼经》。著者黄省曾(1490～1540),字勉之,号五岳山人,南京吴县人。举嘉靖乡试。成书于1540年以前。全书凡三篇。第一篇述鱼种。记载了天然鱼苗的捕捞及养殖方法,以及青鱼、草鱼鱼秧的食性及鲢鱼鱼种养殖中要注意的事项。所记明代松江府海边的鲻鱼养殖,是中国鲻鱼养殖的最早记载。第二篇述养鱼方法。对于鱼池建造,总结出一套有成效的方法。如主张二池并养,可以蓄水,可去大存小,免除鱼类受病泛塘而受的损失等。池水不宜太深,深则缺氧,水温低不利鱼类生长。但池塘正北要挖深,以利鱼受阳光,可以避寒;池塘环境要适应鱼类生长需要,指出池中要建人造洲岛,以利鱼类回游,可以快长;环池周围可种植芭蕉、树木、芙蓉等植物。对于鱼病防除,科学地指出鱼类排泄物不可过多,否则鱼食之会发病;池中流入碱水石灰也会使鱼得病泛塘。强调饵料的投喂,要定时、定点,要根据鱼类生长阶段及食性投喂。还指出不可捞水草喂鱼,以防夹带鱼敌入池。《种鱼经》反映了明代淡水鱼类养殖技术的经验及成就。第三篇主要记载海洋鱼类的性状及异名。全书约3000余字。有《居家必备》、《明世学山》、《百陵学山》、《夷门广牍》、《小史集雅》、《文房奇书》、《广百川学海》、《丛书集成》等版本。</span> <br/>
          封面： <span class="inputVal" id="bkimg">Z_12981.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]种鱼经
[book_author]黄省曾
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,动物志,农书,完结
[book_length]3250
[book_dec]中国现存最早的淡水养殖专著。又名《养鱼经》、《鱼经》。著者黄省曾(1490～1540),字勉之,号五岳山人,南京吴县人。举嘉靖乡试。成书于1540年以前。全书凡三篇。第一篇述鱼种。记载了天然鱼苗的捕捞及养殖方法,以及青鱼、草鱼鱼秧的食性及鲢鱼鱼种养殖中要注意的事项。所记明代松江府海边的鲻鱼养殖,是中国鲻鱼养殖的最早记载。第二篇述养鱼方法。对于鱼池建造,总结出一套有成效的方法。如主张二池并养,可以蓄水,可去大存小,免除鱼类受病泛塘而受的损失等。池水不宜太深,深则缺氧,水温低不利鱼类生长。但池塘正北要挖深,以利鱼受阳光,可以避寒;池塘环境要适应鱼类生长需要,指出池中要建人造洲岛,以利鱼类回游,可以快长;环池周围可种植芭蕉、树木、芙蓉等植物。对于鱼病防除,科学地指出鱼类排泄物不可过多,否则鱼食之会发病;池中流入碱水石灰也会使鱼得病泛塘。强调饵料的投喂,要定时、定点,要根据鱼类生长阶段及食性投喂。还指出不可捞水草喂鱼,以防夹带鱼敌入池。《种鱼经》反映了明代淡水鱼类养殖技术的经验及成就。第三篇主要记载海洋鱼类的性状及异名。全书约3000余字。有《居家必备》、《明世学山》、《百陵学山》、《夷门广牍》、《小史集雅》、《文房奇书》、《广百川学海》、《丛书集成》等版本。
[book_img]Z_12981.jpg


[book_title]种鱼经
一之種
古法俱求懷子鯉魚納之池中，俾自涵育。所以養鯉者，鯉不相食，易長又貴也。或在取近江湖薮澤陂泖水際之土十數舟，布底，則二年之內，土中自有大魚宿子，得水卽生也。
今之俗惟購魚秧。其秧也，漁人泛大江，乘潮而布網取之者。初也如針鋒然，乃飼之以雞鴨之卵黄，或大麥之麸屑，或炒大豆之末。稍大則鬻魚池養之家。《閩録》云︰「仲春，取子于江，曰魚苗，畜于小池。稍長，入𦼗塘，曰𦼗𩽁。可尺許，徙之廣池，飼以草。九月乃取。」
有難長之秧，曰「艋艘」。其首黄色，曰「螺師青」，以其食螺師故也，故名。《爾雅翼》曰︰「鱒魚食螺蚌。」是也。其口尖，朞年而鼻竅始通，不得通則死。長至尺許，乃易大。
惟鯶魚爲良。其口闊而盆首，似鯉而身圓，謂之草魚，食草而易長。《爾雅翼》曰︰「鯇魚食草。」
白鰱乃魚之貴者。白露左右，始可納之池中，或前一月，或後一月，皆不育。漁人擕于舟，若煎炙油氣觸之，則目皆瞎。《京口録》云︰「巨首細鱗，池塘中多蓄之。」
鯔魚，松之人于潮泥地鑿池，仲春潮水中捕盈寸者養之，秋而盈尺。腹背皆腴，爲池魚之最。是食泥，與百藥無忌。《京口録》云︰「頭扁而骨軟。」《閩志》云︰「目赤而身圓，口小而鱗黑。吳王論魚，以鯔爲上也。其魚至冬，能牽被而自盖。」
二之法
凡鑿池養魚，必以二，有三善焉︰可以蓄水鬻時，可去大而存小，可以解汎。〈此池汎，可入彼池。〉
不可以漚麻，一日卽汎。
魚遭鴿糞則汎，以圊糞解之。
魚之自糞多，而反復食之則汎，亦以圊糞解之。
池不宜太深，深則水寒而難長。
魚食雞鴨卵之黄，則中寒而不子，故魚秧皆不子。
魚之行遊，晝夜不息，有洲島環轉則易長。
池之傍，𣗳以芭蕉，則露滴而可以解汎。𣗳楝木，則落子池中，可以飽魚。𣗳葡萄架子于上，可以免鳥糞。種芙蓉岸周，可以辟水獺。
魚食楊花則病，亦以糞解之。食蟋蟀與嫰草，食稗子。
池之正　，浚宜特深，魚必聚焉，則三面有日而易長。飼之草亦宜　方，一日而両畨，須有定時。
魚小時，草必細飼，至冬則不食。
凡魚嘯子，必沿水痕，雖乹涸十年，遇水卽生，其長甚易。其嘯子也，以五月。鯉魚以五月下。惟銀魚、鱠殘魚嘯子于冰，冰解三日乃生也。
飼魚之草，不可撩水草，恐有黑魚、鮎魚等子在草上，是能食魚。黑魚者，鱧魚也，夜則仰首而戴斗。鮎魚者，鮧魚也，卽鯷魚也，大首，方口，背青黑而無鱗，是多涎。池中不可着碱水、石灰，能令魚汎。
陶朱公曰︰「以六畝地爲池，池中有九洲，則週遶無窮，自謂江湖也。求懷子鯉魚三尺者二十頭，牡鯉魚三尺者四頭，以二月上庚日納池中，令水無聲，魚必生。至四月納一神守，六月納二神守，八月納三神守。神守者，鼈也，內之則魚不飛去。至來年二月，可得一尺者一萬五千，三尺者四萬五千，二尺者萬。枚值五千，可得榆莢者一百二十五萬。又明年，一尺者十萬，二尺者五萬，三尺者五萬，四尺者四萬。留二尺者二千爲種，餘可得榆莢五百一十五萬。候至明年，不可勝計也。」九洲八谷，谷上立水二尺，谷中立水六尺。
凡池之䕯，相傳一夜生七子，太宻則魚皆欝死，必去其半乃佳。
三之江海諸品
江海之産，有鱘、鰉之魚。其長丈餘，鼻端有肉骨，四分身之一。両頰之肉，謂之鹿頭，可以爲鮓。《京口録》云︰「是両種，鱘肉之色白，鰉肉之色黄。廣州謂之鱘龍之魚，云類龍而無角。」
有鱸魚，惟松江者四腮也，巨口而細鱗；非江海之産，則二腮矣。《金谷園記》曰︰「秋仲由海而入江，可以作鱠。」《京口録》云︰「有二種，曰脆鱸，曰爛鱸。」《閩志》曰︰「身有黑文。」
有鰳魚，腹下之骨如鋸可勒，故名。出與石首同時，海人以冰養之，而鬻于諸郡，謂之冰鮮。
有鯧魚，身廣而頭銳，細鱗而軟骨，出于海。
有石首之魚，其色如金，俗名黄魚，楝花而來，秋而化鳬。《炙穀子》曰︰「石首，鯼魚也，首有小石，故名。」《海族志》云︰「其初出水也，龍鳴。夜視則有光。塩晒爲鱐，則曰白鮝。閩人謂之金鱗，又謂之黄瓜。」
有白魚。《避暑録》云︰「太湖之白魚冠天下。梅後十有五日入時，于時白魚最盛，謂之時裏白。」
有鯿魚，縮項穹脊，而細鱗博腹，其味腴，其色青白，卽魴魚也。古稱「漢水槎頭之鯿」，吳之太湖亦甚佳矣。
有銀魚，其形纎細，明瑩如銀。太湖之人多鱐以鬻焉，長者不過三寸。
有鰣魚，盛于四月，鱗白如銀，其味甘腴，多骨而速腐。廣州謂之三黧之魚。《閩志》曰︰「大者長數尺，春末有之。」
有鱠殘之魚，狀如銀魚而大，冬月帶子者謂之挨冰嘯。
有鮆魚，狹而首大，長者盈尺，其形如刀，俗呼刀鱭。初春而出于湖。《爾雅》曰︰「鮤，鱴刀。」注︰「今之鮆魚也，亦呼爲刀魚。」《說文》云︰「鮆，飲而不食，魛魚也。」
有鯌子魚，其生也帶子。
有鱖魚，巨口而細鱗，肉味鮮美，背黑，有斑。《本草》云︰「昔仙人劉慿常食石桂魚，今此魚鄕之人猶有桂之呼焉，其殆是歟？」
有鯽魚，卽鮒魚也。此魚旅行。鯽者，相卽；鮒者，相附也。至冬而味美。
有鰕虎之魚，類土附而腮紅若虎，善食蝦，俗謂之新媍之魚。
有土附之魚，似黑鯉而短小，附土而行，不似它魚浮水，故名。《京江録》︰「首大而身小，謂之吐𩵤。」
有鱨魚，其色黄，又謂之黄頰。
有針口之魚，首戴針芒，身長五六寸，土人多取爲鱐。
有河豚之魚，出于江海，有大毒，能殺人。無頰、無鱗與口，目能開闔作聲，是鱗中之毒品也。凡烹調也，腹之子，目之精，脊之血，必盡棄之。洎二皮肉肝之有斑，眼之赤，肝之獨包，鉗之一異，俱不可食。凡洗宜極浄，煑宜極熟，治之不中度、不熟，則毒于人。中其毒者，水調槐花末，或龍腦水，或至寶丹，或橄欖子，皆可解也。反諸荊芥等風藥，服風藥而食之者卽死。《物類相感志》︰「以荊芥煑其子，候如芡大，易荊芥再煑，至復小，乃可食。」蘇文定公轍嘗記吳人丁騭食河豚而死，以爲世戒。楊禮部家僮三人入肆，共食河豚，皆卽死。江南惟稱江隂所烹調者爲良。予在金陵，毛鴻臚饗予，出之曰︰「乃江隂某官所遺也。」予曰︰「江隂之人偶不中度，將何如？豈可信也？某不敢以不貲之軀試可謝之物。」毛公卽命撒去。此品决不可食，倘遇它氏宴會饌此，亦必禁謝不食，乃爲珍玉其身者。斑魚似河豚而小，食雖無恙，然亦是其種類，并絶之可也。

        </div>
      </div>
    </div>
  </div>
</div>
<!--update:2025-08-30 10:07:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>