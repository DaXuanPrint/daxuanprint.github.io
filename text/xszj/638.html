<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="对于新教育之意见,对于新教育之意见全文在线阅读,对于新教育之意见全文在线下载,大玄古籍书库">
<meta name="description" content="教育家蔡元培著。是作者在辛亥革命后,首任南京临时政府教育总长时所作。发表于1912年2月11日出版的《临时政府公报》第13号。此文系统全面地阐明了作者对于新教育方针的主张。他对清末制定的“忠君”、“尊孔”的教育宗旨进行了批评。提出军国民教育、实利主义教育、公民道德教育、世界观教育和美感教育,“五育”和谐发展的方针。认为教育分为隶属于政治者和超轶乎政治者两大类。前者包括军国民教育、实利主义教育,此二者反映了富国强兵的要求,还有公民道德教育,其内容是法国革命新提倡的“自由、平等、亲爱”。后者包括世界观教育和美">
<title>对于新教育之意见_蔡元培_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">对于新教育之意见</span> <br/>
          作者： <span class="inputVal" id="bkauthor">蔡元培</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,杂记,完结</span> <br/>
          字数： <span class="inputVal" id="bknum">[book_length]5229</span> <br/>
          说明： <span class="inputVal" id="bkdec">教育家蔡元培著。是作者在辛亥革命后,首任南京临时政府教育总长时所作。发表于1912年2月11日出版的《临时政府公报》第13号。此文系统全面地阐明了作者对于新教育方针的主张。他对清末制定的“忠君”、“尊孔”的教育宗旨进行了批评。提出军国民教育、实利主义教育、公民道德教育、世界观教育和美感教育,“五育”和谐发展的方针。认为教育分为隶属于政治者和超轶乎政治者两大类。前者包括军国民教育、实利主义教育,此二者反映了富国强兵的要求,还有公民道德教育,其内容是法国革命新提倡的“自由、平等、亲爱”。后者包括世界观教育和美育。在教学实施中,五育所占比例不同,军国民教育占10%,实利主义教育占40%,德育占20%,美育占25%,世界观占5%。所设修身、历史、地理、算学、物理、化学、博物学、图画、唱歌、手工、游戏等课程,在“五育”教育中分别具有不同意义。1912年9月北京教育部,根据此文精神,颁布《教育宗旨令》,明确规定国家教育宗旨是:“注重道德教育,以实利主义、军国民教育辅之,更以美感教育完成其道德。”对我国现代教育的发展产生深远影响。此文编入高平叔编《蔡元培全集》第2卷,中华书局1984年9月出版。</span> <br/>
          封面： <span class="inputVal" id="bkimg">Z_12402.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]对于新教育之意见
[book_author]蔡元培
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,杂记,完结
[book_length]5229
[book_dec]教育家蔡元培著。是作者在辛亥革命后,首任南京临时政府教育总长时所作。发表于1912年2月11日出版的《临时政府公报》第13号。此文系统全面地阐明了作者对于新教育方针的主张。他对清末制定的“忠君”、“尊孔”的教育宗旨进行了批评。提出军国民教育、实利主义教育、公民道德教育、世界观教育和美感教育,“五育”和谐发展的方针。认为教育分为隶属于政治者和超轶乎政治者两大类。前者包括军国民教育、实利主义教育,此二者反映了富国强兵的要求,还有公民道德教育,其内容是法国革命新提倡的“自由、平等、亲爱”。后者包括世界观教育和美育。在教学实施中,五育所占比例不同,军国民教育占10%,实利主义教育占40%,德育占20%,美育占25%,世界观占5%。所设修身、历史、地理、算学、物理、化学、博物学、图画、唱歌、手工、游戏等课程,在“五育”教育中分别具有不同意义。1912年9月北京教育部,根据此文精神,颁布《教育宗旨令》,明确规定国家教育宗旨是:“注重道德教育,以实利主义、军国民教育辅之,更以美感教育完成其道德。”对我国现代教育的发展产生深远影响。此文编入高平叔编《蔡元培全集》第2卷,中华书局1984年9月出版。
[book_img]Z_12402.jpg


[book_title]对于新教育之意见
近日在教育部与诸同人新草学校法令。以为征集高等教育会议之预备。颇承同志饷以谠论。顾关于教育方针者殊寡。辄先述鄙见。以为喤引。幸海内教育家是正之。
教育有二大别。曰。隶属于政治者。曰。超轶乎政治者。专制时代。（兼立宪而含专制性质者言之）教育家循政府之方针。以标准教育。常为纯粹之隶属政治者。共和时代。教育家得立于人民之地位。以定标准。乃得有超轶政治之教育。淸之季世。隶属政治之教育。腾于教育家之口者。曰军国民教育。夫军国民教育者。与社会主义僢驰。在他国已有道消之兆。然在我国则强邻逼处。亟图自衞。而历年丧失之国权。非凭藉武力。势难恢复。且军人革命以后。不保无军人执政之一时期。非行举国皆兵之制。将使军人社会。永为全国中特别之阶级。而无以平均其势力。则如所谓军国民教育者。诚今日所不能不採者也。”虽然。今之世界。所恃以竞争者。不仅在武力。而尤在财力。且武力之半。亦由财力而孳乳。于是有第二之隶属政治者。曰。实利主义之教育。以人民生计为普通教育之中坚。其主张最力者。至以普通学术。悉寓于树艺烹饪裁缝及金木土工之中。此其说创于美洲。而近亦盛行于欧陆。我国地宝不发。实业界之组织尙幼稚。人民失业者至多。而国甚贫。实利主义之教育。固亦当务为急者也。
是二者。所谓强兵富国之主义也。顾兵可强也。然或溢而为私鬭。为侵略。则柰何。国可富也。然或不免知欺愚。强劫弱。演而为贫富悬绝。资本家与劳働家血战之惨剧。则柰何。曰教之以公民道德。何为公民道德。曰。法兰西之革命也。所标揭者。曰。自由。平等。亲爱。道德之要旨。尽于是矣。孔子曰。匹夫不可夺志。孟子曰。大丈夫者。富贵不能淫。贫贱不能移。威武不能屈。自由之谓也。古者盖谓之义。孔子曰。己所不欲。勿施于人。子贡曰。我不欲人之加诸我也。吾亦欲毋加诸人。礼大学记曰。所恶于前。毋以先后。所恶于后。毋以从前。所恶于右。毋以交于左。所恶于左。毋以交于右。平等之谓也。古者盖谓之恕。自由者。就主观而言之也。然我欲自由。则亦当尊人之自由。故通于客观。平等者。就客观而言之也。然我不以不平等遇人。则亦不容人之以不平等遇我。故通于主观。二者相对而实相成。要皆由消极一方面言之。苟不进之以积极之道德。则夫吾同胞中。固有因生禀之不齐。境遇之所迫。企自由而不遂。求与人平等而不能者。将一切恝置之。而所谓自由若平等之量。仍不能无缺陷。孟子曰。鳏寡孤独。天下之穷民而无吿者也。张子曰。凡天下疲癃残疾惸独鳏寡。皆吾兄弟之顚连而无吿者也。禹思天下有溺者。由己溺之。稷思天下有飢者。由己飢之。伊尹思天下之人。匹夫匹妇。有不与被尧舜之泽者。若己推而纳之沟中。孔子曰。己欲立而立人。己欲达而达人。亲爱之谓也。古者盖谓之仁。三者诚一切道德之根原。而公民道德教育之所有事者也。
教育而至于公民道德。宜若可为最终之鹄的矣。曰。未也。公民道德之教育。犹未能超轶乎政治者也。世所谓最良政治者。不外乎以最大多数之最大幸福为鹄的。最大多数者。积最少数之一人而成者也。一人之幸福。丰衣足食也。无菑无害也。不外乎现世之幸福。积一人幸福而为最大多数。其鹄的犹是。立法部之所评议。行政部之所执行。司法部之所保护。如是而已矣。卽进而达礼运之所谓大道为公。社会主义家所谓未来之黄金时代。人各尽其所能。而各得其所需。要亦不外乎现世之幸福。盖政治之鹄的。如是而已矣。一切隶属政治之教育。充其量。亦如是而已矣。
虽然。人不能有生而无死。现世之幸福。临死而消灭。人而仅仅以临死消灭之幸福为鹄的。则所谓人生者。有何等价値乎。国不能有存而无亡。世界不能有成而无毁。全国之民。全世界之人类。世世相传。以此不能不消灭之幸福为鹄的。则所谓国民若人类者。有何等价値乎。且如是。则就一人而言之。杀身成仁也。舍身取义也。舍己而为羣也。有何等意义乎。就一社会而言之。与我以自由乎。否则与我以死。争一民族之自由。不至沥全民族最后之一滴血不已。不合全国为一大家不已。有何等意义乎。且人旣无一死生破利害之观念。则必无冒险之精神。无远大之计画。见小利。急近功。则又能保其不为失节堕行身败名裂之人乎。谚曰。当局者迷。旁观者淸。非有出世间之思想者。不能善处世间事。吾人卽仅仅以现世幸福为鹄的。犹不可无超轶现世之观念。况鹄的不止于此者乎。
以现世幸福为鹄的者。政治家也。教育家则否。盖世界有二方面。如一纸之有表里。一为现象。一为实体。现象世界之事为政治。故以造成现世幸福为鹄的。实体世界之事为宗教。故以摆脱现世幸福为作用。而教育者。则立于现象世界。而有事于实体世界者也。故以实体世界之观念为其究竟之大目的。而以现象世界之幸福为其达到于实体观念之作用。
然则现象世界与实体世界之区别何在耶。曰。前者相对。而后者绝对。前者范围于因果律。而后者超轶乎因果律。前者与空閒时间有不可离之关係。而后者无空閒时间之可言。前者可以经验。而后者全恃直观。故实体世界者。不可名言者也。然而旣以是为观念之一种矣。则不得不强为之名。是以或谓之道。或谓之太极。或谓之神。或谓之黑暗之意识。或谓之无识之意志。其各可以万殊。而观念则一。虽哲学之流派不同。宗教家之仪式不同。而其所到达之最高观念。皆如是。（最浅薄之惟物论哲学。及最幼稚之宗教祈长生求福利者。不在此例。）
然则教育家何以不结合于宗教。而必以现象世界之幸福为作用。曰。世固有厌世派之宗教若哲学。以提撕实体世界观念之故。而排斥现象世界。因以现象世界之文明为罪恶之源。而一切排斥之者。吾以为不然。现象实体。仅一世界之两方面。非截然为互相衝突之两世界。吾人之感觉。旣託于现象世界。则所谓实体者。卽在现象之中。而非必灭乙而后生甲。其现象世界间。所以为实体世界之障碍者。不外二种意识。一。人我之差别。二。幸福之营求。是也。人以自衞力不平等而生强弱。人以自存力不平等而生贫富。有强弱贫富而彼我差别之意识起。弱者贫者。苦于幸福之不足。而营求之意识起。有人我。则于现象中为种种之界画。而与实体违。有营求则当其未遂。为无已之苦痛。及其旣遂。为过量之要索。循环于现象之中。而与实体隔。能剂其平。则肉体之享受。纯任自然。而意识界之营求泯。人我之见亦化。合现象世界各别之意识为浑同。而得与实体吻合焉。故现世幸福。为不幸福之人类。到达于实体世界之一种作用。盖无可疑者。军国民实利两主义。所以补自衞自存之力之不足。道德教育。则所以使之互相衞互相存。皆所以泯营求而忘人我者也。由是而进以提撕实体观念之教育。
提撕实体观念之方法如何。曰。消极方面。使对于现象世界。无厌弃。而亦无执著。积极方面。使对于实体世界。非常渴慕。而渐进于领悟。循思想自由言论自由之公例。不以一流派之哲学一宗门之教义梏其心。而惟时时悬一无方体无终始之世界观以为鹄。如是之教育。吾无以名之。名之曰世界观教育。
虽然。世界观教育。非可以旦旦而聒之也。且其与现象世界之关係。又非可以枯藁单简之言说袭而取之也。然则何道之由。曰。由美感之教育。美感者。含美丽与尊严而言之。介乎现象世界与实体世界之间。而为之津梁。此为康德所创道。而嗣后哲学家未有反对之者也。在现象世界。凡人皆有爱恶惊惧喜怒悲乐之情。随离合生死祸福利害之现象而流转。至美术。则卽以此等现象为资料。而能使对之者自美感以外。一无杂念。例如采莲煑豆。飮食之事也。而一入诗歌。则别成兴趣。火山赤舌。大风破舟。可骇可怖之景也。而一入图画。则转堪展玩。是则对于现象世界。无厌弃而亦无执著也。人旣脱离一切现象界相对之感情。而为浑然之美感。则卽所谓与造物为友。而已接触于实体世界之观念矣。故教育家欲由现象世界而引以到达于实体世界之观念。不可不用美感之教育。
五者。皆今日之教育所不可偏废者也。军国民主义。实利主义。德育主义。三者。为隶属于政治之教育。（吾国古代之道德教育。则间有兼涉世界观者。当分别观之。）世界观。美育主义。二者。为超轶政治之教育。
以中国古代之教育证之。虞之时。夔典乐而教胄子以九德。德育与美育之教育也。周官以鄕三物教万民。六德六行。德育也。六艺之射御。军国民主义也。书。数。实利主义也。礼为德育而乐为美育。以西洋之教育证之。希腊人之教育。为体操与美术。卽军国民主义与美育也。欧洲近世教育家。如海尔巴脱氏。纯持美育主义。今日美洲之德弗伊派。则纯持实利主义者也。”以心理学各方面衡之。军国民主义毗于意志。实利主义毗于知识。德育兼意志情感二方面。美育毗于情感。而世界观则统三者而一之。
以教育界之分言三育者衡之。军国民主义为体育。实利主义为智育。公民道德及美育皆毗于德育。而世界观则统三者而一之。”以教育家之方法衡之。军国民主义。世界观。美育。皆为形式主义。实利主义为实质主义。德育则二者兼之。
譬之人身。军国民主义者。筋骨也。用以自衞。实利主义者。胃肠也。用以营养。公民道德者。呼吸机循环机也。周贯全体。美育者。神经系也。所以传导。世界观者。心理作用也。附丽于神经系而无迹象之可求。此卽五者不可偏废之理也。
本此五主义。而分配于各教科。则视各教科性质之不同。而各主义所占之分数。亦随之以异。
国语国文之形式。其依准文法者。属于实利。而依准美词学者。属于美感。其内容。则军国民主义当占百分之十。实利主义当占其四十。德育当占其二十。美育当占其二十五。而世界观则占其五。
修身。德育也。而以美育及世界观参之。
历史地理。实利主义也。其所敍述。得并存各主义。历史之英雄。地理之险要及战蹟。军国民主义也。记美术家及美术沿革。写各地风景及所出美术品。美育也。记圣贤。述风俗。德育也。因历史之有时期而推之于无终始。因地理之有涯涘而推之于无方体。及夫烈士哲人宗教家之故事及遗蹟。皆可以为世界观之导线也。
算学。实利主义也。而数为纯然抽象者。希腊哲人毕达哥拉士以数为万物之原。是亦世界观之一方面。而几何学各种线体。可以资美育。
物理。化学。实利主义也。原子电子。小莫能破。爱耐而几。范围万有。而莫知其所由来。莫穷其所究竟。皆世界观之导线也。视官听官之所触。可以资美感者尤多。
博物学。在应用一方面。为实利主义。而在观感一方面。多为美感。硏究进化之阶段。可以养道德。体验造物之万能。可以导世界观。
图画。美育也。而其内容。得包含各种主义。如实物画之于实利主义。历史画之于德育是也。其至美丽至尊严之对象。则可以得世界观。
唱歌。美育也。而其内容。亦可以包含种种主义。
手工。实利主义也。亦可以兴美感。
游戏。美育也。兵式体操。军国民主义也。普通体操。则兼美育与军国民主义二者。
右之所箸。仅具辜较。神而明之。在心知其意者。
满淸时代。有所谓钦定教育宗旨者。曰忠君。曰尊孔。曰尙公。曰尙武。曰尙实。忠君与共和政体不合。尊孔与信教自由相违。（孔子之学术。与后世所谓儒教孔教。当分别观之。嗣后教育界何以处孔子。及何以处孔教。当特别讨论之。兹不赘。）可以不论。尙武卽军国民主义也。尙实。卽实利主义也。尙公。与吾所谓公民道德。其范围或不免有广狭之异。而要为同意。惟世界观及美育。则为彼所不道。而鄙人尤所注重。故特疏通而证明之。以质于当代教育家。幸教育家平心而讨论焉。

        </div>
      </div>
    </div>
  </div>
</div>
<!--update:2025-08-30 10:05:17-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>