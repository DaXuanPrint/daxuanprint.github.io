<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,唐韵正卷一,唐韵正卷二,唐韵正卷三,唐韵正卷四,唐韵正卷五,唐韵正卷六,唐韵正卷七,唐韵正卷九,唐韵正卷十,唐韵正卷十一,唐韵正卷十二,唐韵正卷十三,唐韵正卷十四,唐韵正卷十五,唐韵正卷十六,唐韵正卷十七,唐韵正卷十八,唐韵正卷十九,唐韵正卷二十,唐韵正全文在线阅读,唐韵正全文在线下载,大玄古籍书库">
<meta name="description" content="二十卷。《音学五书》之四，清顾炎武撰。这部书表面上是以古音正《唐韵》之讹，故称《唐韵正》;但实质是把本该载在《诗本音》里的许多证据拿出来另编了这部书，以免《诗本音》过于繁重，可以认为《唐韵正》是《诗本音》的详细注解。顾氏《音学五书后叙》云：“《唐韵正》之考音详矣，而不附于经，何也?曰文繁也。”卷首凡例曰：“凡韵中之字，今音与古音同者，即不复注;其不同者，乃韵谱相传之误，则注云古音某，并引经传之文以正之。其一韵皆同而中有数字之误，则止就数字注之，一东是也。一韵皆误，则每字注之，四江是也。同者半，不同者半，则">
<title>唐韵正_顾炎武_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">唐韵正</span> <br/>
          作者： <span class="inputVal" id="bkauthor">顾炎武</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,韵书,考据,完结</span> <br/>
          字数： <span class="inputVal" id="bknum">[book_length]316942</span> <br/>
          说明： <span class="inputVal" id="bkdec">二十卷。《音学五书》之四，清顾炎武撰。这部书表面上是以古音正《唐韵》之讹，故称《唐韵正》;但实质是把本该载在《诗本音》里的许多证据拿出来另编了这部书，以免《诗本音》过于繁重，可以认为《唐韵正》是《诗本音》的详细注解。顾氏《音学五书后叙》云：“《唐韵正》之考音详矣，而不附于经，何也?曰文繁也。”卷首凡例曰：“凡韵中之字，今音与古音同者，即不复注;其不同者，乃韵谱相传之误，则注云古音某，并引经传之文以正之。其一韵皆同而中有数字之误，则止就数字注之，一东是也。一韵皆误，则每字注之，四江是也。同者半，不同者半，则同者注其略，不同者注其详，且明其本二韵而误并为一，五支是也。一韵皆同无误则不注，二冬、三钟是也。”《四库全书提要》云：“盖逐字以求古音，当移出者移而出，当移入者移而入。视他家谬执今韵言古音，但知有字之当入，而不知有字之当出，以至今古纠牵，不可究诘者，其体例特为明晰。与所作《韵补正》皆为善本。然《韵补》误叶古音，可谓之 ‘正’; 至《唐韵》则本为四声而设，非言古韵之书; 声随世移，是变非误，概名曰‘正’，于义未协。是则炎武泥古之过，其偏亦不可不知也。”</span> <br/>
          封面： <span class="inputVal" id="bkimg">Z_12219.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]唐韵正
[book_author]顾炎武
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,韵书,考据,完结
[book_length]316942
[book_dec]二十卷。《音学五书》之四，清顾炎武撰。这部书表面上是以古音正《唐韵》之讹，故称《唐韵正》;但实质是把本该载在《诗本音》里的许多证据拿出来另编了这部书，以免《诗本音》过于繁重，可以认为《唐韵正》是《诗本音》的详细注解。顾氏《音学五书后叙》云：“《唐韵正》之考音详矣，而不附于经，何也?曰文繁也。”卷首凡例曰：“凡韵中之字，今音与古音同者，即不复注;其不同者，乃韵谱相传之误，则注云古音某，并引经传之文以正之。其一韵皆同而中有数字之误，则止就数字注之，一东是也。一韵皆误，则每字注之，四江是也。同者半，不同者半，则同者注其略，不同者注其详，且明其本二韵而误并为一，五支是也。一韵皆同无误则不注，二冬、三钟是也。”《四库全书提要》云：“盖逐字以求古音，当移出者移而出，当移入者移而入。视他家谬执今韵言古音，但知有字之当入，而不知有字之当出，以至今古纠牵，不可究诘者，其体例特为明晰。与所作《韵补正》皆为善本。然《韵补》误叶古音，可谓之 ‘正’; 至《唐韵》则本为四声而设，非言古韵之书; 声随世移，是变非误，概名曰‘正’，于义未协。是则炎武泥古之过，其偏亦不可不知也。”
[book_img]Z_12219.jpg


[book_title]提要
臣等谨案唐韵正二十卷
国朝顾炎武撰音学五书之四也其书以古音正唐韵之讹凡韵中之字今音与古音同者即不注其不同者乃韵谱相传之悮则注云古音某并引经传之文以证之其一韵皆同而中有数字之误则止就数字注之一东是也一韵皆误则毎字注之四江是也同者半则同者注其略不同者注其详且明其本二韵而误并为一五支是也一韵皆同无误则不注二冬三钟是也葢逐字以求古音当移出者移而出当移入者移而入视他家谬执今韵言古音但知有字之当入而不知有字之当出以至今古纠牵不可究诘者其体例特为明晰与所作韵补正皆为善本然韵补误叶古音可谓之正至唐韵则本为四声而设非言古韵之书声随世移是变非误槩名曰正于义则犹未协焉乾隆四十五年十二月恭校上
总纂官臣纪昀臣陆锡熊臣孙士毅
总　校　官　臣　陆　费　墀

[book_title]唐韵正卷一
昆山顾炎武撰
【凡韵中之字今音与古音同者即不复注其不同者乃韵谱相传之误则注云古音某并引经传之文以正之其一韵皆同而中有数字之误则止就数字注之一束是也一韵皆误则每字注之四江是也同者半不同者半则同者诖其畧不同者注其详且明其本二韵而误并为一五支是也一韵皆同无误则不注二冬三钟是也余仿此】
上平声
一东
弓【居戎切】
【古音肱　诗大叔于田三章抑释掤忌抑鬯弓忌小戎三章虎韔镂膺交韔二弓竹闭绲縢　采緑三章之子于狩言韔其弓之子于钓言纶之绳　閟宫五章公车千乘朱英緑縢二矛重弓公徒三万贝胄朱綅烝徒增增戎狄是膺荆舒是惩则莫我敢承左传庄二十二年诗曰翘翘车乘招我以弓岂不欲往畏我友朋　楚词九歌国殇带长剑兮挟秦弓首虽离兮心不惩诫既勇兮又以武终刚强兮不可凌身既死兮神以灵魂魄毅兮为鬼雄灵字不入韵韩非子扬权篇毋防而弓一栖两雄　汉枚乘七发将为太子驯骐骥之马驾飞軨之舆乘牡骏之乘右夏服之劲箭左乌号之雕弓　宋吴棫韵补曰弓姑切春秋昭三十一年邾黑肱以滥来奔公羊传作黑弓仪礼乡射礼侯道五十弓弓二寸以为侯中注今文改弓为肱　按弓字古无读居戎反者当改入蒸韵　元载侗六书故曰弓古音姑切而躳字从吕诗躳与宫宗协见于云汉弓与绳膺协见于小戎采緑较然不紊弓非躳之声也按论语天之歴数在尔躳亦与中穷终为韵】
雄【羽弓切】
【古音羽陵反　诗无羊三章尔牧来思以薪以蒸以雌以雄尔羊来思矜矜兢兢不骞不崩麾之以肱毕来既升　正月五章谓山葢卑为冈为陵民之讹言寕莫之惩召彼故老讯之占梦具曰予圣谁知乌之雌雄　左传襄十年孙文子卜繇兆如山陵有夫出征而丧其雄正义云古人读雄与陵为韵诗正月无羊皆以雄韵陵是也　楚词国殇见上　韩非子见上素问着至教论此皆阴阳表里上下雌雄相输应也　黄石公三畧故其众可望而不可当可下而不可胜以身先人故其兵为天下雄　淮南子览冥训夫死生同域不可胁陵勇武一人为三军雄　兵畧训奇正之相应若水火金木之代为雌雄也善用兵者持五杀以应故能全其胜　汉书元后传阴为阳雄土火相乘故有沙鹿崩后六百四十五年宜有圣女兴　汉冀州从事张表碑文懿烈纯徳继踵相承于来我君亦邦之雄　魏陈琳神武赋单鼓未伐虏已溃崩克儁馘首枭其魁雄　按雄字自文子符言篇老子曰一言不可穷也二言天下宗也三言诸侯雄也四言天下双也列女传鲁寡陶婴歌悲夫黄鹄之早寡兮七年不双宛颈独宿兮不与众同夜半悲鸣兮想其故雄后人因之误入东韵】
熊
【古音同上　春秋宣八年我小君敬嬴公羊谷梁传并作顷熊顷音近敬熊音近嬴正义不得其解乃云一人有两号非矣　左传昭七年正义曰张叔皮论云宾爵下革田鼠上腾牛哀虎变鲸化为熊久血为燐积灰生蝇傅潜通赋云声伯忌琼瑰而弗占兮昼言诸而暮终嬴政沈璧以祈福兮告凶而命穷黄母化而为鼋兮鲧殛变而成熊二者所韵不同或疑张叔为能字著作郎王劭曰古人读雄与熊皆于陵反张叔用旧音傅用新音张叔亦作熊也案诗无羊正月及襄十年卫卜御宼繇皆以雄韵陵劭言是也　以上二字当改入蒸韵】
瞢【莫中切】
【古音莫腾反　左传襄十四年不与于防亦无瞢焉瞢音莫赠反徐又武登反一音武忠反　今此字两収于一东十七登部中　按唐岑参寄青城龙溪奂道人诗五岳之丈人西望青瞢瞢与棱僧凝澄称灯乘应为韵独孤及招北客文白日无光其气瞢瞢与凝蒸为韵是唐人固读为莫腾反矣　当削去并入登韵】
□
【古音同上　亦作鄸春秋昭二十年曹公孙防自鄸出奔宋鄸音莫公反一音亡增反玉篇有矒字亦云莫公黙邓二切今广韵不収】
梦
【古音同上　诗鸡呜三章虫飞薨薨甘与子同梦之防且归矣无庶予子憎　斯干六章乃寝乃兴乃占我梦　正月四章瞻彼中林侯薪侯蒸民今方殆视天梦梦既克有定靡人弗胜有皇上帝伊谁云憎　五章见上　汉雄甘泉赋般□弃其剞劂兮王尔投其钩绳虽方征侨与偓佺兮犹彷佛其若梦　诗视尔梦梦沈音莫登反　亦作防淮南子缪称训其坐无虑其寝无防物来而名事至而应　文子同　陈第曰梦莫腾反后转音防晋潘岳哀永逝文既遇目兮无兆曾窹寝兮弗梦既瞻顾兮家道长寄心兮尔穷始音防　按石崇答曹嘉诗周公不足梦亦与中融等字为韵　张弨曰説文防寐字偕梦声音义不同因笔繁借省详九经字様佩觿集　以上二字当改入登韵】
冯【房戎切】
【古音慿　诗绵六章捄之陾陾度之薨薨筑之登登削屡冯冯百堵皆兴鼛鼓弗胜　晋郭璞山海经飞鼠赞或以尾翔或以髯凌飞鼠鼓翰翛然皆腾用无常所惟神是冯　春秋庄二年宋公冯卒冯音皮冰反　山海经冰夷注冰夷冯夷也竹书作冯夷字或作冰也　説文冯从马仌声　元吾衍闲居録曰舜生诸冯及晋人有冯妇之类皆音皮冰反古不音房戎反也　今此字两収于一东十六蒸部中　按汉书礼乐志安世房中歌桂华冯冯翼翼本注无音当与慿字音同太经廓次六维丰维崇百辟冯冯伊徳攸兴冯与下兴为韵不与上崇为韵至后周祀黄帝云门舞歌齐坛芝清野桂冯冯与同宫中风葱为韵则读房戎反矣又吴华覈上孙晧文曰咨覈小臣草芥凡庸遭眷值圣受恩特隆越从朽壤蝉蜕朝中熙光紫闼青琐是慿晋郭璞作元帝哀防文曰大业未恢皇龄未中天憯其景昆頽其崇茕茕小子藐藐孤冲靡天何戴靡地何慿恍惚极慕若存若终则并慿字亦读为房戎反葢此字之音自吴已误后周庾信鸳鸯赋以韩凭为韩冯亦读为房戎反　当削去并入蒸韵】
泛
【古音孚梵反　説文泛从水凡声　今此字两収于一东六十梵部中　当削去并入梵韵】
芃
【古音凡　説文芃从草凡声　当改入凡韵】
梵
【古音扶泛反　今此字两収于一东六十梵部中汉都乡正卫弹碑梵梵黍稷借作芃芃故入此韵当削去并入梵韵】
风【方戎切】
【古音方愔反　诗緑衣四章絺兮绤兮凄其以风我思古人寔获我心　邶谷风首章习习谷风以阴以雨黾勉同心不宜有怒风与心为韵　晨风首章鴥彼晨风鬰彼北林未见君子忧心钦钦　何人斯四章彼何人斯其为飘风胡不自北胡不自南胡逝我梁祗搅我心　桑柔六章如彼遡风亦孔之僾民有肃心荓云不逮风与心为韵　烝民八章吉甫作诵穆如清风仲山甫永懐以慰其心　楚辞九章涉江乘鄂渚而反顾兮欵秋冬之緖风步余马兮兰皋邸余车兮芳林　哀郢登大坟以逺望兮聊以舒吾忧心哀州土之平乐兮悲江介之遗风　管子版法篇兼爱无遗是谓君心必先顺教万民乡风旦暮利之众乃胜任　孙子军争篇故其疾如风其徐如林庄子秋水篇夔怜蚿蚿怜蛇蛇怜风风怜目目怜心韩非子扬权篇枝大本小将不胜春风不胜春风枝将害心公子既众宗室忧唫　淮南子説林训有】
【山无林有谷无风有石无金　文子下徳篇内能理身外得人心发施号令天下从风　汉书礼乐志郊祀歌朝陇首篇流星陨感惟风籋归云抚懐心　司马相如上林赋纷溶箾篸猗狔从风　长门赋廓独潜而专精兮天飘飘而疾风登兰防而遥望兮神怳怳而外淫　枚乘七发梧桐并闾极望成林众芳芬鬰乱于五风从容猗靡消息阳隂列坐纵酒荡乐娯心景春佐酒杜连理音　防涉乎云林周驰乎兰泽弭节乎江浔掩青苹溯清风陶阳气荡春心逐狡兽集轻禽　东方朔七谏便娟之修竹兮寄生乎江潭上葳蕤而防露兮下泠泠而来风孰知其不合兮若竹柏之异心　盐鐡论文繁于春华无效于抱风饰虚言以乱实道古以害今　易林暌之巽露宿多风君子伤心　京房易传众逆同志至徳乃潜厥咎风韩诗外传子贡曰向子之言穆如清风不悖我语和畅我心于此有琴而无轸愿借子调其音　列女】
【传阿谷处女篇同　颂曰孔子出逰阿谷之南异其处子欲观其风子贡三反女辞辩湥子曰逹情知礼不淫　扬雄蜀都赋其布则细都弱折绵茧成衽阿丽纎靡避晏与隂蜘蛛作丝不可见风筩中黄润一端数金　冯衍顕志赋沮先圣之成论兮邈名贤之高风忽道徳之珍丽兮务富贵之乐耽　张衡思赋収畴昔之逸豫兮卷淫放之遐心修初服之娑娑兮长余佩之参参文章奂以灿烂兮美纷纭以从风御六艺之珍驾兮防道徳之平林　七辩美哉吾子之诲穆如清风启乃嘉猷寔慰我心　李尤牖铭天设牖开光照隂施于明堂以象八风　蔡邕答对元式诗君子博文贻我徳音辞之集矣穆如清风魏卞兰赞述太子赋天下延颈欲颂徳音闻之于古见之于今深不可测髙不可防创法万载乘此休风晋戴凯之竹谱葢竹所生大抵江南上宻防露下防来风连畞椄町踈散冈潭　今山西人读风犹作】
【方愔反按説文风从虫凡声似当读方凡反左传襄二十九年沨沨乎韦昭音凡徐邈音敷剑反颿亦音凡説文颿从马风声今南人谓防为蓬犹之谓方凡之风为方戎也　释名风兖豫司横口合唇言之风汜也其气博汜而动物也青徐言风踧口闭唇推气言之风放也气放散也　按风字自汉王裦洞箫赋吟气遗响聨绵漂撇生防风兮连延骆驿变无竆兮班固东都赋觐明堂临辟雍扬缉熈宣皇风马融长笛赋箫管备举金石并隆无相夺伦以宣八风始变古音以后邉让章华防赋祢衡顔子碑蔡琰胡笳十八拍魏文帝黎阳作陈思王杂诗刘桢赠从弟无不读为方戎反矣】
枫
【古音同上　楚辞招魂朱明承夜兮时不可淹皋兰被径兮斯路渐湛湛江水兮上有枫目极千里兮伤春心魂兮归来哀江南　汉张衡西京赋木则枞栝椶楠梓棫楩枫嘉卉灌丛鬰若邓林　以上二字当改入侵凡韵　沨檒等字从风得声俱当改入侵凡韵余仿此不悉书】二冬
【古与一东通为一韵】
三钟
【古与一东二冬通为一韵】
四江
【古与一东二冬三钟通为一韵　宋呉棫韵补四江古通阳或转入东非】
江【古双切】
【古音工　楚辞九章哀郢将运舟而下浮兮上洞庭而下江去终古之所居兮今逍遥而来东　悲囘风冯昆仑以澂雾兮隠岷山以清江惮涌湍之礚礚兮聴波声之汹汹　荀子成相篇禹有功抑下鸿辟除民害逐共工北决九河通十二渚疏三江　欲衷对言不从恐为子胥身离凶进谏不聴刭而独鹿弃之江　汉东方朔七諌痛忠言之逆耳兮恨申子之沈江愿悉心之所闻兮遭值君之不聪　淮南子説林训晋阳处父伐楚以救江故解捽者不在于捌格在于批伔伔音宂广韵作搑三钟二肿部中并有此字修务训禹耳参漏是谓大通兴利除害疏河决江礼含文嘉同　白虎通同　史记龟防传故云神】
【至能见梦于元王而不能自出于渔者之笼身能十言尽当不能通使于河还报于江　易林晋之既济见下　蹇之临霖雨不止流为河江南国忧凶　扬雄蜀都赋百金之家千金之公干池泄澳观鱼于江越絶书记呉王占梦胥为人先知忠信中断之入江圣正言直諌身死无功　黄香九宫赋碎太山而】
【刺嵩髙吸洪河而嘬九江登嶣嶤之厘防闚天门而闪帝宫亯嘉命而延夀乐斯宫之无竆　杨修五湖赋头首无锡足蹄松江负乌程于背上懐大吴以当胷　魏王粲赠蔡子笃诗翼翼飞鸾载飞载东我友云徂言戾旧邦舫舟翩翩以泝大江蔚矣荒涂时行靡通慨我懐慕君子所同　陈思王九愁赋俗参差而不齐岂毁誉之可同竞昬瞀以营私害予身之奉公共朋党而姤贤俾予济乎长江　磐石篇见下禹治水赞嗟夫夏禹实劳水功西凿龙门疏河导江梁岐既辟九州以同天锡圭奄有万邦　吴鼔吹曲关背徳篇巍巍夫圣主睿徳与通与通亲任吕防泛舟洪汜池溯涉长江　晋鼙舞歌大晋篇吴人放命慿海阻江飞书告谕响应来同　晋书五行志呉孙皓天纪中童谣曰阿童复阿童衔刀防渡江不畏岸上虎但畏水中龙　元帝纪太安之际童谣云五马浮渡江一马化为龙　宋书五行志并同左思蜀都赋结阳成之廷阁飞观榭乎云中开髙轩以临山列绮而瞰江　吴都赋鸟则鹍鸡鸀鳿鹴鹄鹭鸿鶢鶋避风候鴈造江　嶰涧閴冈岵童罾罘满效获众廻靶乎行睨观渔乎三江泛舟航于彭蠡浑万艘而既同　陆机汉高帝功臣颂颍阴鋭敏屡为军锋奋戈东城禽项定功乘风借响髙步长江収吴引淮光啓于东　陆云赠郑曼季诗瞻彼高冈有猗其桐允也君子实寳南江　潘岳沧海赋无逺不集靡幽不通羣溪俱息万流来同含三河而纳四渎朝五湖而夕九江　傅阙赋陆断羣兕水截轻鸿洒奔驷于中衢斩双蛟于大江将以威天下而御羣凶　枣赋北阴塞门南临三江或布燕赵或广河东石崇思归叹登城隅兮临长江极望无涯兮思填胷　挚虞太康颂天难既降时惟鞠凶龙战虎争分】
【裂遐邦备僭岷蜀度逆海东权乃乘间割据三江郭璞江赋扬缟毦擢紫茸防潭隩被长江繁蔚芳蓠隠蔼水松涯灌芊菄潜荟葱茏　山海经钟山之子鼓钦防赞钦防及鼓是杀祖江帝乃戮之昆仑之东二子皆化矫翼亦同　帝江赞质则混沌神则旁通自然灵照聴不以聪强为之名曰惟帝江　应硕祝社文嘉肴绮错白茅荐恭有肉如坻有酒如江社君既眷祗肃威容　陶潜停云诗停云霭霭时雨蒙蒙八表同昬平陆成江有酒有酒闲饮东牕愿言懐人舟车靡从　赠长沙公族祖诗伊余云遘在长忘同笑言未久逝焉西车遥遥三湘滔滔九江山川阻逺行李时通　支昙谛庐山赋映以竹柏蔚以柽松萦以三湖带以九江嗟四物之萧森爽独秀于冬后汉书王刘张李传赞天地闭革野战羣龙昌芳僭诈梁齐连锋宠负强地宪萦深江实惟非律代委神邦　宋谢灵运山居赋近西则杨宾接峰唐皇连纵室壁带谿曾孤临江竹縁浦以被緑石照涧而映红田南树园激流植楥诗卜室倚北阜启扉面南江激涧代汲井插槿当列墉羣木既罗户众山亦当牕靡迤趋下田迢递瞰高峰　谢惠连豫章行轩防遡遥路薄送瞰遐江舟车理殊缅宻友将逺从九里乐同润二华念分峰集欢岂今发离叹自古钟　鲍照防思诗云径兮海冲上潮兮送风秋水兮惊浦凉烟兮冒江暮气起兮逺岸黒阳精灭兮天际红波沄沄兮无厎山森森兮万重　还都口号阴沈烟塞合萧瑟凉海空驰霜急归节幽云惨天容旌鼔贯涂羽鹢被长江君王迟京国防子思乡邦　与荀中书别诗亲交笃离爱眷恋置酒终敷文勉征念发藻慰愁容思君吟涉洧抚已谣渡江慙无黄鹤翅安得久相从　何承天社颂霸徳方将世号共工厥有才子寔田勾龙称物平赋百姓熈雍唐尧救灾决河流江弃亦播殖作乂万邦克配二祀以报勲庸　梁江淹哀千里赋山则异岭竒峰横屿带江杂树亿尺红霞万重　江上之山赋潺湲澒溶兮楚水而吴江刻划崭崒兮云山而碧峰挂青萝兮万仭竖丹石兮百重后魏韩显宗赠李彪诗贾生谪长沙董儒诣临江愧无若人迹忽防两贤踪追昔渠阁防防驽厠羣龙如何情愿夺飘然独逺从痛哭去旧国衔涙届新邦哀哉无援民嗷然失侣鸿彼苍不我闻千里告志同阳固演赜赋始楼桑而发辉兮终龙变于巴庸绕阊门而结庆兮鬰蝉蜕于三江　唐张説邓国夫人墓志铭逺矣皇祖肇自伯宗灵基在晋华胄陵江尹兹西楚宅是南邦高葢结辙圆冠比踪　主簿崔讷妻墓志铭崔实齐胄刘亦汉宗崇其显媾望偶族双阃闱是穆馈奠斯恭贞歌浮汉孝室洞江珪璋其节桃李其容宜亯偕老胡宁鞠防朝槿飞陌春萝坠松夫伤子慕去此何从百嵗之后魂兮合封　李华寄赵七侍御诗纬卿陥非罪折我昆吾锋茂挺独先觉拔身渡京江斯人谢明代百代坠鹓鸿世故坠横流与君哀路竆通篇皆用东冬钟韵　平原公遗徳颂专征獯戎或蹇或通易简昭融帝命平原八州提封湥湖大江　严子陵赞网罗徧野乃致云鸿降尊申旧延卧禁中舒体展肢加扵帝躳星官告占天下闻风富春长往潄濯清江　李翺别山神文翺自去嵗来临此邦遭罹炎旱淮左毕同隣郡逃亡十家六空惟此舒人安业于农我政无能遘此嵗防灾同报异乃神之聪事幸无败誉斯有融遂忝帝命复官南宫皆神所祐我亦何功将赴京邑路沿大江遣使告辞神鉴余衷　栁宗元湘源二妃庙碑铭邑令羣吏告于君公亷用积余以就尔功桴木负埴载流于江既夷以成崇宇峻墉絜严清间左右率从神乐来归徒御雍雍　水经注引广雅曰江贡也风俗通曰出珍物可贡献释名曰江公也小水流入其中所公共也説文江从水工声　陈第曰江音工周礼六书三曰谐声江河是也説文以工得声后世之音去谐声逺矣　按江古音工红古亦音工宋洪适隶释云汉桂阳太守周府君颂碑曲江字凡十九见皆作曲红绥民校尉熊君碑及额曲江字亦作曲红而史记汉书孝文纪大功小功作大红小红孝景孝哀纪女工作女红郦食其董仲舒传工女作红女是江红同一音也　又按江字自宋书符瑞志沈演之嘉禾颂白鹿逾海素鸟越江始与攘彰厢阳为韵　李因笃曰张説岳州饯广州萧都督得冬字诗云孤城抱大江节使往朝宗果是台中旧依然水上逢京华遥比日疲老飒如冬窃羡能言鸟衔恩向九重则律诗中亦借用之矣首句虽出韵然亦以江有工音故可用更考二铭及李华集可见唐开元大歴时江字尚读为工也　説文鸿从鸟江声　杨慎曰今滇人语谓江为工】
扛
【古音同上　説文扛从手工声】
釭
【古音同上　释名釭空也其中空也　汉书外戚传壁带往往为黄金釭师古曰釭音工　説文釭从金工声　今此字三収于一东二冬四江部中　杨慎曰博古图有王氏铜虹烛锭皆灯烛具也古字少借虹作釭】
玒
【古音同上　説文玒从王工声　今此字两収于一东四江部中】
□
【古音钟　今此字两収于三钟四江部中　説文作防举也从公声】
杠
【古音工　汉史防急就篇妻妇聘嫁赍媵僮奴婢私隶枕牀杠蒲蒻蔺席帐帷幢通章皆用东韵　释名杠公也众义所公共也　説文杠从木工声】
厖【莫江切】
【古音莫工反　诗长发五章受小共大共为下国骏厖何天之龙敷奏其勇不震不动不戁不竦百禄是总　荀子引此作骏防大戴礼引此作恂防　小戎防伐有苑笺防厖也　文选张衡思赋逾厖鸿于宕防兮五臣本作蒙鸿　张弨曰今俗读若庞形亦譌溷】
尨
【古音同上　左传闵二年衣之尨服僖五年狐裘尨茸释文尨莫江反莫工音防诗狐裘防戎即尨茸异文　考工记玉人上公用龙郑司农云龙当为尨尨谓杂色】
駹
【古音同上　汉司马相如难蜀父老因朝冉从駹定笮存邛　易説卦传震为雷为龙虞翻干寳并作□虞云苍色干云杂色李鼎祚作駹亦云苍色　周礼巾车革路龙勒条缨五就注龙駹也　駹车雚蔽然幎髤饰注故书駹作龙　犬人凡几珥沈辜用駹可也注故书駹作龙　尔雅释畜面颡皆白惟駹駹音龙】
涳【女江切】
【古音空　説文涳从水空声　今此字三収于一东四江部中】
窻【楚江切】
【古音葱亦作牕　晋陆云诗凯风有集飘飖南窻思乐万物观异知同　左思魏都赋其闾阎则长夀吉阳永平思忠亦有戚里寘宫之东闬出长者巷包诸公都防之堂殿居绮窻舆骑朝猥蹀防其中　夏侯湛釭灯赋尔乃隠以金翳疏以华笼融素膏于囘槃发朱耀于绮窻　庾阐乐贤堂颂游蚪一栖鸾一丛川澄华沼树拂椅桐林有晨风翮有西雍髙观廻云疏飚倚窻　王康琚诗登山招隠士褰裳蹑遗踪华条当圜室翠叶代绮窻　陶潜诗见上　晋时七日夜女郎歌紫霞烟翠葢斜月照绮窻衔悲握离袂易尔违年容　宋谢灵运田南诗见上　佛影铭敬图遗踪疏凿峻峰周流步櫩窈窕房栊激波映墀引月入窻云往拂山风来过松　鲍照翫月城西门廨中诗蛾眉蔽珠栊玉钩隔鎻窻三五二八时千里与君同夜移衡汉落徘徊帷户中　代陈思王京洛篇凤楼十二重四户八绮窻绣桷金莲花桂柱玉盘龙中兴歌白日照前窻玲珑绮罗中　梁江淹镜论语篇惟山中兮寂寞沉忧思兮无从石红青兮百叠】
【山浓淡兮万重日下兮阙　月出兮铜峰竹色兮拂户水气兮绕窻　包明月前溪歌当曙与未曙百鸟啼前窻独眠抱被叹忆我懐中侬单情何时双　考工记匠人四旁两夹窻窻亦音悤　左传文十八年辟四门明四聪聪本亦作窻七工反　定九年载葱灵寝于其中而逃贾逵曰葱灵衣车也有葱有灵然则此车前后有蔽两旁开葱可以观望葱中竖木谓之灵今人犹呼二木为灵子是以葱为窻以灵为櫺也　风俗通人君者辟门开牕牕即聪字　释名窻聪也于内窥外为聪明也　三国志诸葛诞传注是时当世俊士散骑常侍夏侯尚书诸葛诞邓飏之徒共相题表以畴四人为四聪诞备八人为八逹曹爽传注附李胜事则曰明帝禁浮华而人白胜堂有四窻八逹各有主名是以四窻为四聪也按孝经援神契礼含文嘉并云明堂者八窻四闼故时人借此为名　説文窻从穴悤声　玉篇囱窗同楚江十公二切　按楚江初江同一音左传定九年葱灵释文葱初江反初江即初工今人不识江之音工反欲改葱为初冈反误也　又按説文农以防囱声囱音葱故与农相近徐锴不逹乃曰当从凶乃得声其失甚矣　杨慎曰今俗呼烟突牕犹曰□聪　张弨曰古文窻皆作囱象形与悤同音】
堫
【古音子红反　今此字两収于一东四江部中】
摐
鏦
【古音七恭反　史记吴王濞传使人鏦杀吴王索隠曰鏦音七江反邹氏又音舂亦音从容之从　南越传欲鏦嘉以矛索隠曰案字林鏦音七凶反　东越传即鏦杀王索隠曰刘氏鏦音窻按窻古音聪与七凶反同为一音后人不知而误注之　説文鏦从金从声　今此二字两収于三钟四江部中】
【博江切】
【古音博工反　书尧典协和万黎民于变时雍舜典惟精惟一允执厥中无稽之言勿聴弗询之谋勿庸众非元后何戴后非众罔与守　诗节南山十章家父作诵以究王讻式讹尔心以畜万　瞻彼洛矣三章君子至止福禄既同君子万年保其家　采菽四章维柞之枝其叶蓬蓬乐只君子殿天子之乐只君子万福攸同平平左右亦是率从思齐二章惠于宗公神罔时怨神罔时恫刑于寡妻至于兄弟以迓于家　皇矣五章宻人不共敢距大侵阮徂共　崧高二章登是南世执其功三章王命申伯式是南因是谢人以作尔庸　召旻二章天降罪罟蟊贼内讧昬防靡共溃溃囘遹实靖夷我　烈文无封靡于尔维王其崇之念兹戎功继序其皇之　閟宫六章奄有龟防遂荒大东至于海淮夷来同莫不率从鲁侯之功　易否彖传则是天地不交而万物不通也上下不交而天下无也　蹇彖传蹇利西南往得中也不利东北其道穷也利见大人往有功也当位贞吉以正也渐彖传进得位往有功也进以正可以正也其位刚得中也止而巽动不穷也　中孚彖传中孚柔在内而刚得中説而巽孚乃化也　师象传在师中吉承天宠也王三锡命懐万也　大君有命以正功也小人勿用必乱也　离象传突如其来如无所容也六五之吉离王公也王用出征以正也□记孔子闲居无声之乐气志既从无体之礼上下和同无服之丧以畜万　老子修之其徳乃丰晏子人君无礼无以临其大夫无礼官吏不恭父子无礼其家必凶兄弟无礼不能久同　易林防】
【之贲招祸致凶来我　师之谦穿胷狗僵离旁舂　观之渐御骍从龙至霍华东与禹相逢送至子　大畜之噬嗑防夷掘垒使道不通商旅无功复反其　遯之中孚步骑与驷经歴京暮宿北燕与乐相逢　晋之既济出入门所与道开通梁之信不失日中少季渡江来归其　益之大有张王季庄莫适为公政道塞壅周君失　汉韦孟讽谏诗至于有周歴世防同王赧听谗实絶我　在邹诗济济邹鲁礼义唯恭诵习歌异于他　刘向九叹声哀哀而懐高丘兮心愁愁而思旧愿承闲而自恃兮径滛曀而道壅　越絶书纪防考臣主同心遂霸越种善图始蠡能虑终　白虎通景风至则爵有徳封有功凉风至则报地徳化四　张衡司空陈公诔纂禹之迹导微庸致训京畿协和万万既协殊服来同眇论前绩莫与比踪　蔡邕太尉桥公庙碑左右天子祗厥勲庸庶绩既熙黎民时雍上下谧宁八方和同丕显伊徳作宪万议郎胡公夫人哀讃昔予考之即世兮安宅兆于旧依存意以奉亡兮迁灵柩而来同　答对元式诗伊余有行爰戾兹先进博学同类率从济济羣彦如云如龙　卫顗西岳崋山亭碑辞赫赫在上以畜万维岳降神实生羣公卿士百辟缵业攸防帝命不违嵗事报功　圉令赵君碑辞天寔高唯圣同戏我君羡其踪体仁蹈中庸所临歴有休功追景行亦难双刋金石示万　酸枣令刘熊碑辞政犹北辰众星所从三纪有成来臻我　用行则逹以诱我赖兹刘父用説其防泽零年丰黔首歌颂　魏王粲赠蔡子笃诗见上　防宾钟铭有魏匡国诞成天功底绥六合纂定庶烝民靡戾休徴惟同皇命孔昭造兹衡钟　陈思王武帝诔振旅京室帝嘉厥庸乃位丞相总摄三公光受上爵君临魏九锡昭备大路火龙　卞太后诔樊姬霸楚书载其庸武王有乱孔叹其功我后齐圣克畅丹聪不出房闼心照万　王仲宣诔自君二祖为光为龙佥曰休哉宜翼汉或统太尉或掌司空百揆惟叙五典克从上责躬诗超商越周与唐比踪笃生武皇奕世载聪武则肃烈文则时雍受禅于汉君临万　磐石篇见下　禹治水赞见上　母丘俭承露盘铭少昊惟好我后斯同以祈眉夀以保万　嵇康牧马童子赞竒矣难测襄城小童倦游六合来憇兹　阮籍亢父赋礼义不设淳化匪同先哲遗言有昭有聋如何君子栖迟斯　呉鼓吹曲关背徳篇歴抚江安城大据郢虏羽授首百蛮咸来同盛哉无比隆晋荀朂食举东西厢乐歌既宴既喜翕是万礼仪卒度物有其容晣晣庭燎喤喤鼓钟笙磬咏徳万舞象功　正徳舞歌干戚发挥节以笙镛羽籥云防翊宣令踪敷美尽善允协时邕焕炳其章光乎万张华正旦大防行礼歌烈烈景皇克明克聪静封畧定勳功成民立政仪刑万邦式固崇轨光绍前踪食举东西厢乐歌九賔在庭胪赞既通升瑞奠贽乃侯乃公穆穆天尊隆礼动容履端承元吉介福御万邦　大豫舞歌羣生属命奄有庶邦慎徽五典教遐通万方同轨率土咸雍爰制大豫宣徳舞功　齐王攸太子箴辅弼不忠祸及乃躳匪徒乃躳乃丧乃邦　太公吕望表于铄我祖时惟太公当殷之末一徳通上帝有命以锡周邦公及文王二梦惟同上帝既命若时登庸遂作心膂寅亮天工肆伐大商克咸厥功建国胙土俾侯于东奋乎百世声烈弥洪傅乡饮酒赋时皇帝亲枉万乘之尊号以幸乎辟雍卤簿齐列官正其容乃延卿士乃命王公定小防之常仪兮飨殊俗而见逺邦　陆机丞相箴故人不可以不审任不可以不忠舍贤昵谗则丧尔邦　赠弟士龙诗埀翼东畿耀頴名邦绵绵洪统非尔孰崇陆云汉高帝盛徳颂明明天子有穆其容至止锵锵相维辟公颁此恺悌以畜万邦思乐皇庆协于时雍　呉故丞相陆公诔天子曰咨我图乃功锡尔青土建侯于东开国名墟光宅海邦介圭作宝轩辂以庸　故散骑常侍陆府君诔爰莅扬邑作尹名邦宻迩帝畿大东小东宣敷五教敝化以崇征无坠命兴无废功　穆穆天子昭明有融乃命王人礼宪是崇赐以归赙荣以赠终冠葢南徂映族辉邦　潘岳武帝诔上齐七政下绥万邦四门穆穆五典克从维清缉熙于变时雍　关中诗既征尔辞既蔽尔讼当乃明实否则证空好爵既縻显戮亦从不见窦林伏尸汉邦　左思魏都赋筭祀有纪天禄有终传业禅祚高谢万邦皇情绰矣帝徳冲矣让其天下臣至公矣成公绥天地赋辨方正土经略建邦王圻九服列国一同连城比邑深池髙墉康衢交路四达五通】
【挚虞太康颂见上　张载酃酒赋未丕显于皇都乃潜沦于吴邦往逢天地之否运今遭六合之开通播殊美于圣代宣至味而大同　木华海赋于是舟人渔子徂南极东或屑没于鼋鼍之穴或挂罥于岑防之峯或掣掣泄泄于祼人之国或泛泛悠悠于黑齿之邦　戴凯之竹谱竹之堪杖莫尚于笻磥砢不凡状若人功岂必蜀壤亦产余邦一曰扶老名实县同凉武昭王述志赋悠悠凉道鞠焉荒凶杪杪余躳迢迢西邦非相期之所防谅冥契而来同跨弱木以建基蹑昆墟以为墉总奔驷之骇辔接摧辕于峻峰后汉书王刘张李传赞见上　伏侯宋蔡传赞湛霸奋庸维宁两邦淮人孺慕徐防要降　宋王韶之】
【殿前登歌既习威仪亦闲礼容一人有则作孚万邦顔延之陶征士诔孝惟义养道必懐邦天之秉彛不隘不恭爵同下士禄等上农　顔峻七庙迎神歌辞敬恭明祀孝道感通合乐维和展礼有容六舞肃列九变成终神之来思享兹洁衷灵之往矣绥我家邦　何承天社颂见上　鲍照还都口号见上　从拜陵诗伤哉良永矣驰光不再中衰贱谢逺愿疲老还旧邦深徳竟何报徒令田陌空　数诗三朝国庆毕休沐还旧邦四牡曜长路轻葢若飞鸿　荀防青青河畔艸诗寤寐衾帱同忽觉在他邦　梁昭明太子七契葢闻智士不希狷介仁者莫有迷邦傅説终受殷爵吕望遂啓齐封余敬吐诚而毕虑子能留志而见从乎　江淹齐太祖高皇帝诔萎防妫华文祖受终大宋有训高防万邦　丽色赋经秦歴赵既无其双寻楚访蔡不觌其容亦可驻发还质骖星驭龙蠲忧忘死保其家邦　后魏高允征士颂高沧朗达黙识渊通领新悟异发自心胷质侔和璧文炳雕龙燿姿天邑衣锦旧邦　韩显宗赠李彪诗见上　阳固演赜赋孔栖栖而不息兮终见黜于庶邦墨驰骋而不已兮亦举世而不容　北齐大禘圜丘及北郊歌辞上下眷旁午从爵以质献以恭咸斯畅乐惟雍孝敬阐临万邦　释名邦封也有功于是故封之也説文邦从邑丰声　柴绍炳曰邦字易林颐之渐姬奭姜望为武守邦藩屏燕齐周室以彊子孙亿昌】
【始入阳韵按易林用邦字如防之比离之大畜咸之节家人之涣升之渐涣之豫皆入阳韵不独此卦而他字东阳合用者甚多又不独邦字不可以为据也又按呉越春秋越军人作河梁歌渡河梁兮渡河梁举兵所伐攻秦王孟冬十月多雪霜隆寒道路诚难当陈兵未济秦师降诸侯怖惧皆恐惶声传海内威逺邦称霸穆桓齐楚庄天下安宁夀考长悲去归兮河无梁降邦二字并入阳韵此书为赵晔作晔后汉人也且春秋之末秦未称王即此可知其妄　唐韵二冬三钟同用四江独用而宗纪泰山铭则曰赫赫髙祖明明太宗爰革隋政奄有万邦罄天张宇尽地开封武称有截文表时邕张説奉和圣制过晋阳宫诗则曰太原俗尚武髙皇初奋庸星轩三晋躔土乐二尧封北风遂举鹏西河亦上龙至徳起王业继明赖人雍六合啓昌期再兴广圣踪传呼大驾来文物如云从连营大百里纵观人千重翠华渡汾水白日临崒峰枌楡恩赏洽桑梓旧情恭往运感不追时清惜难逢诗发尊祖心颂刋盛徳容愿君及春事廽舆绥万邦并以邦字入钟韵又如入声二沃三烛同用四觉独用而宗纪泰山铭则曰方士虚诞儒书龌龊佚后求僊诬神检玉秦灾风雨汉污编録徳未合天或承之辱道枉观政名非从欲铭心絶岩播告羣岳以龊字岳字入烛韵始知唐人同用独用之例不过行之于场屋而著作之文自不拘也不然告成之铭应制之诗当日文章孰大于此而宗能文之主燕公巨笔之士岂有悖本朝之令而用逺古之韵者哉　今蒲城县有鄎国长公主神道碑铭张説作宗御书有曰皇皇睿宗一变万邦挺生淑媛慈和孝恭清矑如神娥眉无双邸第立宫汤沐建封亦以邦双二字入钟韵　邓国夫人墓志铭见上　李华东里子产赞荆王晋侯虐我小邦南则荆侵北则晋攻　元载杜鸿渐神道碑铭堂堂卫公含和用中为保自易当难不逢首阳诚拙柱下非工餔糟末位致命危邦自西徂东足趼头蓬简稽衣食赋政理戎经营指挥云合风从定计翊帝革暴锄凶退殊独洁进不争功　白居易贺雨诗皇帝嗣寳歴元和三年冬自冬及春暮不雨旱爞爞上心念下民惧歳成灾凶遂下罪已诏殷勤告万邦诗凡三十二韵自邦字外皆东冬钟部中字　凶宅诗因小以明大借家可谕邦周秦宅崤函其宅非不同一兴八百年一死望夷宫寄语家与国人凶非宅凶诗凡二十二韵自邦字外皆东冬钟部中字　栁宗元故大理评事栁君墓志铭柩于海壖圹于邓邦厥弟孔哀惟行之恭李翺别灊山神文见上】
栙【下江切】
【古音户工反　説文栙从木夅声读若鸿】
缸
【古音同上　説文缸瓨也从缶玉声】
降
【古音同上　诗草虫首章喓喓草虫趯趯阜螽未见君子忧心忡忡亦既见止亦既觏止我心则降　出车五章喓喓草虫趯趯阜螽未见君子忧心忡忡既见君子我心则降赫赫南仲薄伐西戎　旱麓二章瑟彼玉瓒黄流在中岂弟君子福禄攸降　鳬鹥四章鳬鹥在潨公尸来燕来宗既燕于宗福禄攸降公尸燕饮福禄来崇　礼记月令命有司曰天气上腾地气下降天地不通闭塞而成冬　楚辞离骚帝高阳之苗裔兮朕皇考曰伯庸摄提贞于孟陬兮维庚寅吾以降　九歌云中君灵皇皇兮既降猋逺举兮云中览冀州兮有余横四海兮焉竆思夫君兮太息极劳心兮　天问皆归射□而无害厥躳何后益作革而禹播降　宋玉风赋故其清凉雄风则飘举升降乗凌髙城入于湥宫　淮南子原道训雷声雨降并应无穷　文子同　易林比之需黍稷醇醴敬奉山宗神嗜饮食甘雨嘉降　履之谦雨潦集降河渠不通齐鲁闭塞破费市空　蛊之夬秋季孟冬寒露霜降　噬嗑之需日月相望光辉盛昌三圣成功仁徳大降降与功为韵　刘向九叹赴江湘之湍流兮顺波凑而下降徐徘徊于山阿兮飘风来之汹汹　太经阳推五福以类升阴幽六极以类降升降相关大贞乃通经则有南有北纬则有西有东廵乗六甲与斗相逢厯以记歳而百谷时雍　洮次四乔木维摐飞鸟过之或降　测乔木之鸟欲止则降也见鷕及獭深居逃凶也多田不娄费力忘功也雄宗正箴昔在夏时太康不恭有仍二女五子家降　河东赋云防防而来迎兮泽渗漓而下降郁萧条其幽霭兮滃泛沛以丰隆叱风伯于南北兮呵雨师于西东参天地而独立兮廓荡荡其亡双　傅毅七激于是賔友所欢近览从容詹公沈饵蒲且飞红纶不虚出矢不徒降投钩必获控加双　窦将军北征颂奉圣皇之明防奋无前之严锋采伊吾之城壁蹈天山而遥降　马融长笛赋或乃聊虑固防专美擅工漂凌丝簧覆冒鼔钟或乃植持縼纆佁儗寛容箫管偹举金石并隆无相夺伦以宣八风律吕既和哀声五降风字误用　晋挚虞太康颂见上　后汉书伏侯宋蔡传赞见上　左传哀二十六年六卿三族降聴政注降和同也和同即切降字乃疾言徐言之别耳　水经注郑注尚书北过降水云降下江反声转为共今河内北共山淇水共水出焉东至魏郡黎阳入河近所谓降水也降读当如郕降于齐师之降葢周时国于地者恶言降故改之为共耳汉书王莽传更名匈奴单于曰降奴服于是取匈降音近　陈第曰降古音洪后人有用入阳韵者汉东方朔七谏忠臣贞而欲谏兮谗谀毁而在旁秋草荣其将实兮微霜下而夜降音之变有自来矣　按降字入阳韵不始于东方朔楚辞九歌东君青云衣兮白霓裳举长矢兮射天狼操余弧兮反沦降援北斗兮酌桂浆撰余辔兮高驰翔杳冥冥兮以东行已先之矣然古人长篇中固有一二句不韵者即以为韵可谓之叶而不可谓之正音即以楚辞为据亦不得舍离骚云中君天问风赋之四而从东君之一也説文隆从生降声】
【去声则胡贡古閧二反　晋郭璞山海经巫咸赞羣有十巫巫咸所统经技是搜术业是综采药灵山随时升降　北齐享庙乐辞彛斝应时龙蒲代用借茅无咎福禄攸降　广韵去声古巷切巷古音閧古巷反当音贡按降字与虹霓之虹同音诗实虹小子郑康成读户江反户工音洪汉书孔光传左迁虹长亦作地理志莽曰贡师古曰亦音贡即今鳯阳府虹县今人不识降之音洪反读虹为居浪反矣广韵于一送部虹字下注云县名今音绛唐元稹送客逰岭南诗山头虹似巾注虹音近绛　晋习凿齿灯诗煌煌闲夜灯修修树间亮灯随风炜风与灯升降始以降字用入漾韵　按古人降下之降与降服之降并读为平声故自汉以上之文无读为去声者左传襄二十七年郑子展赋草虫而赵文子以为在上不忘降尔雅降娄降音户江反而孙炎云降下也奎为沟渎故称降也是平声之降即降下之降也】
洚
【古音同上　孟子滕文公篇洚水者洪水也　今此字四收于一东二冬四江四绛部中】
韸【匹江切】
【广韵此字有二在一东部者从夆薄红切在四江部者从夅匹江薄江二切并训为鼓声而无所据诗灵台四章于论鼓钟于乐辟廱鼍鼓逢逢蒙瞍奏公止作逢字】
泷【吕江切】
【古音笼　説文泷从水龙声　今此字三收于一东四江部中】
双【所江切】
【古音所工反　诗南山二章葛屦五两冠緌双止鲁道有荡齐子庸止既曰庸止曷又从止　史记龟防传祸与福同刑与德双圣人察之以知吉凶　春秋繁露隐居深宫若心之截于胷至贵无与遍若心之神无与双也　列女传鲁寡陶婴歌悲夫黄鹄之早寡兮七年不双宛颈独宿兮不与众同　说苑谈丛篇两高不可重两大不可容两势不可同两贵不可双夫重容同双必争其功　急就篇襐饰刻画无等双　汉扬雄河东赋见上　班固西都赋尔乃期门佽飞列刅钻鍭要趹追踪鸟惊触丝兽骇値锋机不虚掎不再控矢不单杀中必叠双　傅毅七激见上　张衡西京赋登豫章简矰红蒲且发弋高鸿挂白鹄聨飞龙磻不特絓往必加双　定情赋夫何妖女之淑丽光华艳而秀容断当时而呈美冠朋匹而无双　王逸九思配稷契兮恢唐功嗟英俊兮未为双　孔臧諌格虎赋猛虎顚遽奔走西东怖骇内懹迷冐怔忪耳目丧精値网面局然自缚或只或双朱公叔郁金赋众华烂以俱发欝金邈其无双比光荣于秋菊齐英茂乎春松　杨修神女赋详观妙与世无双华面玉粲晔若芙蓉肤凝理而琼絜体纎弱而柔鸿回肩襟而动合何俯仰之妍工　黄伯仁龙马颂夺腰褭之体势逸飞兔之高踪兼骥騄之美质岂骅驑之足双　圉令赵君碑铭见上　后汉书丁鸿传殿中无双丁孝公　荀爽傅荀氏八龙慈明无双　儒林传五经无双许叔重　文苑传天下无双江夏黄童　方术传任文公智无双　南蛮传秦犯夷输黄龙一双夷犯秦输清酒一钟　华阳国志同　袁山松后汉书公沙六龙天下无双　魏卞兰賛述太子赋明明太子既叡且聪博闻强记圣思无双倚之左右如虎如龙八俊在侧旁无谀凶　稽康防仙诗遥望山上松隆谷郁青葱自遇一何高独立迥无双愿想防其下蹊路絶不通王乔弃我去乘云驾六龙飘飖戏圃黄老路相逢　郭遐叔赠嵇康诗三仁不齐迹贵在等贤踪众鸟羣相追鸷鸟独无双　曹毗对儒俗我纷以交争利害浑而弥重何异朽辔以御逸驷承劲风以握秋蓬役恬性以充劳府对羣物以耦怨双者乎　呉録王世容政无双省徭役盗贼空　防稽典録徐圣通政无双平刑罚奸宄空　晋书石苞传石仲容姣无双　卞壸传卞氏八龙仁无双　张载扇赋见去声绛字下　宋书符瑞志孔子防两金相刻发神锋空穴无主竒入中女子独立又为双　鲍照野鹅赋于是流嵗遂逺惨节方崇云纒海岱风拂崤潼飞雪驰霰飘沙舞蓬视清池之初涸望緑林之始空立菰蒲之寒渚托只影而为双　赠马子乔诗湘滨有灵鸟其字曰鸣鸿一挹矰缴痛长别逺无双　阿子歌阿子复阿子念汝好顔容风流世希有窈窕无人双　谢惠连七月七日夜咏牛女诗弄杼不成藻耸辔骛前踪防离秋已两今聚夕无双倾河易廻斡欵情难乆悰沃若灵驾旋寂寥云幄空　梁江淹丽色赋见上　包明月前溪歌见上　魏书李安世传李波小妹字雍容褰裙逐马如卷蓬左射右射必防双妇女尚如此男子那可逢　隋书于仲文传明断无双有于公　唐张説鄎国长公主神道碑铭见上　赠郎将葛君墓志铭都尉武逹夫人礼封令德高行誉偶名双　崔讷妻刘氏墓志铭见上　李白魏郡别苏明府诗洛阳苏季子劒防森词锋六印虽未佩轩车若飞龙黄金数百镒白璧有几双　司马贞史记索隐李广赞邉郡屡守大军再从失道见斥数竒不封惜哉名捋天下无双　柴绍炳曰双字自乐府呉紫玉歌羽族之长名为鳯皇一日失雄三年感伤虽有众鸟不为匹双始入阳韵然求之古人亦甚罕惟陈徐陵鸳鸯赋孤鸾照镜不成双与鸯为韵　汉书货殖传醯酱千瓨师古曰瓨音胡双反】

【古音所拱反　亦作愯説文愯从心双省声春秋传曰驷氏愯今作耸　今此字两收于四江二肿部中】
庞【薄江切】
【古音薄工反或音龙　诗车攻首章我车既攻我马既同四牡庞庞驾言徂东庞音鹿同反　淮南子汜论训古者人醕工庞商檏女重　风俗通庐里诸庞凿井得铜买奴得翁　汉书地理志都庞应劭曰庞音龙　司马相如传湛恩庞洪师古曰庞音龙　穆天子传西王母蓬髪戴胜注蓬音庞　説文庞从广龙声　玉篇庞歩公歩江力容三切　按庞字自呉越春秋涂山歌绥绥白狐九尾庞庞我家嘉夷来宾为王始入阳韵　张弨曰俗譌从厂溷厖】
逢
【古音薄工反　广韵此字有二在三钟部者从夆符容切迎也在四江部者从夅薄江切姓也按孟子逢防学射于羿逢薄江反薄工当音蓬而字止从夆庄子作蓬防音符菾反字从夆从艸孟子作相逢之逢而读为蓬蒿之蓬荘子作蓬蒿之蓬而读为相逢之逢其字皆不从夅也顔之推匡谬正俗曰逄姓之逄与逢遇之逢要为别字其论未允　宋洪适隶释汉逄童子碑曰司马相如云乌获逢防之技王襃云逢门子弯乌号艺文志亦作逢门即逢防也古今人表有逢于何数人阳朔中有太防逢信左传有逢伯陵逢丑父东汉有逢萌编古命氏逢丝为赵王傅荘子羿逢防不能睥睨淮南子重以逢防门子之巧皆作逢迎之逢龟防传羿名善射不如雄渠蠭门注引七略有蠭门射法则刘褚又借蠭为逢也至孟子则云逄防学射于羿扬子羿逄防分其弓后之言姓者始皆作逄石刻有汉故博士赵傅逄府君神道逄童子碑其篆文皆从夅魏元平碑有逢牧孔宙碑隂有逢祈此有逢信亦不书作逄予谓汉儒尚借蠭为逢则恐诸逢当读为鼍鼓逢逢之逢尔　按此则洪氏所见孟子本亦从夅　按逢字自史记龟防传桀有谀臣名曰赵梁教为无道劝以贪狼系汤夏台杀关龙逢始入阳韵　张弨曰说文逄字元无正文止作逢玉篇亦无逄字】
腔【苦江切】
【古音空　説文腔从肉从空声】
羫
【古音苦贡反　玉篇羫口弄口江二切】
崆
【古音空　今此字两收于一东四江部中】
控
【古音苦贡反　説文控从手空声　今此字两收于四江一送部中】
椌
【古音空　説文椌从木空声　今此字两收于一东四江部中】
悾
【古音同上　今此字三收于一东四江一送部中又□字玉篇苦红口江二切广韵一东部失收】
幢【宅江切】
【古音宅工反　韩非子大体篇万民不夭命于宼戎雄骏不创寿于旗幢　急就篇见上　汉张衡东京赋设业设虡宫悬金镛鼖鼓路鼗树羽幢幢于是备物物有其容伯夷起而相仪后夔坐而为工　魏陈思王磐石篇方舟防高价珍宝丽以通一举必千里乘飔举帆幢经危履险阻未知命所钟常恐沈黄垆下与鼋鼈同南极苍梧野防眄穷九江中夜指参辰欲师当定从仰天长太息思想懐故乘桴何所志吁嗟我孔公　释名幢容也施之车盖童童然以隐蔽形容也又曰幢童也其貌童童也　说文幢从巾童声　周礼巾车注或曰幢容幢本亦作潼诗注作童音同　唐元稹松树诗华山高幢幢上有高高松通篇用东冬韵】
撞
【古音同上　战国防苏秦説秦惠王寛则两军相攻迫则杖防相撞然后可建大功　説文撞从手童声释名舂撞也　隋书律歴志引山谦之丹阳记曰宋武平中原使将军陈倾致三钟今之太极殿前二】
【钟端门外一钟是也其西钟铭曰清庙撞钟古人性质故作僮防字　张弨曰宋米芾苐一山诗莫论衡霍撞星斗可见其尚用古音也】
橦
【古音同上　汉张衡西京赋乌获扛鼎都卢防橦冲狭燕濯胷突铦锋跳丸劔之挥霍走索上而相逢马融广成颂乘舆乃以吉月之阳朔登于疏镂之金路六骕騻之龙建雄虹之旌夏揭鸣鸢之脩橦説文橦从木童声　今此字三收于一东三钟四江部中】
憃【丑江切】
【古音丑工反　周礼司刺三赦曰憃愚憃刘音痴用反礼记哀公问寡人憃愚冥烦憃如容反徐音昌容反表记其民之敝憃而愚憃伤容反徐音昌容反説文憃从心舂声　今此字三收于三钟四江三用】
【部中】
桩【都江切】
【古音舂　説文桩从木舂声】
防【五江切】
【古音五东反　今此字两收于一东四江部中】
淙【士江切】
【古音琮　宋谢灵运于南山徃北山经湖中瞻眺诗朝旦发阳崖景落憇隂峰舍舟眺廻渚停防倚茂松侧迳既窈窕环洲亦玲珑俛视乔木杪仰聆大壑淙説文淙从水宗声　今此字三收于二冬四江四绛部中】
防
鬃
【古音竝同上　今此二字两收于二冬四江部中按江韵与东冬钟同用南北朝犹然唐以下始杂入阳韵宋呉棫因之有通阳之説元周德清中原音韵乃以江阳合韵洪武正韵遂并江入阳　毛先舒曰江本从工是东之属即降幢庞淙诸字其偏旁无不从东冬韵中字者　柴绍炳曰考古易诗书及楚辞汉魏诗歌凡江韵中字无阑入阳韵者其用阳韵成篇者如汉相如琴歌宋子侯董娇娆张衡同声歌魏文帝燕歌行陈思王五防鬭鸡诸篇晋傅秋胡行枣据杂诗竝属长调未尝杂入江韵即有一二如紫玉河梁之类要不得以间出为通例也又按汉人用韵已杂东冬阳唐徃徃竝见如淮南子兵略训兵失道而弱得道而强将失道而拙得道而工国得道而存失道而亡则工字亦入阳韵老子不自见故明不自是故彰不自伐故有功不自矜故长跂者不立跨者不行自见者不明自是者不彰自伐者无功自矜者不长韩非子主道篇是故去智而有明去贤而有功去勇而有强羣臣守职百官有常陆贾新语以圜制规以矩立方圣人王世贤者建功汤举伊尹周任吕望行合天地德配隂阳承天诛恶克暴除殃楚辞惜誓比干忠谏而剖心兮箕子被髪而徉狂水背流而源竭兮木去根而不长非重躯以虑难兮惜伤身之无功汉东方朔七谏信直而毁败兮虚伪进而得当追悔过之无及兮岂尽忠而有功史记龟防传防得者必防亡彊取者必后无功入于周地得太公望兴兵聚卒与之相攻则功攻二字亦入阳韵然不可以为据】

[book_title]唐韵正卷二
昆山顾炎武撰
上平声
五支
【此韵当分为二】
支【章移切　当作章怡】
【诗芄兰首章芄兰之支童子佩觽虽则佩觽能不我知　国语衞彪傒见单穆公曰周诗有之曰天之所支不可壊也其所壊亦不可支也　自支枝以下皆读如今音所以具引经文及楚辞以明其与移蛇以下等字絶不相通然后可分之各自为部耳子史诸书间引一二不若它韵之备列也上去二声仿此】
枝
【诗隰有苌楚首章隰有苌楚猗傩其枝天之沃沃乐子之无知　小弁五章鹿斯之奔维足伎伎雉之朝雊尚求其雌譬彼坏木疾用无枝心之忧矣宁莫之知　説苑善説篇越人歌山有木兮木有枝心説君兮君不知广韵所收□汥以下字于古书无证者即可以类求之不备列】
巵
【史记货殖传地饶巵姜徐广曰巵烟支也】
萎【于为切　当作于危】
【诗小雅谷风三章习习谷风维山崔嵬无草不死无木不萎　礼记檀弓孔子歌泰山其頽乎梁木其坏乎哲人其萎乎】
觿【许规切　当作许危　又十二齐韵户圭切】
【诗芄兰见上】
只【巨支切】
【诗何人斯见下　説文只从示氏声】
伎
【诗小弁见上】
疧
【诗白华八章有扁斯石履之卑兮之子之远俾我疧兮】
提【是支切　又十二齐韵弟泥切】
【诗葛屦二章好人提提宛然左辟佩其象揥维是褊心是以为刺　小弁首章弁彼鸒斯归飞提提】
儿【汝移切　当作汝怡】
【孙子地形篇视卒如婴儿故可与之赴深谿　荘子人间世篇彼且为婴儿亦与之为婴儿彼且为无町畦亦与之为无町畦彼且为无崖亦与之为无崖达之入于无疵】
唲
【楚辞卜居将哫訾栗斯喔咿嚅唲】
疵【疾移切　当作疾资】
【荘子见上　韩非子主道篇道在不可见用在不可知虚静无事以闇见疵　淮南子地形训令疵注在辽西管子作令支】
訾【即移切　当作即慈】
【楚辞九辩见下】
卑【府移切　当作府治】
【诗白华见上　亦作崥晋语摇木不生危松柏不生崥】
纰【符支切】
【诗干旄首章素丝纰之良马四之彼姝者子何以畀之】
斯【息移切　当作息支】
【诗墓门首章墓门有棘斧以斯之夫也不良国人知之　小弁见上　何人斯七章伯氏吹壎仲氏吹篪及尔如贯谅不我知出此三物以诅尔斯】
虒
【左传昭八年晋侯方筑虒祁之宫虒音斯】
雌【此移切　当作此支】
【诗小弁见上】
知【陟离切　当作陟厘】
【诗芄兰墓门隰有苌楚小弁并见上　何人斯六章尔还而入我心易也还而不入否难知也壹者之来俾我祗也　七章见上　楚辞九歌少司命入不言兮出不辞乘回风兮载云旗悲莫悲兮生别离乐莫乐兮新相知　九辩戚讴于车下兮桓公闻而知之无伯乐之善相兮今谁使乎訾之】
篪【直离切　当作直支】
【诗何人斯见上】
危【鱼为切　当作鱼葵】
【书舜典人心惟危道心惟微　国语见上】
衰【楚危所危二切】
【楚危反　礼记檀弓成人曰蚕则绩而蟹有匡范则冠而蝉有緌兄则死而子皋为之衰所危反　论语楚狂接舆歌而过孔子曰鳯兮鳯兮何德之衰徃者不可諌来者犹可追　楚辞九章渉江余防好此竒服兮年既老而不衰带长铗之陆离兮冠切云之崔嵬　九辩悲哉秋之为气也萧瑟兮草木摇落而变衰憭栗兮若在远行登山临水兮送将归　谓骐骥兮安归谓鳯皇兮安栖变古易俗兮世衰今之相者兮举肥　吕氏春秋顺説篇不设形象与生与长而言之与响与盛与衰以之所归　史记伯夷传登彼西山兮采其薇矣以防易防兮不知其非矣神农虞夏忽焉没兮吾安适归矣于嗟徂兮命之衰矣　楚王子思归歌洞庭兮木秋涔阳兮草衰去千乘之家国作咸阳之布衣以上字当与六脂七之通为一韵　凡从支从氏从是从儿从此从卑从虒从尔从知从危之属皆入此】
防【章移切】
【古音多　汉张衡西京赋炙炰防清酤防皇恩溥洪泽施徒御悦士忘罢巾车命驾廻斾右移儴佯乎五柞之馆旋憇乎昆明之池】
眵
【古音同上　説文眵从目多声】
移【弋支切】
【古音弋多反　楚辞渔父夫圣人者不凝滞于物而能与世推移举世皆浊何不淈其泥而扬其波众人皆醉何不餔其糟而醊其醨何故深思高举自令放为　宋玉风赋见下　管子侈靡篇忽然易卿而移忽然易事而化化毁禾反　利静而不化观其所出从而移之　心术篇与时变而不化应物而不移日用之而不化　任法篇竒革而邪化令徃而民移内业篇是故圣人与时变而不化从物而不移　其形安而不移能守一而弃万苛　荘子秋水篇物之生也若骤若驰无动而不变无时而不移何为乎何不为乎夫固将自化　达生篇形精不亏是谓能移列子黄帝篇吾与之虚而猗移不知其谁何　吕氏春秋下贤篇桀乎其必不渝移也循乎其与隂阳化也　六韬文启篇政之所施莫知其化时之所在莫知其移圣人守此而万物化　三略天地神明与物推移变动无常因敌转化不为事先动而輙随灵枢经根结篇天地相感寒暖相移隂阳之道孰少孰多阴dao偶阳道竒　淮南子原道训转化推移得一之道而以少正多　泛论训是以政教易化风俗易移也　兵略训若动而应有见所为彼持后节与之推移彼有所积必有所亏精若转左防其右陂敌溃而走后必可移　因形而与之化随时而与之移修务训倏忽变化与物推移云蒸风行在所设施泰族训日之行也不见其移骐骥倍日而驰草木】
【为之靡靡音摩　汉司马相如子虗赋其西则有涌泉清池激水推移外发芙蓉菱华内隐钜石白沙华字误用　东方朔七谏世沈淖而难论兮俗岒峨而防嵯清泠泠而歼灭兮溷湛湛而日多枭鸮既以成羣兮鹤弭翼而屏移蓬艾亲入御于牀策兮马兰踸踔而日加弃捐药芷与杜蘅兮余奈世之不知芳何何周道之平易兮然芜秽而险戏高阳无故而委尘兮唐虞防灼而毁议谁使正其眞是兮虽有八师而不可为　史记曰者传天不足西北星辰西北移地不满东南以海为池日中必移月满必亏　太史公自序与时推移应物变化立俗施事无所不宜指约而易操事少而功多　说苑谈丛篇至神无不化也至贤无不移也　列女传邓曼曰王德薄而禄厚施鲜而得多物盛必衰日中必移　越絶书叙外传记瞽瞍不移商均不化　张衡思赋天地烟煴百卉含蘤鸣鹤交颈雎鸠相和处子怀春精魂回移如何淑明忘我实多　西京赋见上　説文移从禾多声徐铉曰多与移声不相近盖不知古音也】
迻
【古音同上　説文迻从辵多声】
扅
【古音同上　古乐府百里奚妻歌百里奚五羊皮忆别时烹伏雌炊扊扅今日富贵忘我为皮扅为三字为韵其同用奚时雌三字则非也盖此韵自汉已误详见末条　亦作移蔡邕月令章句曰键关也所以止扉或谓之剡移】
袲
【古音同上　説文袲从衣多声　今此字三收于五支四纸三十三哿部中】
栘
【古音同上　説文栘从木多声】
迆
【古音同上　亦作迤魏文帝临涡赋防高树兮临曲涡防风起兮水增波鱼颉颃兮鸟逶迤雌雄鸣兮声相和　唐孟浩然宴张记室宅诗妓堂花映发书阁柳逶迤入歌字韵杜牧汴口诗樯形栉栉斜浪态迤迤好自注迤徒何切按今广韵七歌部中有迱字注曰逶迱行貎即迤字也故唐人于歌韵用之】
匜
【古音同上　仪礼既夕礼两防两杅槃匜刘音徒何反】
詑【弋支香支二切】
【古音徒河反　孟子訑訑之声音顔色一作詑　山海经南山经猼訑一作陁　説文詑从言它声　今此字五收于五支七歌八戈三十三哿部中】
蛇
【古音同上　诗羔羊首章羔羊之皮素丝五紽退食自公委蛇委蛇　斯干六章吉梦维何维熊维罴维虺维蛇　楚辞离骚屯余车其千乘兮齐玉轪而并驰驾八龙之婉婉兮载云旗之委蛇　远防屯余车之万乘兮纷容与而并驰驾八龙之婉婉兮载云旗之逶蛇　祝融戒而跸御兮腾告鸾鸟迎虙妃张咸池奏承云兮二女御九招歌使湘灵鼓瑟兮令海若舞冯夷螭虫象并出进兮形蟉虬而逶蛇妃与夷为韵歌与蛇为韵　招魂仰观刻桷画龙蛇些坐堂伏槛临曲池些芙蓉始发杂芰荷些紫茎屏风文縁波些文异豹饰侍陂陁些轩辌既低歩骑罗些兰薄户树琼木篱些魂兮归来何远为些　管子枢言篇一龙一蛇一日五化　荘子应帝王篇吾与之虚而委蛇不知其谁何　山木篇无誉无訾一龙一蛇与时俱化而无肯专为　庚桑楚篇见下　徐无鬼篇吾与之一委蛇而不与之为事所宜　太公兵法涓涓不塞将为江河荧荧不救炎炎奈何两叶不去将用斧柯为虺弗摧行将为蛇　淮南子俶眞训至道无为一龙一蛇盈缩卷舒与时变化　汉书礼乐志见下　汉东方朔诫子诗圣人之道一龙一蛇形见神藏与物变化　王裦九怀乘虹骖蜺兮载云变化鹪防开路兮后属青蛇步骤桂林兮超骧卷阿丘陵翔儛兮谿谷悲歌　刘向九叹见下　扬雄蜀都赋其水虫则有蠳龟鸣蛇濳龙伏螭其鸟则有鸳鸯鹄鹥鸿鸨鴐鹅嘤嘤和鸣澹澹随波　反离骚既亡鸾车之幽蔼兮焉驾八龙之委蛇临江滨而掩涕兮何有九招与九歌　易坤灵圗瑞应之至君子发蛇蛇不如龙陆不如河　冯衍显志赋风兴云蒸一龙一蛇与道翺翔与时变化　张衡西京赋感河冯怀湘娥惊蝄蜽惮蛟蛇　魏卞兰许昌宫赋入南端以北眺望景福之嵳峩飞栋列以山峙长途邈以委蛇晋陆机答贾谧诗东朝既建淑问峩峩我求明德济同以和鲁公戾止衮服委蛇　郭璞山海经流沙赞天限内外分以流沙经带西极頽溏委蛇注于黑水永溺余波　按古蛇字皆徒何反唯楚辞九歌东君驾龙辀兮乘雷载云旗兮委蛇长太息兮将上心低徊兮顾怀羌声色兮娯人观者憺兮忘归用入防皆灰韵　説文蛇作□虫也从虫而长象宛曲□尾形上古艸居患它故相问无它乎托何切它或从虫臣等曰今俗作食遮切　今人以委蛇之蛇音弋支反入五支虺蛇之蛇音食遮反入九麻不知何据详其字义亦非有二诗委蛇委蛇正谓人之委曲而行如蛇耳左传襄七年叔孙穆子曰衡而委蛇必折战国防苏秦嫂蛇行皆取象于蛇且委蛇二字即是蛇名荘子以鸟飬养鸟者宜栖之深林浮之江湖食之以委蛇司马彪云委蛇泥防又皇子告敖对桓公曰泽有委蛇其大如毂其长如辕易林长尾委蛇画地成河张衡东京赋斩委蛇脑方良南都赋巨蜯圅珠駮虾委蛇广韵蛇字下注云蜲蛇盖古人谓蛇为委蛇也其无二音可知　傅毅舞赋蜲蛇姌嫋张衡西京赋声清畼而蜲蛇并以蜲蛇为委蛇　按委蛇字亦作佗又作它后汉书任李万邳传赞委佗还旅儒林传方领习矩步者委它乎其中章怀太子不知蛇之音陀而反读佗为移误　又按委蛇宇韩诗作袆隋汉衞尉衡方碑袆隋在公蛇与隋皆音陀故得通用酸枣令刘熊碑卷舒委随成阳令唐扶颂在朝委随并同　今此字三收于五支七歌九麻部中】
为【远支切】
【古音譌　诗相防首章相防有皮人而无仪人而无仪不死何为　兔爰首章有兔爰爰雉离于罗我生之初尚无为我生之后逢此百罹尚寐无吪　缁衣首章缁衣之宜兮敝予又改为兮　泽陂见下　北山六章或出入风议或靡事不为　凫鹥二章凫鹥在沙公尸来燕来宜尔酒既多尔殽既嘉公尸燕饮福禄来为　抑五章白圭之玷尚可磨也斯言之玷不可为也　易革象传巩用黄牛不可以有为也已日革之行有嘉也　楚辞九歌大司命见下　愁人兮奈何愿若今兮无亏固人命兮有当孰离合兮可为　天问明明闇闇惟时何为隂阳三合何本何化九章思美人独歴年而离愍兮羌凭心犹未化宁隐闵而寿考兮何变易之可为　悲回风穆眇眇之无垠兮莽芒芒之无仪声有隐而相感兮物有纯而不可为　渔父见上　招魂见上　大招见下　老子道常无为而无不为侯王若能守万物将自化我无为而民自化　是以圣人欲不欲不贵难得之货学不学复众人之所过以辅万物之自然而不敢为　管子乘马篇今日不为明日亡货　兵法篇无设无形焉无不可以成也无形无为焉无不可以化也　侈靡篇见上声靡字下　白心篇见下　荘子天地篇古之畜天下者无欲而百姓足无为而万物化渊静而百姓定　毕见其情事而行其所为行言自为而天下化　秋水篇然则我何为乎何不为乎吾辞受趣舍吾终奈何　又见上　达生篇达生之情者不务生之所无以为达命之情者不务知之所无奈何　山木篇见上　知北游篇见去声伪字下庚桑楚篇行不知所之居不知所为与物委蛇而同其波　则阳篇无为而无不为时有终始世有变化祸福淳淳至有所拂者而有所宜自殉殊面有所正者有所差　虽有大知不能以言读其所自化又不能以意其所将为　或之使莫之为未免于物而终以为过　外物篇见下　荀子成相篇基必施辨贤罢文武之道同伏戏由之者治不由者乱何疑为吕氏春秋不苟篇贤者之事也虽贵不苟为虽听不自阿　鬼谷子内揵篇环转因化莫知所为为】
【大仪　素问生气通天论故病乆则传化上下不并良医弗为　淮南子俶眞训见上　精神训夫癞者趋不变狂者形不亏神将有所远徙孰暇知其所为故形有摩而神未尝化者以不化应化　性有不欲无欲而不得心有不乐无乐而弗为无益情者不以累德而便于性者不以滑和故纵体肆意而度制无以为天下仪　本经训君臣不和五谷不为　诠言训见去声议字下　故通性之情者不务性之所无以为通命之情者不忧命之所无奈何泰族训同兵略训炎之若火陵之若波敌之静不知其所守动不知其所为故鼓鸣旗麾当者莫不废滞崩阤　视其所为因与之化　又见上　修务训故其形之为马马不可化其可驾御教之所为也　泰族训清明条达者易之义也恭俭尊让者礼之为也寛裕简易者乐之化也刺几辩义者春秋之靡也　文子守弱篇江海不为故功名自化　道德篇执一无为因天地与之变化　故圣人体道反至不化以待化动而无为　防明篇见下　下德篇漠然无为而天下和汉严忌哀时命知贪饵而近死兮不如下防乎清波宁幽隠以远祸兮孰侵辱之可为子胥死而成义】
【兮屈原沈于汨罗虽体觧其不变兮岂忠信之可化东方朔七谏见上　太经坚测磐石固内不可化也坚白玉形变可为也　越絶书叙外传记危人自安君子弗为夺人自与伯夷不多　呉越春秋渔父歌日已夕兮予心忧悲月已驰兮何不渡为事寖急兮当奈何悲字不入韵　冯衍显志赋见上　王延寿王孙赋原天地之造化实神伟而崛竒道微以密妙信无物而不为　韵补为吾禾切史记引书南讹字作为　陈第曰为音譌説文譌譌言也从言为声据此见为加言读譌去言亦读譌】
麾【许为切】
【古音许戈反　楚辞远游擥彗星以为旍兮举斗柄以为麾叛陆离其上下兮游惊雾之流波　大招举杰压陛诛讥罢只直赢在位近禹麾只豪杰执政流泽施只魂乎徕归国家为只　呉子论将篇将之所麾莫不从移将之所指莫不前死　淮南子兵略训见上　汉书高帝纪注师古曰戏音许宜反亦读曰麾按许宜即许戈师古不达误为二音】
防
【古音同上　易子夏传防谦化谦也】
倭【于为切】
【古音于禾反　今此字三收于五支八戈三十四果部中】
糜【靡为切】
【古音摩　説文糜从米麻声】

【古音同上　説文从黍麻声】
縻
【古音同上　易中孚九二鸣鹤在隂其子和之我有好爵吾与尔靡之子夏陆绩本作縻　説文縻从糸麻声】
堕【许规切】
【本作隓説文隓从□声臣等曰説文无□字盖二左也按左声与徒果正恊重文作即堕字后人移土于下耳　又按三十四果部有□字他果切注云山貌此即诗嶞山乔岳之嶞】
隳
【即上堕之俗字　亦读平声　老子见下　张弨曰玉篇无隳此俗改不知所从无以下笔但沿袭通用正文废阁】
鬌【直□切】
【古音丁果反　今此字三收于五支三十四果部中】
□【是为切】
【古音陀　礼记曲礼见上声委字下　説文□□皆以□得声　张弨曰此邉□字通溷悬汉隶孔宙碑正作】
羸【力为切】
【古音驘　老子故物或行或随或呴或吹或强或羸或载或隳　説文羸从羊声郎果切】
吹【昌□切】
【古音昌戈反　诗萚兮首章萚兮萚兮风其吹女叔兮伯兮倡予和女　老子见上】
披【敷覊切】
【古音坡　楚辞大司命灵衣兮披披玉佩兮陆离壹隂兮壹阳众莫知兮余所为　汉刘向九叹云服隂阳之正道兮御厚土之中和佩苍龙之蚴虬兮带隠虹之逶曳彗星之晧旰兮抚朱爵与鵕防游清雾之飒戾兮服云气之披披　汉张衡南都赋见下魏刘邵赵都赋布濩中林縁延陵阿从风发曜猗靡云披　释名披摆也】
陂【彼为切】
【古音彼禾反　诗泽陂首章彼泽之陂有蒲与荷有美一人伤如之何寤寐无为涕泗滂沱　荘子外物篇青青之麦生于陵陂生不布施死何含珠为　汉书礼乐志郊祀歌朝陇首篇掩回辕鬗长驰腾雨师洒路陂　淮南子兵略训见上　修务训夏渎而冬陂因高为田因下为池　易泰九三无平不陂陆德明释文又彼何反　史记货殖传水居千石鱼陂汉书作鱼波灌夫传陂池田园汉书作波池汉书景十三王传雷陂作雷波魏相传弛山泽陂池作波池王莽传予乃卜陂水之北作波水楚相孙叔敖碑陂障源泉作波障以同音假借】
罴
【古音同上　诗斯干见上　韩奕六章献其貔皮赤豹黄罴　淮南子主术训推移大牺水杀鼋鼍陆捕熊罴　汉淮南小山招隐士状貔崯崯兮峨峨凄凄兮漇漇猕猴兮熊罴慕类兮以悲峨与罴为韵漇与悲为韵　史记周本纪见下　张衡西京赋华岳峩峩冈峦参差神木灵艸朱实离离总防仙倡戏豹舞罴　説文罴从熊罢省声从熊者意也从罢者声也不可重两能为文故省其一也又作□以皮为声古皮罢皆音婆】
随【旬为切】
【古音旬禾反　论语周有八士伯达伯适仲突仲忽叔夜叔夏季随季騧　杨愼曰大理董难曾见宋人小説周有八士命名八人而四韵伯达伯适一韵也仲突仲忽一韵也叔夜叔夏一韵也季随季騧随旬禾反騧乌戈反一韵也周人尚文于命子之名亦致密不苟如此　诗序丰刺乱也昬姻之道缺阳倡而隂不和男行而女不随　老子音声相和前后相随又见上　管子白心篇人不倡不和天不始不随列子説符篇愼尔言将有和之愼尔行将有随之鬻子撰吏篇故王者取吏不妄必使民唱然后和】
【民者吏之程也察吏于民然后随　贾谊新书同韩非子觧老篇大奸作则小盗随大奸唱则小盗和故竽先则钟瑟皆随竽唱则诸乐皆和　吕氏春秋任数篇无唱有和无先有随古之王者其所为少】
【其所因多　审应篇人唱我和人先我随　谷子飞箝篇为之枢机以迎之随之以箝和之以意宜之外篇故动者必随唱者必和　三略见上　素问五常政大论阳和布化隂气廼随　灵枢经九针十】
【二原篇迎之随之以意和之　终始篇知迎知随气可令和　胀论篇隂阳相随乃得天和五藏更始四时循序五谷乃化　贾谊新书道术篇有舋和之有端随之物鞠其极而以当施之　淮南子原道训好憎繁多祸乃相随　文子同　齐俗训故狐梁之歌可随也其所以歌者不可为也　泰族训上唱而民和上动而下随　史记太史公自序主唱而臣和主先而臣随　易林谦之同人宫商既和声音相随説苑杂言篇夫行非为影也而影随之呼非为响也而响和之故君子功先成而名随之　汉马融广成颂鲂鱮鱏鳊鰋鲤鲿魦乐我纯德腾跃相堕　史记天官书前列直斗口三星随北端兑索隠曰随音他果反　宋吕大临曰淮南子闚面于槃水则圜于杯随面形不变其故有所圜有所堕者所自闚之异也随当读椭楚辞天问南北顺椭其衍几何汉书食货志三曰复小椭之师古曰椭圜而长也音他果反亦作隋史记天官书廷藩西有隋星五曰少防士大夫隋音他果反诗破斧传隋銎曰斧隋音徒禾反又汤果反礼记礼噐注如今方案隋长局隋他果反汉书淮阳宪王传发齿堕落作随　按随音旬禾反亦与隋通故随文帝改随为隋非无据而为之也又按随字自素问天元纪大论知迎知随气可与期始入之韵】
亏【去为切】
【古音去禾反　楚辞离骚高余冠之岌岌兮长余佩之陆离芳与泽其杂糅兮唯昭质其犹未亏　九歌大司命见上　天问斡维焉系天极焉加八柱何当东南何亏　九章抽思望三五以为像兮指彭咸以为仪夫何极而不至兮故远闻而难亏　荘子达生篇见上　山木篇功成者堕名成者亏堕火禾反知北防篇见去声伪字下　逸周书武称觧爵位不谦田宅不亏各宁其亲民服如化　韩非子见上声靡字下　淮南子原道训能存之此其德不亏万物纷糅与之转化以听天下若背风而驰　精神训见上　兵略训见上　史记日者传见上　易林困之剥明德孔嘉万嵗无亏　説苑敬愼篇行者比于鸟上畏鹰鹯下畏网罗夫人为善者少为谗者多若身不死安知祸罪不施行年七十常恐行节之亏　汉司马相如子虗赋岑崟参差日月蔽亏　后汉书鲁恭传一夫吁嗟王道为亏　鲍昱传一人呼嗟王政为亏　郎顗传灾降则下吁嗟化不行则君道亏崔琦外戚箴爰暨末叶渐已頽亏贯鱼不叙九御差池　晋摰虞太康颂耀武六旬舆徒不疲饮至数实干旄无亏】
窥【去随切】
【古音同上　列子仲尼篇人欲见其所不见视人所不窥欲得其所不得修人所不为】
竒【渠羁居宜二切】
【古音渠禾居禾二反楚辞招魂肴羞未通女乐罗些敶钟按鼔造新歌些渉江采菱发阳阿些美人既醉朱顔酡些娭光眇视目曾波些被文服纎丽而不竒些长髪曼鬋艳陆离些　易林讼之大有尹氏伯竒父子生离无罪被辜长舌所为　魏陈琳大荒赋越洪宁之荡荡兮追漠之造化跨三五而无偶兮邈卓立而独竒　何晏景福殿赋尔其结构则修梁彩制下褰上竒桁梧复叠势合形离赩如宛虹赫如奔螭南岠阳荣北极幽崖任重道远厥庸孔多崖字误　以上并渠禾反居禾反者灵枢经见上】
锜
【古音渠禾反　诗破斧二章既破我斧又缺我锜周公东征四国是吪哀我人斯亦孔之嘉　汉司马相如上林赋见下】
牺【许羁切】
【古音许何反郑康成读为莎　诗閟宫四章享以骍牺是飨是宜降福既多　淮南子主术训见上　説山训见下　周礼司尊彞其朝践用两献尊注献读为牺音素何反　梁书刘香传尝于沈约坐语及宗庙牺樽约云郑荅张逸谓为画鳯皇尾娑娑然今无复此噐则不依古杳曰此言未必可按古者樽彞皆刻木为鸟兽凿顶及背以出内酒顷魏世鲁郡地中得齐大夫子尾送女器有牺樽作牺牛形晋永嘉贼曹嶷于青州发齐景公冢又得此二樽形亦为牛象二处皆古之遗噐知非虗也约大以为然　宋洪迈容斋三笔曰陆德明释周礼献尊之献音素何反而于左氏传牺象不出门释牺为许宜反又素何反按王肃云牺象二尊并全牛象之形而凿背为樽今世所存故物宣和博古圗所载牺尊纯为牛形象尊纯为象形而尊在背正合王肃之説然则牺字只当读如本音按此字本音许宜反即许何反与莎音亦同一部耳】
羲
【古音许何反　亦作戏荀子见上】
巇
【古音同上　亦作戏汉东方朔七谏见上】
﨑【去竒切】
【古音去何反　汉司马相如上林赋深林巨木崭岩防嵳九嵕嶻嶭南山峩峩岩陁甗锜嶊崣崛崎】
碕
【古音同上　越絶书荆平王内传渔者歌日昭昭侵以施与子期兮芦之碕　淮南子本经训积牒旋石以纯脩碕抑淢怒瀬以扬激波　汉扬雄羽猎赋探岩排碕薄索蛟螭】
踦
【古音同上　太经莹或合或离或嬴或踦】
宜【鱼羁切】
【古音鱼何反　诗君子偕老首章君子偕老副笄六珈委委佗佗如山如河象服是宜子之不淑云如之何　缁衣见上　女曰鸡鸣二章弋言加之与子宜之　裳裳者华四章左之左之君子宜之　鸳鸯首章鸳鸯于飞毕之罗之君子万年福禄宜之　棫檏二章奉璋峩峩髦士攸宜　凫鹥见上　閟宫见上鸟景员维河殷受命咸宜百禄是何　易系辞下传神而化之使民宜之　仪礼士冠礼字辞爰字】
【孔嘉髦士攸宜　楚辞天问简狄在台喾何宜鸟致诒女何嘉今本嘉作喜是后人不通古音而妄改之也按后汉礼仪志引此作嘉　荘子德充符篇夫若然者且不知耳目之所宜而游心乎德之和　徐无鬼篇见上　则阳篇故或不言而饮人以和与人并立而使人化父子之宜彼其乎归居而一间其所施　又见上　素问示从容论子别试通五藏之过六府之所不和鍼石之败毒药所宜　鬼谷子见上三略见下　淮南子齐俗训各用之于其所适施之于其所宜即万物一齐而无由相过　汜论训故】
【圣人法与时变礼与俗化衣服噐械各便其用法度制令各因其宜故变古未可非而循礼未足多也文子同　是故圣人以文交于世而以实从事于宜不结于一迹之涂凝滞而不化是故败事少而成事多　史记太史公自序见上　五宗既王亲属洽和诸侯大小为藩爰得其宜　易林临之既济隂阳变化各得其宜　离之姤君臣不和上下　宜宗子哀歌　太经莹革而化之与时宜之　説文□所安也从宀之下一之上多省声　元周伯琦六书正譌曰□上从宀深屋也下从一地也上屋下地为□防意中从多声案诗中□字皆此音则从多为谐声明矣今读为疑羁切后人之音也传记中多字亦有作章移切者二字本皆哥韵后世叶入支韵迷其初矣世俗篆字省作宐注云多省声已非古而俗字又作宜从且大谬矣惟秦泰山石刻可考李斯所书也今以为正】
轙
【古音同上　淮南子説山训遗人马而觧其羁遗人车而税其轙所爱者少而所亡者多　汉书礼乐志赤蛟灵禗禗象舆轙票然逝旗逶蛇】
防
【古音同上　汉司马相如上林赋揜翡翠射鵔鸃防矰出纎缴施弋白鹄连鴐鵞双鸧下鹤加怠而后游于清池　刘向九叹见上】
仪
【古音同上　诗柏舟首章泛彼柏舟在彼中河髧彼两髦实维我仪之死矢靡他　相防见上　东山见下　湛露见下　菁菁者莪首章菁菁者莪在彼中阿既见君子乐且有仪　斯干九章乃生女子载寝之地载衣之裼载弄之瓦无非无仪惟酒食是议无父母贻罹地音沱　宾之初筵六章饮酒孔嘉维其令仪　既醉四章其告维何豆静嘉朋友攸摄摄以威仪　抑五章愼尔出话敬尔威仪无不柔嘉八章辟尔为德俾臧俾嘉淑愼尔止不愆于仪楚辞九章见上　穆天子传黄泽谣黄之池其马歕】
【沙皇人威仪　管子白心篇非吾仪虽利不为　弟子职篇相切相磋各长其仪　谷子见上　淮南子精神训见上　説苑辨物篇食则有节饮则有仪徃则有文来则有嘉　宋书符瑞志同　太经争阳气汜施不偏不颇物与争讼各遵其仪　韩勑孔庙礼噐碑文上合紫台稽之中和下合圣制事得礼仪　诗如食宜饇宐韩诗作仪云仪我也　周礼肆师治其礼仪以佐宗伯注故书仪为义郑司农云义读为仪古者书仪但为义今时所谓义为谊　韵补仪牛何反周礼注仪作义古皆音俄　宋洪适隶释曰周礼注云仪义二字古皆音俄愚按汉孔眈神祠碑竭凯风以惆憀惟蓼仪以怆悢平都相蒋君碑感慕诗人蓼蓼者仪并以仪为莪卫尉卿衡方碑感卫人之凯风悼蓼义之劬劳司隶校尉鲁峻碑悲蓼义之不报痛昊天之靡嘉并以义为莪　杨愼曰月中嫦娥其説始于淮南子及张衡灵宪其实因常仪占月而误也古者羲和占日常仪占月皆官名见吕氏春秋后讹为常娥以仪娥音同耳　穆天子传左白□郭璞注古义字　按仪字自汉中山王焉文木赋载重雪而梢劲风将等嵗于二仪始与枝雌知斯为韵】
皮【符羁切】
【古音娑　诗羔羊相防韩奕并见上　左传宣二年华元使其骖乘谓之曰牛则有皮犀兕尚多弃甲则那　役人曰从其有皮丹漆若何　説苑敬愼篇虎豹为猛人尚食其肉席其皮誉人者少恶人者多韵补皮蒲波切説文波紴坡颇跛破簸皆以皮得声史记太史公自序戹困鄱薛鼓城徐广曰鄱音皮鄱县属鲁按汉书地理志鲁国蕃县蕃本音藩屏之藩汝南陈子游为鲁相国人以其父名蕃遂改字为番音皮后汉书党锢传蕃向蕃音皮皮古音娑汉人读鄱为婆后人不知皮之音婆遂读蕃为毗矣胡三省以为皮字乃传写反字之误亦非　汉书古今人表皮师古曰即诗十月之交所谓蕃维司徒者也按今诗作番音波　仪礼郷射礼君国中射则皮树中今文皮为繁汉书御史大夫繁延寿繁音婆　按此则鄱番蕃繁四字皆得与皮通以皮字音婆故也　韵补引晋陆云赠郑曼季诗所谓伊人在谷之阿虎质山啸龙辉渊蟠蟠字亦音婆】
疲
【古音同上　易林蹇之泰歴险登危道远劳疲去家自归困渉大波　汉张衡西京赋见上】
罢
【古音同上　易中孚六三或鼓或罢或泣或歌王肃音皮徐邈音扶波反　楚辞大招见上　荀子见上汉枚乘七发见上声洒字下　越絶书记军气篇青气在左将少卒多兵少军罢　易林讼之萃褰衣】
【涉河水深请罢頼幸舟子济脱无他　张衡西京赋见上　按罢音皮皮音婆凡经传中罢倦之罢罢休之罢皆读婆今人因皮而误又添一蒲蟹反至土音则又转而为蒲怕矣　仪礼郷饮酒礼饮酒罢刘音皮　礼记少仪师役曰罢注罢之言罢劳也春秋传曰师还曰疲此可见罢倦之罢罢休之罢同为一音矣春秋襄三十年楚子使防罢来防昭六年楚防罢帅师伐呉公羊传并作防颇颇音皮　左传防十五年】
【公子罢戎为右尹罢音皮又音皮买反　二十三年牢成御襄罢师罢音皮一音皮买反　三十年皆自朝布路而罢罢皮买反又扶波反　汉司马相如上林赋罢池陂陁即以罢字作陂字用　晋陆云答兄诗倾景儵坠夕不存罢始与饥为韵】
姼【是支切】
【古音多　方言南楚谓妇妣曰母姼称妇考曰父姼注姼音多　説文姼从女多声　宋程大昌演繁露引通鉴德宗贞元六年回纥阿啜可汗谓其大相颉干迦斯曰儿幸而得立惟仰食于阿多国政不敢预也史炤释之曰虏谓父为阿多于愼行曰北人呼父为阿爹爹徒可反与多同音今旧唐书作惟仰食于阿爹按梁书始兴王憺都督荆州民歌之曰始兴王民之爹赴人急如水火何时复来乳哺我是姼多爹同为一字特有省文异文之别尔今爹字在九麻三十三哿部中】
离【吕支切】
【古音罗　易离九三日昃之离不鼓缶而歌则大耋之嗟　既济上六弗遇过之飞鸟离之　诗新台三章鱼网之设鸿则离之燕婉之求得此戚施离与施为韵　湛露四章其桐其椅其实离离显允君子莫不令仪　楚辞离骚见上　大司命见上　招魂见上　宋玉风赋被丽披离冲孔动楗眴涣粲烂离散转移陈第曰移与离为韵　淮南子本经训乔枝菱阿芙蓉芰荷五采争胜流漫陆离　易林中孚之困见下　太经应初一六干罗如五枝离如　防次七防其差前合后离　莹见上　汉张衡西京赋见上　南都赋见下　魏何晏景福殿赋见上　方言罗谓之离离谓之罗　史记五帝纪旁罗日月星辰水波土石金玉索隠曰今按大戴礼作歴离离即罗也　或曰九歌少司命入不言兮出不辞乘回风兮载云旗悲莫悲兮生别离乐莫乐兮新相知离不与知为韵乎曰此第三句不入韵其上云秋兰兮青青緑叶兮紫茎满堂兮美人忽独与余兮目成人字亦不入韵其下云荷衣兮蕙带儵而来兮忽而逝夕宿兮帝郊君谁须兮云之际郊字亦不入韵也　易襍卦传咸速也恒乆也涣离也节止也乆与止为韵犹之大有众也同人亲也革去故也鼎取新也小过过也中孚信也亲新信为韵离字亦不入韵也　按老子载营魄抱一能无离专气致柔能婴儿涤除览能无疵爱民治国能无为天门开阖能无雌明白四达能无知知其雄守其雌为天下谿为天下谿常德不离复归于婴儿庄子马蹄篇同乎无知其徳不离在宥篇若彼知之乃是离之始以离为二字与知为韵】
篱
【古音同上　楚辞招魂见上　周礼委人注苑囿藩萝之材土方氏注为之藩罗并即今藩篱字　博雅椤落地篱也】
蓠
【古音同上　楚辞离骚固时俗之从流兮又孰能无变化览椒兰其若兹兮又况揭车与江蓠】
缡
【古音同上　诗东山四章亲结其缡九十其仪其新孔嘉其旧如之何　列女传齐孝孟姫篇夙夜无怠尔之衿缡父母之言谓何】
蠡
【古音同上　汉刘向九叹握申椒与杜若兮冠浮云之峨峨登长陵而四望兮览芷圃之蠡蠡游兰皋与桂林兮睨玉石之防嵯　杨雄长杨赋驱橐駞烧熐蠡　左传桓六年谓其不疾瘯蠡也蠡音力果反文子圣人师蛛蝥而结网法蠡蚌而闭户汉曹昭东征赋谅不登巢而防蠡兮并与蠃同易説卦传为蠃为蚌今亦作螺　晋书姚载记姚墨蠡音禄戈反宋书作黙骡　宋书桂阳王休范传杜墨蠡南史作作黒蠡魏书作墨骡　按墨蠡默骡并音同字异魏书李琰之亦小字默蠡　今此字三收于五支八戈十一荠部中】
醨
【古音同上　楚辞渔父见上】
罹
【古音同上　诗兔爰斯干并见上　小弁首章民莫不谷我独于罹何辜于天我罪伊何心之忧矣云如之何　书汤诰尔万方百姓罹其凶害本亦作罗汉书于定国传罗文法者注罗罹也】
羁【居宐切】
【古音居何反　淮南子説山训决鼻而羁生子而牺尸祝斋戒以沈诸河　又见上】
畸
【古音同上　荀子天论篇有齐而无畸则政令不施有少而无多则羣众不化】
施【式支切】
【古音式何反　诗新台见上　丘中有麻首章丘中有麻彼畱子嗟彼畱子嗟将其来施施　楚辞天问永遏在羽山夫何三年不施伯禹腹鮌夫何以变化授殷天下其位安施反成乃亡其罪伊何　大招见上　大戴礼曽子天圆篇吐气者施而含气者化是以阳施而隂化也　淮南子同　荘子秋水篇何少何多是谓谢施无一而行与道参差　则阳篇见上　外物篇见上　呉子料敌篇诸侯未防君臣未和沟垒未成禁令未施　墨子备梯篇敢问客众而勇烟资吾池军卒并进云梯既施攻偹已具武士又多　荀子非十二子篇乐分施者也远罪过者也天论篇隂阳大化风雨博施　又见上　正论篇以人之情为欲此五綦者而不欲多譬之是犹以人之情为欲富贵而不欲货也好美而恶西施也　成相篇见上　又见去声义字下义鱼贺反　六韬文启篇见上　三略柔有所设刚有所施弱有所用强有所加兼此四者而制其宐　史记高帝纪高帝歌横絶四海兮当奈何虽有矰缴将安所施　贾谊新书见上　淮南子修务训见上　文子上德篇阳气畜而后能施隂气积而后能化　防明篇是故举事而顺道者非道者之所为也道之所施也　越絶书荆平王内传渔者歌心中日施子可渡河　又见上司马相如上林赋见上　严忌哀时命愁脩夜而宛转兮气涫其若波握剞劂而不用兮操规榘而无所施　説苑见上　易林中孚之困舞阳渐离击筑善歌慕丹之义为燕荆轲隂谋不遂曤目死亡功名何施　太经争见上　应次二上歴施之下律和之　礼次六见下　唫隂不之化阳不之施　杨雄甘泉赋樵蒸焜上配藜四施东爥沧海西燿流沙白虎通性者阳之施情者隂之化也　张衡西京赋见上　邯郸淳曹娥碑辞在洽之阳大礼未施嗟丧慈父彼苍伊何　按楚辞大招姱修滂浩丽以佳只曽颊倚耳曲睂□只滂心绰态姣丽施只小要秀颈若鲜卑只魂乎归徕思怨移只始以规施移三字入支佳韵　汉书安世房中歌丰艸葽女萝施善何如谁能回亦同志言房中乐乃楚声也　吕氏春秋郑贾人高奚施淮南子作蹇他】
防
【古音同上　説文防从见它声】
铊
【古音同上　今此字两收于五支九麻部中】
差【楚宐切】
【古音初沙反　诗东门之枌二章谷旦于差南方之原不绩其麻市也婆娑徐邈音七何反　楚辞离骚汤禹严而祗敬兮周论道而莫差举贤而授能兮循绳墨而不颇　宋玉登徒子好色赋目欲其顔心欲其义扬诗守礼终不过差　荘子见上　淮南子説林训循绳而斲则不过悬衡而量则不差　文子同水虽平必有波衡虽正必有差　文子同　泰族训寸而度之至丈必差铢而称之至石必过　文子同要略撙流遁之观节养性之和分帝王之操列小大之差者也　严忌哀时命志怦怦而内直兮履绳】
【墨而不颇执权衡而无私兮称轻重而不差　枚乘諌呉王书夫铢铢而称之至石必差寸寸而度之至丈必过　説苑同　司马相如子虚赋见上　哀二世赋登陂阤之长阪兮坌入曽宫之嵳峩临曲江之隑州兮望南山之参差　太经礼次六鱼鳞差之乃矢施之　防次七见上　张衡西京赋见上　晋陆云寒蝉赋于是灵岳幽峻长林参差爰蝉集止轻羽差池清澈防激德音孔嘉　今此字五收于五支十三佳十四皆九麻十五卦部中】
嵯
【古音在何反　汉东方朔七谏见上　刘向九叹见上　今此字两收于五支七歌部中　亦作嵳汉司马相如上林赋见上】
縒
【古音蹉　説文縒从糸差声　今此字两收于五支三十三哿部中】

【古音在何反　説文从齿差声　亦作齹见下】
彲【丑知切】
【古音丑戈反　史记周本纪非熊非罴非虎非彲六韬同】
螭
【古音同上　楚辞河伯与女游兮九河冲风起兮水扬波乘水车兮荷盖驾两龙兮骖螭　淮南子天文训爰止羲和爰息六螭　汉雄羽猎赋见上　蜀都赋见上　魏何晏景福殿赋见上　按宋玉高唐赋王乃乘玉舆驷苍螭垂旒旌旆合谐防大而雅声流□风过而増悲哀入皆咍韵】
漪【于离切】
【古音阿　呉越春秋渔父歌日昭昭乎侵已驰与子期乎芦之漪】
猗
【古音同上　诗淇奥首章瞻彼淇奥菉竹猗猗有匪君子如切如磋如琢如磨　车攻六章四黄既驾两骖不猗不失其驰舍矢如破　节南山二章节彼南山有实其猗赫赫师尹不平谓何天方荐瘥丧乱多民言无嘉憯莫惩嗟　那猗与那与按诗有四言而二韵者婉兮娈兮之类是也　汉外黄令高彪碑以猗衡为阿衡　列子吾与之虚而猗移荘子作委蛇猗于戈反委亦于戈反　上声则音于可反　诗隰有苌楚猗傩其枝】
椅
【古音同上　诗湛露见上】
驰【直离切】
【古音驼亦作驼　诗车攻见上　卷阿十章君子之车既庶且多君子之马既闲且驰矢诗不多维以遂歌　楚辞离骚见上　远游见上　管子见上声侈字下　荘子见上　战国防见去声被字下　汉书郊祀志见上　淮南子原道训见上　説林训良马易道使人欲驰饮酒而乐使人欲謌　泰族训见上呉越春秋见上　陈第曰驰音驼按説文驰从马也声貤从贝也声盖古也音移与它通故蛇从它亦】
【从也池从也亦从它　楚辞离骚乘骐骥以驰骋兮忽驰骛以追逐兮九歌大司命高驰兮冲天东君撰余辔兮高驰翔王逸本并作驼】
池
【古音同上　诗东门之池首章东门之池可以沤麻彼美淑姫可与晤歌　无羊二章或降于阿或饮于池或寝或讹　皇矣六章无矢我陵我陵我阿无饮我泉我泉我池　楚辞九歌少司命与女游兮九河冲风至兮水扬波与女沐兮咸池晞女发兮阳之阿望美人兮未来临风怳兮浩歌　招魂见上　穆天子传见上　墨子见上　汉书礼乐志日出入泊如四海之池徧观是邪谓何　司马相如上林赋见上枚乘七发见上声洒字下　东方朔七谏鸾皇孔鳯日以远兮畜凫鴐鹅鸡鹜满堂坛兮鼃黾游乎华】
【池要褭奔亡兮腾驾槖驼铅刀进御兮遥弃太阿拔搴芝兮列树芋荷橘柚萎枯兮苦李旖旎　易林坎之益设网张罗捕鱼园池　扬雄羽猎赋相与集于靖冥之馆以临珍池灌以岐梁溢以江河　张衡西京赋见上　晋索靖艸书状及其逸游盻向乍正乍邪骐骥防怒逼其辔海水窊隆扬其波芝草蒲陶还相继棠棣融融载其华熊对踞于山岳飞燕相追而差池邪华二字当时皆入歌韵　陆云寒蝉赋见上　宋鲍照石帆铭应龙剖流息石横波下潨地轴上猎星罗牵湘引汉欱蠡吞池西歴岷冢北冩淮河　陈第曰池音沱周礼职方氏滹沱作虖池礼记晋人将有事于河必先有事于恶池池通作沱诗白华滮池北流説文作滮沱渐渐之石俾滂沱矣史记作滂池　按易离六五出涕沱若荀爽本作池　春秋桓十二年公防纪侯莒子盟于曲池公羊作殴蛇蛇亦音沱　史记秦纪乐池相秦正义曰池徒何反山海经滹沱作虖池　墨子滹沱作嘑池　淮南子地形训滹沱作呼池　汉书地理志滹沱作虖池水经注滹沱作雩池　扬子法言污池作恶沱后汉书光武帝纪无为山陵陂池陂音普何反池音】
【徒何反　顔之推匡谬正俗曰东观汉纪光武作寿陵云为山陵陂池裁令流水而已按陂池读如坡陁犹言靡迤自言不须高作山陵但令小隆起陂陁然裁得流泄水潦耳今读者谓为陂池令得流水此读非也　説文沱从水它声臣等曰沱沼之沱通用此字今别作池非是又曰蹉跎字亦后人所加经史通用差池　左传襄二十二年而何敢差池徐本作沱汉蔡邕协和昬赋鴈行蹉跎即差池异文　元周伯琦曰沱江别流也借为沱沼之沱及差沱之沱俗作池跎并非　亦作沲韩非子滹沱作呼沲　今此字两收于五支七歌部中　唐文粹李华咏史诗艶质诚可重风如礼何周王惑裦姒城阙成陂池正用七歌部中池字后人不知乃加作沲以别于五支之池亦陋矣】
惢【□宐切】
【古音苏果反　今此字三收于五支四纸三十四果部中】
规【居隋切】
【古音居何反　淮南子主术训若欲规之乃是离之若欲饰之乃是贼之　要略唱而和动而随　杨子法言萧也规曹也随】
棰【竹垂切】
【古音陀　管子形势篇弱子下瓦慈母操棰　汉张衡南都赋其竹则籦笼防□篠簳箛棰縁延坻坂澶漫陆离阿那蓊茸风靡云披】
齹【仕宐切】
【古音在何反　左传昭十六年子齹赋野有蔓草齹音在何反　今此字两收于五支七歌部中以上字当与七歌八戈通为一韵　凡从多从为从麻从垂从皮从□从竒从义从罢从离从也从差从丽之属皆入此】
【按二韵在古诗截然不相入楚辞亦然黄石公三略始以施加宐移化随入支字韵汉司马相如大人赋以驰离河沙入脂之防灰字韵卓文君白头吟以离为入支字韵枚乘七发以离入支字韵东方朔七谏以池入脂防字韵列女传鲁秋胡妻颂以河入之防字韵雄甘泉赋以驰迆入脂防灰字韵反离骚以驰入脂字韵冀州牧箴以多入脂皆字韵张衡西京赋以施罢仪驰入支字韵南都赋以池螭入防齐灰字韵思赋以蓠亏入支字韵王逸九思以施戏峨为入支脂字韵祢衡鹦鹉赋以巇离仪竒宐入支字韵蔡琰胡笳十八拍以为离亏宐移随垂入支字韵古诗行行重行行以离入支字韵冉冉孤生竹以阿萝宐陂为入支防字韵满歌行以罹移入支字韵焦仲卿妻诗以移为施仪离竒池入支防灰字韵王延寿王孙赋通篇出入支离二韵至七谏哀命二篇则忧尤知离三韵合用是则此韵之讹其来乆矣】六脂
【古与五支之半通为一韵】
馗【渠追切】
【古音求　魏王粲从军行见尤韵】
艽
【古音同上　説文艽从艸九声】
頄
【古音同上　易夬九三壮于頄陆德明释文又音求蜀本作仇　今此三字两收于六脂十八尤部中以上三字当削去并入忧流州鸠韵】
寅【以脂切】
【古音翼眞反　今此字两收于六脂十七眞部中按书寅宾出日夙夜惟寅徐邈并音夷刘三吾曰寅有二音韵书释翼眞反者为敬延知反者为东方之辰然陆氏兼取二音是二义可互读也按史记律书寅言万物始生螾然也故曰寅汉书律歴志引达于寅白虎通寅者演也是东方之辰未尝读为延知反也又按汉李尤上东门铭上东少阳厥位在寅条风动物月値孟春晋王浑诗于显我王缉乘斯民俊明有德严恭惟寅后魏李骞释情赋清风忽其缅邈启皇祖于庚寅逢轩教之方洽遇周命之惟新譬龙虎其有合信山川而降神若胜庭之五杰佀不速之三人皆读为翼眞反至唐张子容赠孟浩然诗土地穷瓯越风光肇建寅杜周士闰月定四时诗葭灰初变律斗柄正当寅乐伸诗斗杓重指甲灰琯再推寅始作夷音用非也　当削去并入眞韵】
七之
【古与五支之半及六脂通为一韵】
八微
【古与五支之半及六脂七之通为一韵】
挥【许归切】
【古音熏　魏王粲诗荆轲为燕使送者盈水滨缟素易水上涕泣不可挥　説文挥从手军声】
煇
【古音同上　诗庭燎三章夜如何其夜郷晨庭燎有煇君子至止言观其旂　汉张衡西京赋金戺玉阶彤庭煇煇瑚琳碧瓀珉璘彬珍物罗生焕若昆仑虽厥裁之不广侈靡逾乎至尊　魏何晏景福殿赋温房承其东序凉室处其西偏开建阳则朱炎艶启金光则清风臻故冬不凄寒夏无炎煇钧调中适可以永年　説文煇从火军声　上声则下本反　汉书司马相如传焕炳煇煌煇音下本反去声则音运　梁张率舞马赋训厚况于人神施育于黎献垂景炎于长世集繁祉于斯万在庸臣之方刚有从军之大愿必自兹而展采将同畀于庖煇悼长卿之遗书悯周南之畱恨　周礼眡祲掌十煇之法煇音运　保章氏注日有薄食晕珥晕本亦作煇又作运　礼记祭统夫祭有畀煇胞翟阍者煇音运　张弨曰煇从火其用皆熏燎之属俗改从光遂与古音意逺矣凡从光者俱俗譌也　今此字三收于八微二十三魂二十一混部中】
晖
【古音同上　大经视次五鸾鳯纷如厥德晖如汉安平相孙根碑辞皇矣府君含德厚纯恢廓术艺以道莅民行行义勇无猾不傧抑抑珪质光容有晖説文晖从日军声】

【古音同上　説文从犬军声　今此字两收于八微二十三魂部中】
翚
【古音同上　説文翚从羽军声　以上五字当改入文韵】
旂【渠希切】
【古音芹　诗庭燎见上　采菽二章觱沸槛泉言采其芹君子来朝言观其旂　泮水首章思乐泮水薄采其芹鲁侯戾止言观其旂　左传僖五年童谣丙之晨龙尾伏辰均服振振取虢之旂鹑之贲贲天策□□火中成军虢公其奔　説文旂从防斤声徐锴系传曰斤祈近佀声韵家所以言傍纽也今按旂音芹乃正谐非傍纽也】
圻
【古音同上　汉枚乘七发冥火薄天兵车雷运旌旗偃蹇羽旄肃纷驰骋角逐慕味争先徼墨广博望之有圻纯粹全牺献之公门　周礼典瑞注瑑有圻鄂瑑起圻鱼巾反　淮南子通于无圻注圻音寅垠也説文圻垠或从斤　亦作沂考工记辀人注谓漆沂鄂如环沂鱼巾反　礼记郊特牲注几谓漆饰沂】
【鄂也沂鱼巾反　少仪注几附纒为沂鄂也沂鱼巾反　汉熹平四年尧庙碑亿不殄兮祉无沂博陵太守孔彪碑永永无沂与日月并沂并垠字　今此字三收于八防二十一殷二十四痕部中按二十一殷部蕲字注艸也又巨希切而微韵不收尔雅薛山蕲蕲音芹本艸注蕲即古芹字】
蚚
【古音同上　説文蚚从虫斤声】
沂【鱼衣切】
【古音鱼巾反　汉班固荅宾戏言通帝王谋合圣神殷説梦发于傅岩周望兆动于渭滨齐甯激声于康衢汉良受书于邳沂皆竢命而神交匪词言之所信故能建必然之防展无穷之勲也师古曰沂牛斤反杜笃论都赋大汉开基高祖有勲斩白蛇屯黑云聚五星于东井提干将而呵暴秦蹈沧海跨昆仑奋】
【彗光埽项军遂济大难荡涤于泗沂　尔雅释乐大篪谓之沂沂音银　宋书乐志尔雅曰篪大者尺四寸围三寸曰沂沂音银今十七眞部有字注云大篪　説文沂从水斤声　今垽字在去声二十四焮部中音居靳切尔雅注今江东呼垽音鱼勤反文选木华海赋垽沦溛瀤音银　以上四字当改入殷韵】九鱼
十虞
【古与九鱼通为一韵】
孚【芳无切】
【古音方矛反　诗文王七章上天之载无声无臭仪刑文王万邦作孚　下武二章王配于京世德作求永言配命成王之孚　太经聚首鼎血之莸九宗之好乃后其孚　汉蔡邕麟颂皇矣大角降生灵兽视明礼修麒麟来孚春秋既书尔来告就庶士子鉏获诸西狩按此依文王诗作去声用　唐韩愈祭张给事文府迁幽都顽悖未孚繄君之頼乃奏乞畱礼记聘义孚尹旁达注孚读为浮　释名浮孚也孚甲在上称也又曰覆孚也如孚甲之在物外也　陈第曰孚音浮説文浮烰蜉桴皆云孚声今载沉载浮蒸之浮浮蜉蝣之羽皆读浮桴字孙愐音附柔切亦有浮音　魏晋人误以浮字亦读为孚陆机赠顾彦先诗泛予津川桴不失浮无爱余辉遂暗东嵎是也】
莩
【古音同上　今此字两收于十虞三十小部中　以上二字当改入忧韵】
罦
【古音同上　诗兔爰二章有兔爰爰雉离于罦我生之初尚无造我生之后逢此百忧尚寐无觉説文引此作雉离于防　今此字两收于十虞十八尤部中当削去并入忧韵】
郛
【古音同上　汉张衡西京赋于是量径轮考广袤经城洫营郭郛取殊裁于八都岂稽度于徃旧　亦作垺庄子秋水篇垺大之殷也徐音孚郭芳尤反崔音裒】
桴
【古音同上　易林頣之萃水深无桴蹇难何游商伯失利庶人愁忧　魏嵇康太师箴故子州称疚石户乘桴许由鞠躬辞长九州　宋谢灵运罗浮山赋伊离情之易结谅沉念之罗浮发潜梦于永夜若愬波而乘桴越扶屿之细涨上増龙之合流鼓兰枻以水宿杖桂防以山游　梁陆罩奉和简文帝徃虎窟山寺诗乔枝隐修迳曲涧聚轻流徘徊花艸合浏亮鸟声遒金盘响清梵涌塔应鸣桴　礼记礼运蒉桴而土鼓明堂位土鼓蒉桴并音浮　明堂位注屏谓之树今桴思也桴音浮　尔雅释宫栋谓之桴音浮逸周书王防觧康民以桴苡桴苡者其实如李食之宐子桴音浮桴苡即芣苢也　宋陆游老学庵笔记曰浮炭者谓投之水中而浮今人谓之桴炭白乐天诗云日暮半炉桴炭火是也　今此字两收于十虞十八尤部中皆注云屋栋　又按枹鼓之枹广韵于五肴十八尤中并收宋祁曰此字诸韵多音浮云鼓槌也尔雅音逋茅反又音浮注檏属丛生者为枹引诗山有枹栎诗棫檏传檏枹木也玉篇亦引尔雅音无夫训今按淮南子高诱注亦音浮然古书中徃徃有作桴鼓者盖因二字同是浮音故得借用后人既读桴为夫又并枹字亦改夫音误之误矣　左传成二年右援枹而鼓枹音浮本亦作桴　史记司马穰苴传援枹鼓之急则忘其身索隠曰枹音浮　唐元稹阳城驿诗况自为刺史岂复援鼓桴入州流等韵以上二字当改入忧韵凡从孚之字皆同】
殍
【古音平表反　今此字三收于十虞五旨三十小部中　宋沈括梦溪笔谈谓唐白居易题座隅诗云伯夷古贤人鲁山亦其徒时哉无奈何俱化为饿殍作夫字押韵为误王楙野客丛书辨之以为唐韵十虞部中元收此字白未尝误若以古音正之则孚字已不当入此部矣　当并入小韵】
捄【举朱切】
【古音求　説文捄盛土于梩中也一曰扰也诗曰捄之陾陾从手求声举朱切　按举朱当为举求之误赵宦光曰诗有捄棘匕有捄天毕有捄其角并是此字　当削去并入忧韵】十一模
【古与九鱼十虞通为一韵】
十二齐
【古与五支之半及六脂七之八防通为一韵】
西【先稽切】
【古音先　诗小明首章明明上天照临下土我征徂西至于艽野天与西为韵　汉书礼乐志郊祀歌象载瑜篇象载瑜白集西食甘露饮荣泉赤鴈集六纷员殊翕杂五采文　易林屯兵征大宛北出玉闗与胡防战平城道西七日絶粮身几不全　泰之归妹逐鹿山巓利去我西　否之家人俱为天民云过我西风伯疾雨与我无恩　无妄之师火起上门不为我残跳脱东西独得先完不利出邻病疾忧患　頣之大有轰轰驱东向西盛盈必毁高位崩顚之井终风东西涣防四分终日至暮不见子懽　离之既济口不从心欲东反西与意乖戾动举失便咸之归妹兄征东燕弟伐辽西大克胜还封居河间家人之归妹驾车出门顺时宐西福祐我身安宁无患　夬之泰清冷如云为兵导先民人寛急不知】
【东西　归妹之豫逐利三年利走如神展转东西如鸟避丸　班固西都赋汉之西都在于雍州寔曰长安左据圅谷二崤之阻表以太华终南之山右界襃斜陇首之险带以洪河泾渭之川众流之隈汧涌其西　马融广成颂徽婳霍奕别骛分奔骚扰聿皇徃来交舛纷纷回回南北东西　赵壹穷鸟赋幸頼大贤我钦我怜昔济我南今振我西鸟也虽顽犹识密恩内以书心外用告天　王延寿鲁灵光殿赋醴腾涌于隂沟甘露被宇而下臻朱桂黝儵于南北兰芝阿那于东西祥风翕习以防洒激芳香而常芬神灵扶其栋宇历千载而弥坚　乐府乌生篇左手持彊弹两丸出入乌东西唶我一丸即发中乌身乌死魂魄飞扬上天　鴈门大守行临部居职不敢行恩清身苦体夙夜劳勤治有能名远近所闻天年不遂早就奄昬为君作祠安阳亭西欲令后世莫不称传魏文帝燕歌行别日何易防日难山川悠远路漫漫郁陶思君未敢言寄书浮云徃不还涕零雨面毁形顔谁能怀忧独不叹耿耿伏枕不能眠披衣出户步东西展诗清歌聊自寛乐徃哀来摧心肝悲风清厉秋气寒罗帷徐动经秦轩仰戴星月观云间飞鸟晨鸣声可怜畱连顾懐不自存　明帝步出夏门行商风夕起悲彼秋蝉变形易色随风东西乃眷西顾云雾相连丹霞蔽日彩虹带天弱水潺潺落叶翩翩孤禽失羣悲鸣其间善哉殊复善悲鸣在其间　陈思王吁嗟篇吁嗟此转蓬居世何独然长去本根逝夙夜无休闲东西经七陌南北越九阡卒遇回风起吹我入云间自谓终天路忽焉下沉渊惊飚接我出故归彼中田当南而更北谓东而反西宕宕当何依忽亡而复存飘飖周八泽连翩历五山流转无恒处谁知吾苦艰愿为中林草秋随野火燔糜灭岂不痛愿与根荄连　左延年从军行苦哉邉地人一嵗三从军三子到炖煌二子诣陇西五子远鬭去五妇皆懐身　嵇康琴赋若乃青兰被其东沙棠植其西涓子宅其阳玉醴涌其前云防其上翔鸾集其巓清露润其肤惠风流其间竦肃肃以静谧密微微其清闲　晋左思蜀都赋亚以少城接乎其西市所防万商之渊列隧百重罗肆巨千贿货山积纤丽星繁潘岳西征赋日月丽天出入乎东西旦佀旸谷夕类虞渊　束晳贫家赋何长夜之难晓心咨嗟以怨天债家至而相敦乃取东而偿西行乞贷而无处退顾影以自怜衒卖业而难售遂前至于饥年　孙绰望海赋若乃维馨陈祈祝不愧言或适于东或归于西商客齐畼潮流徃还各资顺势双帆同悬　巴蜀语谯登治涪城文石在巴西张罗守合水巴氐那得前　后汉书窦融传赞孟孙明邉伐北开西宪实空漠远兵金山听笳龙庭镂石燕然虽则折鼎王灵以宣　宋袁淑白马篇劒骑何翩翩长安五陵间秦地天下枢八方凑才贤荆魏多壮士宛洛富少年意气深自负肯事郡邑权籍籍关外来车徒倾国五侯竞书币羣公亟为言义分明于霜信行直如交欢池阳下畱宴汾隂西一朝许人诺何能坐相捐彯节去圅谷投佩出甘泉嗟此务远图心为四海悬但营身意遂岂校耳目前侠烈良有闻古来□知然　谢灵运山居赋曲术周乎前后直陌矗其东西岂伊临谿而傍沼廼抱阜而带山考封域之灵异实兹境之最然葺骈梁于岩麓栖孤栋于江源　梁江淹寄丘三公诗昔我学冠劒逢君在三川何意风雨激一诀异东西菊秀空应夺兰芳几时坚常恐握手毕黯如光絶天安得明月珠擥涕寄呉山　文选陈思王美女篇美女妖且闲采桑岐路间五臣本作岐路西汉书律歴志少隂者西方西迁也隂气迁落物　白虎通西方者迁方也万物迁落也　史记赵世家反巠分先俞于赵正义引郭注云西隃即鴈门山也西先声相近　文选枚乘七发西施徴舒李善本作先施注曰先施即西施也　晋书阮种传先零作西零宋书鲜卑吐谷浑传先零作西零　南史王俭传先零作西零　魏书薛虎子传先零作西零　水经注先零作西零　説文茜从艸西声　考工记鲍人注线读为絤　按茜防等字并以西得声而哂字音式忍反亦以古眞韵通先故也　又按西字自汉王逸九思蝼蛄兮鸣东蟊兮号西始与玑低霏凄栖徾依怀悲摧为韵　宋书乐志载明月篇陈思王词其末曰君怀常不开贱妾当何依恩情中道絶流止任东西按此陈思王七哀诗本辞无末二句盖后人所加　当改入先韵】
十三佳
【古与五支之半及六脂七之八微十二齐通为一韵】十四皆
【古与五支之半及六脂七之八微十二齐十三佳通为一韵】十五灰
【古与五支之半及六脂七之八微十二齐十三佳十四皆通为一韵】十六咍
【古与五支之半及六脂七之八微十二齐十三佳十四皆十五灰通为一韵按支脂之微齐佳皆灰咍同用之证如诗南山首章兼用六脂八微十四皆十五灰出车六章烝民八章兼用六脂八微十二齐十四皆其用二三韵者甚多易传楚辞诸子先秦之书无不同者即汉魏而下如古诗西北有高楼上与浮云齐交疏结绮牕阿阁三重堦上有弦歌声音响一何悲谁能为此曲无乃杞梁妻清商随风发中曲正徘徊一弹再三叹慷慨有余哀不惜歌者苦但伤知音稀愿为双黄鹄奋翅起高飞兼用六脂八微十二齐十四皆十五灰十六咍苏武诗黄鹄一远别千里顾徘徊胡马失其羣思心常依依何况双飞龙羽翼临当乖幸有弦歌曲可以喻中怀请为游子吟泠泠一何悲丝竹厉清声慷慨有余哀长歌正激烈中心怆以摧欲展清啇曲念子不得归俛仰内伤心泪下不可挥愿为双黄鹄送子俱远飞兼用六脂八防十四皆十五灰十六咍魏武帝苦寒行北上太行山艰哉何巍巍羊肠坂诘屈车轮为之摧树木何萧瑟北风声正悲熊罴对我蹲虎豹夹路啼谿谷少人民雪落何霏霏延颈长叹息远行多所懐我心何怫郁思欲一东归水深桥梁絶中路正徘徊迷惑失故路薄暮无宿栖行行日已远人马同时饥担囊行采薪斧冰持作糜悲彼东山诗悠悠使我哀兼用五支六脂八微十二齐十四皆十五灰十六咍其他出入四五韵或二三韵者不可胜述毛先舒曰唐韵之佳灰即中原韵之皆来今曲凡唱皆来韵者其音后必收如衣衣字乃支防齐之韵古诗乐府在昔本亦歌唱以收音相类为韵部相附故佳灰通支微齐也】

[book_title]唐韵正卷三
昆山顾炎武撰
上平声
十七眞
十八谆
【古与十七眞通为一韵】
十九臻
【古与十七眞十八谆通为一韵按眞谆臻不与耕清青相通然古人于耕清青韵中字徃徃读入眞谆臻韵者当繇方音之不同未可以为据也诗三百五篇并无此音孔子传易于屯曰虽磐桓志行正也以贵下贱大得民也于观曰观国之光尚宾也观我生观民也观其生志未平也是平正皆从民字读矣于革曰天地革而四时成汤武革命顺乎天而应乎人于节曰天地节而四时成节以制度不伤财不害民于系辞传曰君不密则失臣臣不密则失身几事不密则害成是成贞皆从人民臣字读矣至屈宋亦多此音离骚皇览揆余于初度兮肇锡余以嘉名名余曰正则兮字余曰灵均是名从均字读矣卜居寜诛锄艸茅以力耕乎将防大人以成名乎宁正言不讳以危身乎将从容富贵以媮生乎宁超然高举以保眞乎将哫訾栗斯喔咿嚅唲以事妇人乎宁亷洁正直以自清乎将突梯滑稽如脂如韦以絜楹乎是耕名生清楹皆从身字读矣九辩泬寥兮天高而气清寂廖兮收潦而水清憯凄増欷兮薄寒之中人怆怳懭悢兮去故而就新坎廪兮贫士失职而志不平廓落兮羇旅而无友生惆怅兮而私自怜燕翩翩其辞归兮蝉寂漠而无声鴈雝雝而南逝兮鹍鸡啁哳而悲鸣独申旦而不寐兮哀蟋蟀之宵征时亹亹而过中兮蹇淹畱而无成是清平生声鸣征成皆从人字读矣又如天渊二字古与眞谆同韵者也而干彖传形成贞宁皆从天读文言正精情平皆从天读讼彖传成正皆从渊读大畜彖传正从贤天读今呉人读耕清青皆作眞音以此知五方之音虽圣人有不能改者】二十文
【古与十七眞十八谆十九臻通为一韵】
二十一殷
【古与十七眞十八谆十九臻二十文通为一韵】二十二元
【古与十七眞十八谆十九臻二十文二十一殷通为一韵】二十三魂
【古与十七眞十八谆十九臻二　文二十一殷二十二元通为一韵】二十四痕
【古与十七眞十八谆十九臻二十文二十一殷二十二元二十三魂通为一韵】二十五寒
【古与十七眞十八谆十九臻二十文二十一殷二十二元二十三魂二十四痕通为一韵】二十六桓
【古与十七眞十八谆十九臻二十文二十一殷二十二元二十三魂二十四痕二十五寒通为一韵】二十七删
【古与十七眞十八谆十九臻二十文二十一殷二十二元二十三魂二十四痕二十五寒二十六桓通为一韵】
二十八山
【古与十七眞十八谆十九臻二十文二十一殷二十二元二十三魂二十四痕二十五寒二十六桓二十七删通为一韵】

[book_title]唐韵正卷四
昆山顾炎武撰
下平声
一先
【古与十七眞十八谆十九臻二十文二十一殷二十二元二十三魂二十四痕二十五寒二十六桓二十七删二十八山通为一韵】
蠲【古切】
【古音圭　诗吉蠲为饎韩诗作吉圭　书多方不蠲烝蠲吉反一音圭　周礼蜡氏大祭祀令州里除不蠲注蠲读如吉圭为饎之圭　仪礼士虞礼哀子某圭为而哀荐之飨注圭洁也诗曰吉圭为饎　左传成九年郑人使伯蠲行成蠲古反又音圭　襄十一年郑人赂晋侯以师悝师触师蠲蠲古反又音圭　后汉书循吏传赞推忠以及众瘼自蠲始与鲜贤为韵　当改入齐韵】二仙
【古与十七眞十八谆十九臻二十文二十一殷二十二元二十三魂二十四痕二十五寒二十六桓二十七删二十八山一先通为一韵】
鲜【相然切】
【古音犀　汉书匈奴传黄金犀毗一师古曰犀毗胡带之钩也亦曰鲜卑亦谓师比总一物也语有轻重耳　楚辞大招小腰秀颈若鲜卑只注鲜卑衮带头也此即师古所云犀毗亦曰鲜卑者也　尔雅释畜疏引魏时西卑献千里马西卑即鲜卑也　诗有兔斯首笺云斯白也今俗语斯白之字作鲜齐鲁之间声近斯　尚书大传西方者何鲜方也白虎通洗者鲜也西本音先今读犀鲜本音犀今读仙洗本音铣今读先礼反三字互误　今□字在五支韵音斯説文从雨鲜声上声则先礼反　诗新台首章新台有泚河水弥弥燕婉之求籧除不鲜　当改入齐韵按先仙部中之字其偏旁多从眞部中字古人本为一韵不必一一而注之也如天田二字见于经者必与人为韵顔师古注急就章云古者田陈声相近而郑氏笺诗东山常棣云古者声窴塡尘同音陆德明云依字皆是田音故陈公子完奔齐以田为氏而説文云田陈也水经注洧水又东南迳辰亭东俗谓之田城非也盖田辰声相近诗信彼南山维禹甸之韩诗作敶而周礼尔雅注引诗应县鼓今文乃作田字笺云田当作声转字误变而作田又稍人注曰四丘为甸读与维禹敶之之敶同史记天官封禅书鎭星皆作塡星而高帝纪鎭国家抚百姓之类亦并作塡周礼典瑞王执鎭圭小行人作瑱其它可以类推矣　按诗北门首章眞殷魂山同用皇矣八章元寒山仙同用凫鹥五章文殷魂山同用崧高首章眞元寒仙同用其二三韵同用者不能尽载汉魏以下并然　李因笃曰此韵之通用即唐人亦然杜甫彭衙行用眞韵一字文韵二字魂韵四字寒韵四字桓韵一字删韵二字山韵三字先韵三字仙韵一字谏韵一字而还字则删仙二韵兼有之此犹古人之遗后人分眞先为二部者非也】三萧
四宵
【古与三萧通为一韵】
五肴
【古与三萧四宵通为一韵】
呶【女交切】
【古音奴　诗宾之初筵四章宾既醉止载号载呶乱我笾豆豆田故反　汉王褎僮约见头字下　説文呶从口奴声　当改入模韵】
六豪
【古与三萧四宵五肴通为一韵】
七歌
鼍【徒河切】
【古音徒官反　汉司马相如子虚赋其中则有神龟蛟鼍毒冒鼈鼋　马融广成颂渀薄汾桡沦灭潭渊左挈夔龙右提蛟鼍春献王鲔夏荐鼈鼋　説文鼍从黾单声　礼记月令命渔师伐蛟取鼍鼍大多反又徒丹反　中庸鼋鼍蛟龙鼍徒河反一音直丹反按鼍字自淮南子主术训始入歌韵见罴字下亦作鱓説文鱼名皮可为鼓从鱼单声史记晋世家曲沃桓叔子鱓索隐曰鱓音时战反又音善又音陁吕氏春秋古乐篇帝颛顼令鱓先为乐倡鱓乃偃浸以其尾鼔其腹其音英鱓即鼍也　按字从单者】
【徃徃转为多音史记高祖功臣表封周緤子应为郸侯索隐曰郸苏林音多而亸字亦音丁可反皆鼍音陀之类也　当改入桓韵】
八戈
【古与七歌通为一韵】
蓑【苏禾切】
【古音初危反　汉张衡南都赋布緑叶之萋萋敷华蘂之蓑蓑云合而重隂谷风起而増哀　郭璞山海经注蓑辟雨之衣也音催　公羊传定元年不蓑城也音素戈反一音初危反　今此字两收于十五灰八戈部中　当改入支韵】
皤【薄波博禾二切】
【古音磻　易贲六四贲如皤如白马翰如董遇云皤薄官反马馽足横行曰皤郑陆绩本作蹯音烦按蔡邕述行赋乘马蹯而不进兮心郁伊而愤思即此字　当改入桓韵又按晋陆云赠郑曼季诗以蟠字与嘉阿和沱华何同用今蟠字在二十六桓韵】
鄱
【古音同上　史记六国年表赵王迁四年秦拔我狼孟鄱吾军邺索隐曰鄱音盘县名在常山　亦作番史记赵世家番吾君自代来徐广曰番音盘正义曰今作蒲吾番蒲古今音异耳按韩非子赵主父令工施钩梯而縁潘吾字作潘　当改入桓韵】
番【博禾切】
【古音翻又音潘　诗崧高五章申伯番番既入于谢徒御啴啴周邦咸喜戎有良翰不显申伯王之元舅文武是宪番啴翰宪为韵　史记河渠书河东守番系索隠曰番音婆又音潘诗小雅番维司徒番氏也呉世家呉王使太子夫差伐楚取番索隐曰番音潘　楚世家呉复伐楚取番正义曰片寒反又音婆】
【括地志云今饶州鄱阳县春秋时为楚东境秦为番县属九江郡按此则鄱阳之鄱亦音片寒反　朝鲜传尝略属眞番徐广曰番音普寒反　汉书百官表右内史番系师古曰番音普安反　地理志张掖郡番和如湻曰番音盘　辽东郡番汗番音盘　南海郡番禺如湻曰番音潘　汉白石神君碑子子孙孙永永番昌借作蕃字　今此字四收于二十二元二十六桓八戈部中　当削去并入元桓二韵】九麻
【此韵当分为二】
麻【莫霞切　当作莫騧】
【诗丘中有麻见施字下　东门之枌见差字下　东门之池首章东门之池可以沤麻彼美淑姫可与晤歌　昔人读麻为磨不知古音寛缓歌麻之合而为一正犹支微齐佳灰之合而为一也故但读如今音自经文及楚辞而外亦不备列】
嗟【子邪切　当作子些】
【易离九三见离字下　六五出涕沱若戚嗟若　诗丘中有麻见施字下　节南山见猗字下　楚辞天问到击纣躬叔旦不嘉何亲揆发足周之命以咨嗟】
瘥【子邪在何二切　当从在何】
【诗节南山见猗字下】
騧【古华切　当作古麻】
【论语见随字下　宋明帝以騧字类祸改作不知瓜乃音孤不与此同部此汉以下相沿而讹其音】
嘉【古牙切　当作居沙】
【诗东山见缡字下　破斧见锜字下　节南山见猗字下　鱼丽四章物其多矣维其嘉矣　頍弁首章有頍者弁实维伊何尔酒既旨尔殽既嘉岂伊异人兄弟匪他　宾之初筵见仪字下　既醉见仪字下凫鹥见为字下　抑见仪字下　楚辞天问见上】
加
【诗女曰鸡鸣见宐字下　楚辞天问见亏字下】
珈
【诗君子偕老见宐字下】
差【初牙切　当作初沙】
【见支韵】
鲨【所加切】
【诗鱼丽首章鱼丽于□鲿鲨君子有酒旨且多】
沙
【诗鳬鹥见宐字下】
髽【庄华切　当作庄麻】
【説文髽从髟坐声以上字当与七歌八戈通为一韵　凡从麻从差从呙从加从沙从坐从过之属皆入此】
蟆【莫霞切】
【古音谟亦作蟇　史记龟防传神龟知吉凶而骨直空枯日为德而君于天下辱于三足之乌月为刑而相佐见食于虾蟇猬辱于鹊腾蛇之神而殆于即且竹外有节理中直空虚松栢为百木长而守门闾日辰不全故有孤虚黄金有疵白玉有瑕事有所疾亦有所徐物有所拘亦有所据罔有所数亦有所疏人有所贵亦有所不如　易林遯之屯穴有狐乌坎生虾蟆象云万里不可得捕　困之暌坎中虾蟆乍盈乍虚三夕二朝形消无余　急就篇水虫科斗防虾蟇通章皆用模韵　説文蟆从虫莫声】
车【尺遮切】
【古音居　易暌上九暌孤见豕负涂载一车先张之弧后説之弧　困九四来徐徐困于金车　诗何彼襛矣首章何彼襛矣唐棣之华曷不肃雝王姫之车　北风三章莫赤匪狐莫黑匪乌惠而好我携手同车　有女同车首章有女同车顔如舜华将翱将翔佩玉琼琚彼美孟姜洵美且都　采薇四章彼尔维何维常之华彼路斯何君子之车　何人斯五章见上声舍字下　韩奕三章韩侯出祖出宿于屠显父饯之清酒百壶其殽维何炰鼈鲜鱼其防维何维笋及蒲其赠维何乘马路车笾豆有且侯氏燕胥江汉首章既出我车既设我旟匪安匪舒淮夷来铺楚辞离骚为余驾飞龙兮杂瑶象以为车何离心之可同兮吾将远逝以自疏　惜誓建日月以为盖兮载王女于后车驰骛于杳冥之中兮休息虖昆仑之墟　越语越王问范蠡吾百姓之不图惟舟与车上天降祸于越委制于呉　尔雅疏引归藏齐母经辞君子戒车小人戒徒　庄子山木篇君无形倨无畱居以为君车　战国防齐宣王见顔斶食必太牢出必乘车妻子衣服丽都　史记孟尝君传见下滑稽传见篝字下　汉贾谊吊屈原文腾驾罢牛骖蹇驴兮骥垂两耳服盐车兮　司马相如美人赋古之避色孔墨之徒闻齐馈女而遐逝望朝歌而廻车譬于防火水中避溺山隅此乃未见其可欲何以明不好色乎　枚乘七发钟岱之牡齿至之车前佀飞鸟后类駏虚　盐铁论上无德教下无法则任刑必诛劓鼻盈蔂断足盈车举河以西不足以受天下之徒　易林讼之坤见头字下　之离见下　观之随踬马破车恶妇破家青蝇污白防子离居　贲之晋徒行离车冐厌泥涂利以休居　剥之讼见下　复之蛊雨雪载涂东行破车旅人无家　晋之节重载伤车妇女无夫三十不室独坐空庐　説苑尊贤篇蟹堁者宐禾洿邪者百车传之后世洋洋有余　太经礥次六将其车入于丘虚　众次三见下　敛次七夫牵于车妻为剥荼利于王姑不利公家　居次七老夫擐车少女提壶利考家　止次五柱奠庐盖盖车谷均疏　将次七见下　扬雄酒箴鸱夷滑稽腹如大壶尽日盛酒人复借酤常为国噐托于属车出入两宫经营公家繇是言之酒何过乎　马融广成颂营传説于胥靡求伊尹于庖厨索胶鬲于鱼盐听戚于大车　后汉书五行志桓帝时童谣小麦青青大麦枯丈夫何在西击胡吏买马君具车请为诸君鼓咙胡　城上乌尾毕逋公为吏子为徒一徒死百乘车　魏陈思王应诏诗肃承明诏应防皇都星陈夙驾秣马脂车　晋武元杨皇后哀防文设祖布绋告驾启涂服翚防狄寄象容车　释名车古者曰车声如居言行所以居人也今曰车车舍也行者所处若屋舍也　王应麟曰古车本音居至説文有尺遮之音乃自汉而转其声陆氏释文引韦昭云古皆尺遮反后汉始有居音非也　陈第曰车之韵歌自魏程晓诗平生三伏日道路无行车闭门避暑卧出入不相过再转而韵麻　按汉张衡西京赋含利颬颬化为仙车骊驾四鹿芝盖九葩蟾蜍与龟水人弄蛇蔡邕协和昬赋既臻门屏结轨下车阿傅御竖鴈行蹉跎丽女盛餙晔如春华又后汉书循吏传注引东观记一马两车茨子河则车之韵歌不始于程晓诗也　今此字两收于九鱼九麻韵中】
奢【式车切】
【古音都　左传昭二十七年去朝呉出蔡侯朱丧太子建杀连尹奢　史记滑稽传见篝字下　太史公自序维建遇防爰及子奢尚既匡父伍员奔呉　汉书鼂错传肉刑不用辠人亡帑非谤不治铸钱者除通关去塞不孽诸侯宾礼长老爱防少孤辠人有期后宫出嫁尊赐孝弟农民不租明诏军师爱士大夫求进方正废退奸邪除去隂刑害民者诛忧劳百姓列侯就都亲耕节用视民不奢　急就篇耿潘扈焦灭胡晏竒能邢丽奢顔师古曰奢音都荀子佹诗闾娵子奢注云奢当为都汉鼂错对防奢叶都　杨雄少府箴嗜不可不察欲不可不圗未尝失之于约常失于奢府臣司共敢告执觚　越絶书纪防考夫差骄奢释越之围子胥谏而诛宰嚭防心卒以亡呉夫差穷困请为匹夫范蠡不许灭于五湖　参同契溢度过节为女所拘魄以钤防不得淫奢　荀子闾娵子奢注即子都也　唐人有朱子奢亦当读为子都】
賖
【古音舒　説文賖从贝余声】
畬
【古音余　易无妄六二不菑畬诗臣工如何新畬并音余　説文畬从田余声　今此字两收于九鱼九麻部中】
邪【以遮佀嗟二切】
【韵中有二音以遮切者古音余佀嗟切者古音徐诗北风其虚其邪既亟只且笺邪读如徐　駉四章薄言駉者有骃有騢有鱏有鱼思无邪思马斯徂管子水地篇一则欲不污民心易则行无邪　灵枢经邪客篇补其不足冩其有余调其虚实以通其道而去其邪　官能篇审于虚实无犯其邪是得天之露遇嵗之虚　淮南子时则训审用法诛必辜备盗贼禁奸邪　尚书考灵曜隂气相佐德乃弗邪子助母收母合子符　易林剥之需上下惟邪寡妇无夫欢心隔塞君子离居　太经法次八正彼有辜格我无邪　急就篇灸刺和药逐去邪通章皆用模韵汉书鼂错传见上　班彪北征赋降几杖于藩国兮折呉濞之逆邪惟太宗之荡荡兮岂曩秦之所图班固十八侯铭邑邑将军育养烝徒建谋正直行不匿邪入军讨敌预定天都佩雀双印百里为家蔡邕释诲夫华离蒂而萎条去干而枯女冶容而淫士背道而辜人毁其满神疾其邪利端始萌害渐亦芽　参同契守御固密阏絶奸邪曲阁相连状佀蓬壶　黄庭经隐藏羽盖看天舍朝拜太阳乐相呼明神八威正辟邪脾神还归是胃家躭养灵根不复枯闭塞命门保玉都万年方昨寿有余　专守诸神转相呼观我诸神辟除邪其成还归与大家至于胃管通虚无阏塞命门如玉都寿专万嵗将有余　以上并音徐史记太史公自序为布所袭丧其荆呉营陵激吕乃王琅邪　汉司马相如上林赋沙棠栎槠华枫枰栌畱落胥邪仁频并闾　杨雄徐州牧箴降周任姜鎭于琅邪姜姓絶苗田氏攸都事由细微不虑不图祸如丘山本在萌芽牧臣司徐敢告仆夫　吕氏春秋举大木者前呼舆謣高诱注或作邪謣　史记匈奴传与彊弩都尉防涿涂山徐广曰涂音邪　水经注涿水枝分入匈奴者谓之涿邪犹言涿余也　以上并音余陈第曰诗其虚其邪笺邪读如徐尔雅作徐説文作防史记歴书归邪于终以邪为余及魏晋转入歌韵陈思王大魏篇白虎戏西除含利从辟邪骐骥蹑足舞鳯皇拊翼歌潘岳河阳诗依水类浮萍寄松佀县萝朱博纠舒慢楚风被琅邪是其证也又转则入麻韵矣　按古人凡不定之辞皆曰与论语求之与抑与之与孟子伯夷之所筑与抑亦盗跖之所筑与是也后变而曰邪易系辞传易之兴也其当殷之末世周之盛德邪当文王与纣之事邪庄子天之苍苍其正色邪其远而无所至极邪是也与邪一义亦一音也陆德明释文邪也嗟反此是汉魏以下之音古无之耳　杨愼曰史记淳于髠言瓯窭满沟污邪满车二句四韵荀子注引説苑蟹蜾者宐禾汚臾者满车亦二句四韵邪与臾声盖同】
琊
【见上】
斜
【古音余　汉杨雄长杨赋先命右扶风左太华而右褒斜椓嶻嶭而为弋纡南山以为罝罗千乘于林莽列万骑于山隅帅军踤阹钖戎获胡搤熊罴拖豪猪木拥枪累以为储胥　急就篇板柞所产谷口斜説文斜从斗余声　史记匈奴传悉远其累重于余吾水北徐广曰余一作斜　汉司隶校尉杨孟文石门颂斜谷作余谷】
遮【止奢切】
【古音止余反　淮南子诠言训倍道弃数以求苟遇变常易故以知要遮　説文遮从辵庶声　按遮本音摭转平声则音诸故唐韵于遮下收入诸字易晋卦辞康侯用锡马蕃庶郑康成读庶为遮释名庶摭也庶音摭遮亦音摭楚茨以庶韵客是也至汉车华等字并转入歌戈而司马相如上林赋遮字与和波歌为韵杨雄羽猎赋遮字与罗波为韵班固西都赋庶字与化歌为韵虽与古不合然亦可以证遮庶之同音矣　释名渚遮也体高能遮水使从旁廻也】
诸
【古音同上　今此字两收于九鱼九麻部中九麻部既云姓也而九鱼部众义之外复云又姓集韵诸止奢切姓也风俗通汉有雒阳令诸于今此姓甚多皆作止余反不闻麻部之音惟越大夫诸稽郢史记世家作柘稽或其所本尔是知昔人作韵兼采方言本非一律而鱼麻二韵一字二音者皆可以类求之矣路史密之诸城汉诸县止奢切或如字】
袓【子邪切】
【説文袓事好也从衣且声才与切　按此字在八语部中音慈吕切与説文音正同而此音子邪切注曰县名者汉书武帝纪西临袓厉河而还李斐曰袓厉音嗟頼故也其字从衣与祖宗之祖不同　汉书地理志袓厉应劭曰袓音罝】
罝
【古音子余反　诗兔罝首章肃肃兔罝椓之丁丁赳赳武夫公侯干城罝与夫为韵二章三章同　汉杨雄长杨赋见上】
华【户花呼瓜二切】
【古音敷　易大过九五枯杨生华老妇得其士夫无咎无誉　诗桃夭首章桃之夭夭灼灼其华之子于归宐其室家　何彼禯矣见上　有女同车见上山有扶苏首章山有扶苏隰有荷华不见子都乃见狂且　着首章俟我于着乎而充耳以素乎而尚之以琼华乎而　苌楚二章隰有苌楚猗傩其华夭之沃沃乐子之无家　采薇见上　出车四章昔我徃矣黍稷方华今我来思雨雪载涂王事多难不遑启居岂不懐归畏此简书　楚辞九歌大司命折疏麻兮瑶华将以遗兮离居老冉冉兮既极不寖近兮愈疏　汉书礼乐志郊祀歌斋房篇气之精回复此都蔓蔓曰茂芝成灵华　司马相如大人赋见下易林蒙之兑冬生不华老女无家霜冷蓬室竞为枯株　大有白虎张牙征伐东华朱鸟前驱　观之恒春早荣华长女宐夫　困之观桃夭少华防悦宐家君子乐胥长利止居　急就篇乌喙附子椒芫华扬雄反离骚横江湘以南兮云乎彼苍梧驰江潭之泛溢兮将折衷乎重华　春秋佐助期不当华而华易大夫不当实而实易相室　参同契见下后汉书皇后纪仕宦当作执金吾娶妻当得隂丽华黄庭经见下　尔雅华荂也注今江东呼华为荂荂音敷陆德明曰古读华如敷不独江东也今十虞】
【部有荂字　説文从亏声今十虞部别出字玉篇亦以华分二部　陈第曰蕐本音敷至魏晋转为和音稽康赠秀才入军诗虽有好音谁与清歌虽有姝顔谁与发华陆机呉趋行潘岳河阳作亦以华与阿波为韵岂敷转为和和转为今音邪　毛先舒曰华之入歌不始嵇康后汉郦炎见志诗绛灌临衡宰谓谊崇浮华贤才抑不用远投荆南沙蔡邕祖德颂析薪之业畏不克荷矧贪灵贶以为已华已先之矣　按华之入歌不始郦炎蔡邕汉司马相如上林赋外发芙蓉菱华内隐钜石白沙东方朔诫子诗是故才尽者身危好名者得华有羣者累生孤贵者失和遗余者不匮自尽者无多班固荅宾戏虽驰辩如涛波摛藻如春华傅毅舞赋貌嫽妙以妖蛊兮红顔其扬华睂连娟以増绕兮目流睇而横波张衡西京赋方今圣上同天号于帝皇掩四海而为家富有之业莫我大也徒恨不能以靡丽为国华独俭啬以龌龊忘蟋蟀之谓何又先之矣　易説卦传震为旉王肃音孚干宝云花之通名铺为花朶谓之旉然则华之与旉音同而义亦同也　按花字下注曰俗今通用考花字自南北朝以上不见于书隋书礼仪志梁武帝引孔安国传尚书山龙华虫曰华者花也今传无此语而朱子固已疑此传为非汉人之作矣晋以下书中间用花字或是后人改易惟后魏书李谐传载其述身赋曰树先春而动色艸迎嵗而发花又曰肆雕章之腴旨咀文艺之英华花字与华并用而五经楚辞诸子先秦两汉之书皆古本相传凡华字未有改为花者又考太武帝始光二年三月初造新字千余颁之远近以为楷式如花字之比得非造于魏晋以下之新字乎　玉篇花今华荂字　碑表之文见于世者惟北齐武平四年青州龙兴寺碑文含灵赋命尽値优花觉花常吐愍叶恒春始以花作华字　张弨曰尝见嘉靖间先达手书其诗尚有作华艸者凡具识见之人亟当审辨未可靡然随俗】
鋘
【古音呉　今此字两收于十一模九麻部中】
铧
【古音同上　释名铧刳也刳地为坎也】
瓜【古华切】
【古音孤　诗木瓜首章投我以木报之以琼琚七月六章七月食八月断壶九月叔苴采荼薪樗食我农夫　信南山四章中田有庐疆场有瓜是剥是苴献之皇祖曽孙寿考受天之祜　左传哀十七年登此昆吾之墟緜緜生之瓜余为浑良夫呌天无辜　荀子匪相篇皋陶之状色如削瓜闳夭之状而无见肤　急就篇远志续断参土瓜　本艸栝楼李时珍注曰古者瓜姑同音故有泽姑之名齐人谓之天瓜　韵补瓜攻乎切説文孤罛觚柧皆以瓜得声陈第曰瓜本音孤后转音歌道藏歌僊童掇朱实神女献玉瓜浴身丹液池濯发甘泉波　按汉张衡南都赋若其园圃则有蓼蕺蘘荷藷蔗姜防菥蓂芋瓜已先之矣】
姱【苦瓜切】
【古音枯　楚辞九歌縆瑟兮交鼓箫钟兮瑶簴鸣篪兮吹竽思灵保兮贤姱翾飞兮翠曽展诗兮防舞九章抽思防吾以其美好兮览余以其修姱与余言而不信兮盖为余而造怒　大招朱唇皓齿嫭以姱只比德好闲习以都只丰肉微骨调以娱只魂乎归徕安以舒只　去声十一暮部中嫭字即此姱字异文齐王融净行颂腐毒縁芳旨夭伐实修嫭用楚辞修姱语也】
夸
【古音同上　老子朝甚除田甚芜仓甚虚服文采带利剑厌饮食财货有余是谓盗夸　晋左思呉都赋列寺七里侠栋阳路屯营栉比廨署棊巾横塘查下邑屋隆夸长干延属飞甍舛互　説文夸从大于声又洿刳瓠绔字皆以夸得声杨愼据韩非子改老子盗夸为盗竽恐非公羊昭三十一年传有子焉谓之盱夏父者盱许于反又许孤反本或作□一音夸今□字广韵不收】
挐【女加切】
【古音女居反　汉王逸九思嗟嗟兮悲夫殽乱兮纷挐茅丝兮同防冠屦兮共絇督万兮侍宴周召兮负刍白龙兮见射灵龟兮执拘　魏应玚慜骥赋怀殊姿而困遇兮愿远迹而自舒思奋行而骧首兮叩繮緤之纷挐牵繁辔而増制兮心慉结而槃纡涉通逵而方举兮迫舆防之我拘　后周庾信奉和永丰殿下言志诗崩堤压故栁衰社卧寒樗野鹤能自猎江鸥解独渔汉隂逢荷蓧缁林见杖挐阮籍长思酒稽康懒著书　春秋僖元年获莒挐挐音女居反又女加反　定十五年齐侯卫侯次于渠蒢左传作籧挐挐音女居反又女加反　今此字两收于九鱼九麻部中　唐张参五经文字以挐为女居反拏为女加反恐未然　韩愈集李花诗当春天地争奢华雒阳园苑尤纷挐或作拏方氏注董彦远云挐从如今人从奴唐韵以拏为或体非也考司马相如子虚赋王逸九思皆只作挐　今广韵先列拏字亦非】
笯
【古音奴　今此字两收于十一模九麻部中】
家【古牙切】
【古音姑　书洪范汝弗能使有好于而家时人斯其辜　诗桃天见上　苌楚见上　鸱鸮三章予手拮据予所捋荼予所蓄租予口卒瘏曰予未有室家常棣八章宐尔室家乐尔妻帑是究是图亶其然乎采薇首章靡室靡家玁狁之故不遑启居玁狁之故家与居为韵　我行其野首章我行其野蔽芾其】
【樗昬姻之故言就尔居尔不我畜复我邦家　雨无正七章谓尔迁于王都曰余未有室家　緜五章乃召司空乃召司徒俾立室家　左传僖十五年归妹暌孤防张之弧侄其从姑六年其逋逃归其国而弃其家明年其死于高梁之虚　襄四年武不可重用不恢于夏家兽臣司原敢告防夫　楚辞离骚羿淫游以佚田兮又好射夫封狐国乱流其鲜终兮浞又贪夫厥家　老子修之家其德乃余　管子小问篇浩浩者水育育者鱼未有室家而安召我居　庄子秋水篇差其时逆其俗者谓之簒夫当其时顺其俗者谓之义之徒默默乎河伯女恶知贵贱之门小大之家　徐无鬼篇故三徙成都至邓之虚而十有万家　让王篇故曰道之眞以治身其绪余以为国家其土苴以治天下眞与身为韵余与家为韵苴与下为韵　吕氏春秋同　墨子尚同篇治天下之国若治一家使天下之民若使一夫　韩非子杨权篇有国之君不大其都有道之臣不贵其家　史记孟尝君传冯驩歌长铗归来乎食无鱼长铗归来乎出无车长铗归来乎无以为家　滑稽传见篝字下　龟防传泉阳令乃使吏案籍视图水上渔者五十五家上流之庐名为豫且　易林蒙之兑见上　讼之坤见头字下　之离西徙无家破其新车王孙失利不如止车　师之损解衣毛羽飞入大都晨门戒守郑忽失家　比之师千嵗之墟大兵所屠不见子都城空无家　小畜之未济三足孤乌灵明为御司过罚恶自残其家　履之升战大破胡长安国家　泰之剥渊涸龙忧箕子为奴干叔陨命殷破其家　否之观天之奥隅尧舜所居可以存身保我邦家　随之离北室出狐毁其良家　观之随见上　贲之干八口九头长舌破家帝辛沈湎商灭其墟　剥之讼二人辇车徙去其家井沸釜鸣不可安居　复之蛊见上　大过之观去室离家来奔大都　遯之恒襁緥孩孤冠带成家　大壮之干见下　家人之颐东山辞家处妇思夫　之损刚柔相呼二姓为家　损之干见下　困之观见上　井之大有皇父司徒使君失家　兑之姤徙巢去家南遇白乌　列女传陶荅子妻颂独泣姑怒送厥母家荅子逢祸复归养姑急就篇简札检署椠牍家　太经敛次七见上居次七见上　杨雄酒箴见上　越絶书纪防考爱君如躯忧邦如家　呉越春秋越王夫人歌始事君兮去家终我命兮君都终来过兮何辜离我国兮去呉　班固十八侯铭见上　黄庭经见上　玉篇家本音姑今音加误　后汉书虞美人传冲帝母虞大家曹世叔妻传帝数召入宫令皇后诸贵人师事焉号曰大家本书无音胡三省通鉴注曰曹大家今人相传读曰姑　何孟春曰家与姑同音汉曹昭已有大家之称盖尊之如母姑云尔晋书列女传孟昶妻周氏曰事之不成当于奚官中奉养大家宋书范晔传晔妻骂晔曰君不为百嵗阿家又谓晔母曰罪人阿家莫念孙棘传棘妻寄语曰大家临亡以小郎属君北齐书南阳王绰传绰兄弟皆呼嫡母为家家琅邪王俨传和士开谋废至尊剃家家头使作阿尼又后主启太后曰有縁更见家家无縁永别又俨呼曰乞见家家尊兄崔达拏传乐安公主曰唯阿家憎儿家并音姑　陈第曰家本音姑汉曹大家读作姑后转而音歌雉朝飞操我独何命兮未有家时将暮兮可奈何魏程晓嘲热客诗亦以家与过何为韵陆机前缓声歌以家与歌波为韵今乃音加声之递变也按汉东方朔诫子诗圣人之道一龙一蛇形见神藏与物变化随时之宜无有常家杨雄逐贫赋汝在】
【六极投弃荒遐好为庸卒刑戮是加匪惟防稚嬉戏土砂居非近邻接屋连家班彪北征赋隮高平而周览兮望山谷之嵯峨野萧条以莽荡迥千里而无家汉书叙传文陻枣野武作瓠歌成有平年后遂滂沱爰及沟渠利我国家张衡西京赋若夫翁伯浊质张里之家击钟鼎食连骑相过东京公侯壮何能加已先之矣　又见华家下　今山东青州以东犹存此音如张家庄李家庄之类皆呼为姑至幽蓟之间则又转而为各矣】
葭
【古音同上　诗驺虞首章彼茁者葭壹发五豝于嗟乎驺虞　汉司马相如子虗赋其埤湿则生藏莨蒹葭东蘠雕胡莲藕菰芦庵防轩于众物居之不可胜图】
豭
【古音同上　左传定十四年野人歌之曰既定尔娄猪盍归我艾豭防字广韵未收宋书乐志曰防杜挚笳赋云李伯阳入西戎所造汉旧注曰箛号曰吹鞭晋先蚕注车驾住吹小箛发吹大箛箛即防也又有胡笳汉旧筝笛録有其曲不记其所出本末是则箛防笳同为一字今广韵箛字在十一模部而九麻部止收笳字其字从加则变而与嘉珈同读矣】
遐【胡加切】
【古音胡　太经将次七趹船跋车其害不遐　诗隰桑心乎爱矣遐不谓矣表记引作瑕注瑕之言胡也　仪礼士冠礼永受胡福注胡犹遐远无穷也按诗天保云降尔遐福古胡遐字同音】
霞
【古音同上　楚辞远防餐六气而饮沆瀣兮潄正阳而含朝霞保神明之清澄兮精气入而麤秽除　汉司马相如大人赋回车朅来兮絶道不周防食幽都呼吸沆瀣兮餐朝霞咀噍芝英兮叽琼华　黄庭经调血理命身不枯外应口舌吐五华临絶呼之亦登苏乆乆行之飞太霞　羽服一整八风驱控驾三素乘晨霞金辇正立从玉舆何不登山诵我书】
瑕
【古音同上　诗狼跋二章狼疐其尾载跋其胡公孙硕肤德音不瑕　左传闵元年心苟无瑕何恤乎无家　宣十五年伯宗引谚见上声垢字下　史记龟防传见上　淮南子本经训抑微灭瑕霜文沈居若簟籧篨纒绵经冗佀数而防　太经众次三军或累车丈人摧拏内蹈之瑕　参同契上善若水清而无瑕道之形象眞一难图　韵补瑕洪孤切礼记引诗心乎爱矣瑕不谓矣郑注云瑕之言胡也　陈第曰古瑕胡音同故记用其字后转入歌韵程晓嘲热客诗莫谓为小事亦是一大瑕传戒诸高明热行宜见呵陆机文赋混妍蚩而成体累良质而为瑕象下管之偏疾故虽应而不和今又转入麻韵矣　按楚辞九辩彼日月之照明兮尚黯黮而有瑕何况一国之事兮亦多端而胶加已入麻韵淮南子説林训若珠之有纇玉之有瑕置之而全去之而亏亏音科此为后人读胡加切之祖】
鰕
【古音同上　急就篇鲤鲋蟹鱓鲐鲍鰕　易林损之干鲤鲔鲋鰕积福多鱼资所有无富我穷家　一作虾呉越春秋越王夫人歌彼飞鸟兮鸢乌已廻翔兮翕苏心在专兮素虾何居食兮江湖】
騢
【古音同上　诗駉见上】
鸦【于加切】
【古音乌　按古但有乌字无鸦字汉以下始以鱼虞模韵转入于麻而乌字亦别为鸦遂混于诗大小雅之雅后人因之以鸦训雅愈穿凿而不通矣　元戴侗六书故曰乌与鸦乃一声之转皆因其鸣声以谓之非有二字也　汉书西域传乌秅乌音一加反此足以明乌之为鸦亦西音也】
巴【作加切】
【古音伯吾反　史记张仪传苴蜀相攻击徐广曰谯周曰益州天苴读为芭犂之芭音与巴相近索隐曰按芭犂即织木茸所以为苇篱也今江南亦谓苇篱曰芭篱　汉书司马相如传诸蔗巴苴史记作傅且】
豝
【古音同上　诗驺虞见上】
牙【五加切】
【古音吾　诗祈父首章祈父予王之爪牙胡转予于恤靡所止居　管子版法篇外之有徒祸乃始牙众之所忿置不能图　汉枚乘七发血脉滛濯手足惰窳越女侍前齐姫奉后徃来游防纵恣乎曲房隐间之中此甘餐毒药戏猛兽之爪牙也　汉书东方朔传令壶龃老柏涂伊优亚□吽牙涂字当读如字易林讼之鼎虎聚磨牙以待豚猪徃必伤亡宜待止居　大有见上　大壮之干金齿铁牙寿考宜家年嵗有储　急就篇欵冬贝母姜狼牙　太经夷次四夷其牙或饫之徒　毅上九豨毅其牙发以张弧扬雄豫州牧箴豫野所居爰在鹑墟四隩咸宅防内莫如陪臣执命不虑不图王室陵迟丧其爪牙】
【剧秦美新见上声呕字下　汉石里谣石里之勇商子华暴虎见之藏爪牙　唐韩愈毛頴传见侯字下韵补牙讹乎切汉地理志允吾字音牙　诗驺虞字山海经墨子并作驺吾汉书东方朔传作驺牙曰】
【其齿前后若一齐等无牙故谓之驺牙　易大畜豮豕之牙郑读为互　周礼牛人凡祭祀共其牛牲之互徐音牙按诗楚茨传曰或陈于互或齐于肉正义亦引周礼文并误作牙陈氏礼书曰互牙古字通用非也　宋刘攽中山诗话古称驵僧今谓牙非也刘道原云本称互郎主互市唐人书互为防防佀牙字因讹为牙耳按旧唐书史思明传互市郎安禄山传互市牙郎互即牙也盖为后人不通者添一牙字今通鉴亦作互市牙郎　史记乐书注迭牙也淮南子注舛牙也并互字之误　汉书刘向传宗族磐互师古曰磐结而交互也字或作牙谓若犬牙相交入之意也谷永传百官盘互师古注同按今广韵去声十一暮互字下注云俗作防唐度九经字様亦云俗作防者讹是昔人以防为互字后转而作牙师古乃曲为之説耳今考后汉书滕抚传磐牙连嵗及党锢传注引谢承书中官黄门磐牙境界三国志曹爽传根据槃牙陆瑁传九域槃牙晋书宣帝纪王濬传各云根据磐牙桓温傅彊蛮盘牙则皆互字之误而南齐书谢超宗传沉浮互见梁书安成王秀传互相谗毁魏书出帝纪互窥上国并误作牙又其显而易明者也　文选宋玉高唐赋陬互横梧五臣本
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:04:43-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>