<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,古韵标准例言,古韵标准卷首,古韵标准卷一,古韵标准卷二,古韵标准卷三,古韵标准卷四,古韵标准全文在线阅读,古韵标准全文在线下载,大玄古籍书库">
<meta name="description" content="中国音韵学著作。江永撰,戴震参定。有音韵学丛书本。江永(1681—1763),字慎修,安徽婺源(今属江西)人。中国清代经学家、音韵学家。终生居于乡里授徒。长于比勘,深究《三礼》,对先秦名物、礼乐制度、锺律声韵都有深入研究。一生著述甚丰,有《周礼疑义举要》、《礼书纲目》、《音学辨微》、《四声切韵表》、《乡党图考》、《律吕阐微》、《深衣考误》等。成书于乾隆二十四年(1759)以前。4卷。江氏之前,研究古韵的人多把《诗经》、《楚辞》与汉魏六朝唐宋等不同时代的韵文相提并论,没有标准。江永确定一个标准,即以《诗》韵">
<title>古韵标准_江永_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">古韵标准</span> <br/>
          作者： <span class="inputVal" id="bkauthor">江永</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,韵书,完结</span> <br/>
          字数： <span class="inputVal" id="bknum">[book_length]95385</span> <br/>
          说明： <span class="inputVal" id="bkdec">中国音韵学著作。江永撰,戴震参定。有音韵学丛书本。江永(1681—1763),字慎修,安徽婺源(今属江西)人。中国清代经学家、音韵学家。终生居于乡里授徒。长于比勘,深究《三礼》,对先秦名物、礼乐制度、锺律声韵都有深入研究。一生著述甚丰,有《周礼疑义举要》、《礼书纲目》、《音学辨微》、《四声切韵表》、《乡党图考》、《律吕阐微》、《深衣考误》等。成书于乾隆二十四年(1759)以前。4卷。江氏之前,研究古韵的人多把《诗经》、《楚辞》与汉魏六朝唐宋等不同时代的韵文相提并论,没有标准。江永确定一个标准,即以《诗》韵为研究古韵的主要依据,以经传骚子的用韵为佐证。这样,才能与方音偶押、后人用韵相比较,参校异同,考其流变。这是此书的主旨,也是书名的由来。</span> <br/>
          封面： <span class="inputVal" id="bkimg">Z_12168.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]古韵标准
[book_author]江永
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,韵书,完结
[book_length]95385
[book_dec]中国音韵学著作。江永撰,戴震参定。有音韵学丛书本。江永(1681—1763),字慎修,安徽婺源(今属江西)人。中国清代经学家、音韵学家。终生居于乡里授徒。长于比勘,深究《三礼》,对先秦名物、礼乐制度、锺律声韵都有深入研究。一生著述甚丰,有《周礼疑义举要》、《礼书纲目》、《音学辨微》、《四声切韵表》、《乡党图考》、《律吕阐微》、《深衣考误》等。成书于乾隆二十四年(1759)以前。4卷。江氏之前,研究古韵的人多把《诗经》、《楚辞》与汉魏六朝唐宋等不同时代的韵文相提并论,没有标准。江永确定一个标准,即以《诗》韵为研究古韵的主要依据,以经传骚子的用韵为佐证。这样,才能与方音偶押、后人用韵相比较,参校异同,考其流变。这是此书的主旨,也是书名的由来。
[book_img]Z_12168.jpg


[book_title]提要
臣等谨案古韵标准四卷
国朝江永撰永有周礼疑义举要已着録自昔论古音者不一家惟宋吴棫明杨慎陈第
国朝顾炎武柴绍炳毛竒龄之书最行于世其学各有所得而或失于以今韵部分求古韵或失于以汉魏以下隋陈以前随时递变之音均谓之古韵故拘者至格阂而不通泛者至丛脞而无绪永是书惟以诗三百篇为主谓之诗韵而以周秦以下音之近古者附之谓之补韵视诸家界限较明其韵分平上去声各十三部入声八部每部之首先列韵目其一韵岐分两部者曰分某韵韵本不通而有字当入此部者曰别收某韵四声异者曰别收某声某韵较诸家体例亦最善每字下各为之注而每部末又为之总论书首复冠以例言及诗韵举例一卷大防于明取陈第于
国朝取顾炎武而复补正其讹缺吴棫杨慎毛竒龄之书间有驳诘柴绍炳以下则自郐无讥焉古韵之有条理者当以是编为最未可以晚出而轻之也乾隆四十六年十月恭校上
总纂官臣纪昀臣陆锡熊臣孙士毅
总校官臣陆费墀

[book_title]古韵标准例言
人灵万物情动声宣声成文谓之音错综纵横四七经纬由是侈弇异呼鸿杀异等清浊异位开发収闭异类防牙齿舌唇辗转多变悉具众音音之谐谓之韵前圣作书江从工河从可霜从相防从彗即韵之萌芽古人命物日者实月者缺水者准【准古音之水切】火者毁【火古音虎洧切】亦韵之寄寓属而为辞诗歌箴铭宫商相调里谚童谣矢口成韵古岂有韵书哉韵即其时之方音是以妇孺犹能知之协之也时有古今地有南北音不能无流变音既变矣文人学士骋才任意又从而汨之古音于是益淆讹如棼丝之不可理三百篇者古音之丛亦百世用韵之准稽其入韵之字凡千九百有竒同今音者十七异今音者十三试用治丝之法分析其绪比合其类综以部居纬以今韵古音犂然其间不无方语差池临文假借按之部分间有出入之篇章然亦可指数矣以诗为主经传骚子为证诗未用而古今韵异者采它书附益之标准既定由是可考古人韵语别其同异又可考屈宋辞赋汉魏六朝唐宋诸家有韵之文审其流变断其是非视夫泛滥羣言茫无折衷槩以后世淆讹之韵为古韵者不有间乎余既为四声切韵表细区今韵归之字母音等复与同志戴震东原商定古韵标准四卷诗韵举例一卷于韵学不无小补焉
唐人释经不具古音且云古人韵缓不烦改字宋吴棫才老始作韵补搜羣书之韵异乎今音者别之为古音明杨慎用修又増益之为转注古音言韵学者谓二家为古韵权舆而韵补尤毛诗功臣余谓凡著述有三难淹博难识断难精审难二家淹博有之识断精审则未也三百篇后古音亦渐尨矣屈宋辞赋往往有龃龉之韵汉虽近古时有古音而踳駮舛谬者亦不少其故有数端一则方音有流变一则临文不细检一则读古不审沿古而反致误一则韵学不精杂用流于野鄙一则恃才负气以为不妨自我作古夫音有流变时为之韵之舛错则才人为之也魏晋而后古韵益微降及唐宋日习今韵而又间为古韵如习汉音者强效乡音其似者如叔敖之貌其劣者若东施之颦此何足为典据而二家惟事征引殊少决择古韵亦茫无界畔似诸韵皆可混通此识断之难言也古有韵之文亦未易读稍不精细或韵在上而求诸下韵在下而求诸上韵在彼而误叶此或本分而合之本合而分之或间句散文而以为韵或是韵而反不韵甚则读破句据误本杂乡音其误不在古人而在我二家往往不免此精审之难言也余为是书淹博逺逊吴杨亦安敢言识断精审有疎缪处伏俟方家指摘焉
万厯间闽三山陈第季立着毛诗古音攷又有屈宋古音义其最有功于诗者谓古无叶音诗之韵即是当时本音此説始于焦竑弱侯陈氏阐明之焦氏为之作序其书列五百字以诗为本证他书为旁证五百字中有不必攷者亦有当攷而漏落者盖陈氏但长于言古音若今韵之所以分喉牙齿舌唇之所以异字母清浊之所以辨槩乎未究心焉故其书皆用直音直音之谬不可胜数以此知音学须览其全一处有阙则全体有病今书本证旁证之法本之其説之善者多采录若其舛误处间摘一二不能尽举正也
近世音学数家毛先舒稚黄毛竒龄大可柴绍炳虎臣各有论著而昆山顾炎武宁人为特出余最服其言曰孔子传易亦不能改方音又曰韩文公笃于好古而不知古音非具特识能为是言乎有此特识权度在胸乃能上下古今考其同异订其是非否则彼以为韵则韵之何异侏儒观优乎细攷音学五书亦多渗漏盖过信古人韵缓不烦改字之説于天田等字皆无音古音表分十部离合处尚有未精其分配入声多未当此亦攷古之功多审音之功浅每与东原叹惜之今分平上去三声皆十三部入声八部实欲弥缝顾氏之书顾氏尝言五十年后当有知我者【见李榕村集】盖同时若毛氏竒龄辈自负该博未肯许可余学谫陋匪云能知顾氏然已倾倒其书而不肯苟同是乃所以为知更俟后世子云论定之毛氏着古今通韵其病即在通字古韵自有疆界当通其所可通毋强通其所不可通若苐据汉魏以后乐府诗歌何不反而求之三百篇某韵与某韵果通乎有数字通矣岂尽一韵皆通乎偶一借韵矣岂他诗亦常通用乎今书三声分十三部入声分八部疆界甚严间有越畔必求其故正所以遏其通也
古韵既无书不得不借今韵离合以求古音今韵有隋唐相传二百六部之韵有宋末平水刘渊合并一百七部之韵今世词家习于并韵谈韵学者亦粗举并韵甚且误以刘韵为沈约韵夫音韵精微所差在毫厘间即此二百六部者吾尚欲条分缕析以别音呼等第以寻支派脉络况又以并韵混而一之宜乎不得要领而迷于真文元寒删先之通转质物月曷黠屑之通转也顾氏书悉用唐韵最为有见今本之每部首先列韵目一韵岐分两部者曰分某韵韵本不通而有字当入此部者曰别収某韵四声异者曰别収某声某韵顾氏分十部今何以平上去皆十三部也第四部为真文魂一类第五部为元寒僊一类顾氏合为一也第六部为萧肴豪分出一支不与尤侯通第十一部为尤侯一类当分萧肴豪之一支不与第六部通而顾氏亦合为一也第十二十三自侵至凡九韵当分两部而顾氏又合为一也其説详于各部总论
四声虽起江左按之实有其声不容増减此后人补前人未备之一端平自韵平上去入自韵上去入者恒也亦有一章两声或三四声者随其声讽诵咏歌亦有谐适不必皆出一声如后人诗余歌曲正以杂用四声为节奏诗韵何独不然前人读韵太拘必强纽为一声遇字音之不可变者以强纽失其本音顾氏始去此病各以本声读之不独诗当然凡古人有韵之文皆如此读可省无数纠纷而字亦得守其本音善之尤者也然是説也陈氏实启之陈氏于不宜有怒句引顔氏怒有上去二音之説驳之曰四声之説起于后世古人之诗取其可歌可咏岂屑屑毫厘若经生为耶且上去二音亦轻重之间耳又于绸缪束刍三星在隅注云刍音邹隅音鱼矦切或问二平而接以去声可乎曰中原音韵声多此类音节未尝不和畅也是陈氏知四声可不拘矣他处又仍泥一声何不能固守其説耶四声通韵今皆具于举例其有今读平而古读上如予字今读去而古读平如庆字可平可去如信令行听等字者不在此例唐人叶韵之叶字亦本无病病在不言叶音是本音使后人疑诗中又自有叶音耳叶韵六朝人谓之协句顔师古注汉书谓之合韵叶即协也合也犹俗语言押韵故叶字本无病自陈氏有古无叶音之説顾氏从之又或以古音有异须别转一音者为叶音今亦不必如此分别凡引诗某句韵某字悉以韵字代之
毗陵邵长蘅子湘曰吴才老作韵补古韵始有成书朱子释诗注骚尽从其説又引沙随程可久之言曰吴説虽多其例不过四声互用切响同用二条如通其説则古书虽不尽见可以例推盖才老韵补为朱子所推服如此今四子经书训诂悉宗朱子朱子宗之吾从而诋排之傎也论非不正然古人著书草创者未必尽精韵补岂遂为不刋之典叶韵者诗中之末事朱子取韵补释诗所以便学者诵读意不在辨古音故桃之夭夭灼灼其华之子于归宜其室家昼尔于茅宵尔索绹其桐其椅其实离离岂弟君子莫不令仪此类今音可读即不复加叶音今书意在辨古音此类势不得复仍旧贯凡吴氏之叶音集传从之而不安者亦不得不行改正书之体宜尔且朱子于经书既得其大者古韵一事不暇辨析毫厘亦何损于朱子笃信先儒固不在此区区也
顾氏诗本音改正旧叶之误颇多亦有求之太过反生葛藤如一章平上去入各用韵或防部相近之音各用韵率谓通为一韵恐非古人之意小戎二章以合軜邑叶骖以念字叶合軜邑尤失之甚者今随韵辨正亦不能尽辨也
经传楚辞子史百家可证诗韵者引之亦不必多引取证明而已凡旁证取其近古者魏晋以后间引一二欲考其详自有顾氏专书音变源流及诗外之字亦多采顾説
桐城方以智宻之曰古音之亡于沈韵犹古文之亡于秦篆然沈韵之功亦犹秦篆之功自秦篆行而古文亡然使无李斯画一则汉晋而下各以意造书其纷乱何可胜道自沈韵行而古音亡然使无沈韵画一则唐至今皆如汉晋之以方言读其纷乱又何可胜道此言实为确论方氏虽误以今行之韵为沈韵然则韵之合并亦因唐宋之同用幸而二百六部之韵书犹存考古者犹可沿流而源使无其书人自为韵则真侵寒咸亦且可合不但如周徳清宋景濂等之并江阳与庚青蒸而已一东且将阑入朋彭兄荣等字不止风冯弓雄而已甚则依吴杨二家之书杂采汉晋唐宋舛谬鄙俚之韵而命之曰此古韵也其纷乱曷有极乎韵书流传至今者虽非原本其大致自是周颙沈约陆法言之旧分部列字虽不能尽合于古亦因其时音已流变势不能泥古违今其间字似同而音实异部既别则等亦殊皆杂合五方之音剖析毫厘审定音切细寻脉络曲有条理其源自先儒经传子史音切诸书来六朝人之音学非后人所能及同文之功拟之秦篆当矣今为三百篇攷古韵亦但以今韵合之着其异同斯可矣必曰某字后人误入某韵混入某韵此顾氏之过论余则不敢今韵之有条理处别有四声切韵表音学辨微二书明之顾氏曰三百五篇古人之音书魏晋以下去古日逺辞赋日繁而后名之曰韵至宋周颙梁沈约而四声之谱作然自秦汉之文其音已渐戾于古至宋益甚而休文作谱乃不能上据雅南旁摭骚子以成不刋之典而仅按班张以下诸人之赋曹刘以下诸人之诗所用之音撰为定本于是今音行而古音亡为音学之一变按顾氏所以责休文者似矣愚谓不然当时四声之説新立声病之论甚严又反切之学盛行于南北而等韵字母亦渐传自西域演于缁流休文盖因李登吕静之声类周颙之四声切韵而谱之观其与王筠论郊居赋霓字之读首须严于辨声若夫东冬钟支脂之别之为三寒桓删山萧宵肴豪析之为四江次冬钟不随阳唐侯间尤幽不厠愚模此类盖因当时通行之音审其粗细以别部居若一部之中同韵异等如公宫同母异呼如饥同音异字如岐竒皆别其音切不令淆混由当时反切等韵之理大明故能条分缕析然则四声乃严于审音之书亦为避八病之用不止为诗家分韵而已如欲分韵则当时未有近体取韵本寛一声分十数部足矣奚必二百六部若此其严宻哉

[book_title]古韵标准卷首
婺源江永撰
诗韵举例【韵本无例诗用韵变动不居众体不同则例生焉不明体例将有误读韵者故先举此以发其凡自是而古韵可求其非韵者亦不致强叶误读矣】
连句韵
连两句如关关雎鸠在河之洲○连三句如言告言归薄汚我私薄澣我衣○连四句如维叶莫莫至服之无斁○连五句如揆之以日至爰伐琴瑟○连六句如北流括括至庶士有朅○连七句如老使我怨至不思其反○连八句如氓之蚩蚩至子无良媒○连九句如匪居匪康至爰方启行○连十句如济济跄跄至孝孙有庆○连十一句黄耉无疆至汤孙之将○连十二句秋而载尝至鲁邦是常【小戎首章连三句游环胁驱韵在上不在下七月五章连八句嗟我妇子非韵烈祖黄耉无疆与下连韵上文赉我思成至时靡有争别是一韵此类今皆正之】
间句韵
间一句如窈窕淑女君子好逑间二句如嗟我妇子曰为改嵗入此室处间多句而遥韵者别见后【有间句误以为韵如赫如渥赭徂赉孝孙工祝致告无不克巩克咸厥功建尔元子不敢迨遑之类今皆正之】
一章一韵
如关雎首章【有后章仍用前章韵者如车攻七八章正月四五章灵台三四章】
一章易韵
如关雎二章【有屡易者如载芟良耜○易韵不可不审如斯干八章乃生男子不易韵而九章乃生女子则易韵诗体固不拘也如谓是一韵从旧读瓦仪议罹皆叶地杨以非古音从顔氏説读地如陀既未安而裼字亦不可强读如唾以为闲句又非体惟陈氏转韵之説得之但陈氏不知瓦字韵连下耳若鹿鸣首章大东二章易韵甚分明误叶则平声第一部第九部皆与第八部混而一之有乖古韵矣今正之】○已上体例之常不可枚举以下体例之变详举以证
隔韵
兔罝一二三章【首句与第三句韵次句与第四句韵后放此】○行露三章【牙与家韵墉与讼韵旧叶误】○殷其靁一二三章【靁与斯韵】○小星一二章○野有死麕首章○何彼襛矣首章○柏舟三章【石席韵旧失叶音】○燕燕一二三章○雄雉首章【飞怀韵】○谷风首章【风心韵旧失叶音】○载驰三章【防怀尤韵旧失叶音】○氓五章【妇寐遂知之韵亦平上去通韵】○黍离一二三章【离靡韵】○扬之水一二三章【水子韵】○葛藟一二三章【藟弟韵】○大叔于田首章【薮狃自为韵】○萚兮一二章【萚伯韵旧失叶音】○扬之水一二章【水弟韵】○南山二三四章【防荡韵何何韵】○甫田一二章【田人韵旧失叶音】○硕鼠二三章【鼠女女韵】○蟋蟀一二三章【堂康荒韵】○采苓一二三章【言旃韵】○终南一二章【有止韵旧失叶音】○无衣一二三章【衣师韵】○下泉一二三章【泉叹韵旧失叶韵】○东山首章【蠋宿韵】○二章【实室韵】○四章【飞归韵】○狼跋首章○四牡二章○皇皇者华首章○常棣七章【合翕韵】○天保五章【吊质韵福食韵】○采薇一二三四章【薇归韵何何韵】○出车二章【旐悄韵】○杕杜一二章【杜盐韵】○鱼丽一二三章○六月首章【栖骙韵】○二章【成征韵】○吉日二章【同从韵】○沔水二章【水隼韵旧失叶音】○白驹三章【驹侯游韵来期思韵驹音钩来音厘旧叶误此章分明是隔韵误读则驹侯皆失本音平声第十一部之韵不分明而来别音云俱反游别音汪胡反他处亦无此音韵例之有关系如此】○节南山八章【恶怿韵旧失叶音】○十月之交四章【士宰史氏韵宰奬里切旧失叶音】○小宛五章【扈寡韵旧失叶音顾氏通一章为韵亦不必】○巧言六章【勇□韵】○大东三章【泉叹韵旧叶误】○鱼藻一二三章○菀栁一二章【栁蹈韵蹈从侯切不必读作神】○白华四章七章○瓠叶二三四章○渐渐之石三章【蹢毕韵】○何草不黄四章○大明六章【天莘为韵】○七章【旅野女韵旧失叶音】○皇矣二章【屏平韵辟剔韵】○行苇二章【席酢韵御斚韵】○卷阿九章○桑柔四章【东字方音偶借】○五章【毖恤韵】○六章【风心韵】○七章【国力韵旧失叶音】○九章【林韵】○瞻卬五章【祥亡韵】○六章【罔亡韵】○召旻五章【富疚韵】○六章【竭竭韵】○雝【十六句皆隔韵】○酌【师熈韵】○泮水一二三章【水止】韵○閟宫三章【解帝韵】
三句隔韵
覃首章【兮萋飞喈韵谷木韵】○采首章【亩止试韵田千韵田千旧失叶音二章同】○二章【止韵田千韵乡央韵】○三章【隼止止试韵天千韵隼息止切旧失叶音天千亦失叶音】○韩奕首章【甸命韵道考韵旧失叶音】
四声通韵【説见例言○帝歌以熙韵喜起五子之歌首章以图韵下予马已有此体】
关雎三章【芼乐去入为韵】○汉广一二三章【广泳永方平上去通韵】○鹊巢首章【居御平去为韵】○小星二章【昴裯犹平上为韵】○行露二章【家与角屋狱足平入为韵或亦可为间句】○野有死麕首章【包诱平上为韵】○日月首章【土处顾上去为韵】○击鼓二章【仲宋忡平去为韵】○谷风四章【舟游求救平去为韵】○五章【慉雠售鞠覆育毒平去入通韵】○泉水三章【舝迈卫害去入为韵】○君子偕老二章【翟髢揥晳帝去入为韵】○三章【展袢顔媛平去为韵】○桑中首章【唐乡姜上平去为韵】○定之方中二章【虚楚平上为韵】○蝃蝀三章【人姻信命平去为韵】○干旄首章【纰四畀平去为韵】淇奥一二章【僩咺谖平上为韵】○考槃首章【涧寛言谖平去为韵】○氓三章【葚耽平上为韵】○四章【陨贫平上为韵】○六章【怨岸泮宴晏旦反上去为韵】黍离一二三章【离靡平上为韵】○扬之水三章【蒲许平上为韵】○中谷有蓷【脩歗淑平去通韵】○兔爰二章【罦造忧觉平上去通韵】○缁衣一二三章【馆粲上去为韵】○叔于田二章【狩酒好上去为韵】○大叔于田三章【慢罕上去为韵】○清人三章【轴陶抽好平上入通韵】○遵大路首章【袪故平去为韵】○丰首章【丰巷送平去为韵】○风雨三章【晦已喜上去为韵】○子衿二章【佩思来平去为韵】○野有蔓草首章【漙婉愿平上去通韵】○溱洧首章【涣蕳平去为韵】○着首章【着素华平去为韵】○甫田三章【娈丱见弁上去为韵】○猗嗟三章【娈婉选贯反乱上去为韵】○硕鼠首章【鼠黍女顾土所上去为韵】○蟋蟀首章【莫除居瞿平去为韵】○扬之水二章【皓绣鹄忧平上去通韵】○三章【邻命人平去为韵】○绸缪二章【刍隅逅平去为韵】○杕杜二章【菁睘姓平去为韵】○羔裘首章【袪居故平去为韵】○葛生四章【夜居平去为韵】○驷驖首章【阜手狩上去为韵】○小戎首章【续毂馵玉屋曲去入为韵此章韵本分明首三句収辀驱为一韵下则五入一去为一韵载驰首章驱字袪尤反则此处亦当音邱旧误以驱字连下为韵驱续毂馵皆有去入二叶音未安顾氏亦误以驱字连下又转续玉屋曲皆为平声尤误盖顾氏不知十虡韵有一支通十八尤十九而韵字皆转从模于是不得驱字之音又不知入声别有转纽意屋即为乌之入声于是悉转续玉屋曲为平以叶驱此顾氏之蔽】○三章【羣錞苑平上为韵】○宛丘三章【缶道翿上去为韵】○墓门二章【顾予上去为韵】○月出三章【照燎绍懆上去为韵】○羔裘三章【膏曜悼平去为韵】○匪风二章【飘嘌吊平去为韵】○蜉蝣三章【阅雪説去入为韵】○人首章【祋芾去入为韵】○七月首章【火衣平上为韵烈褐嵗去入】○二章【为韵火衣】○防鸮首章【同上子室上入为韵勤闵】○东山三章【平上为韵垤室窒至】○鹿鸣二章【去入为韵蒿昭恌效】四牡五章【敖平去为韵骎】○伐木三章【谂平上为韵阪衍践逺愆平上为韵湑酤鼓】○采薇首章【舞暇湑上去为】○三章【韵家故平去为】○出车首章【韵疚来去入为韵牧】○二章【来载棘去入为韵】○杕杜四章【郊旐旄平上为韵来】○鱼丽六章【疚至恤去入为】○南有嘉鱼首章【韵有时平上为】○四章【韵罩乐去入为】○彤弓首章【韵来又去入为韵】○二章【藏贶飨平去为韵】○三章【载喜右上去为韵】○采首章【櫜好醻平去为韵】○三章【畆止试上去为韵】○四章【隼止试上去为韵】○车攻二章【雠犹丑平上为韵好】○六章【阜草狩上去为韵驾】○斯干首章【猗驰破平去为韵苞】○三章【茂好犹平上去通】○九章【韵除去芋平去为韵】○无羊二章【瓦仪议罹平上】○节南山首章【为韵物具去入为韵】○五章【岩瞻惔谈斩监】○六章【平上为韵届阕去入为韵】○十章【定生宁□成政姓】○正月十章【平去为韵诵讻】○十月之交五章【平去为韵辐载意去】○六章【入为韵时谋莱矣】○八章【平上为韵向藏】○雨无正五章【王平去为韵里】○小旻首章【痗上去为韵出瘁】○二【去入为韵从用卭平】○小宛二章【去为韵哀违依底】○小弁六章【先墐忍陨上去为韵】○七章【醻究平去为韵掎扡佗上去为韵】○巧言首章【威罪平上为韵】○何人斯五章【舍车盱平上为韵】○六章【易知只平去为韵】○蓼莪三章【恤至去入为韵】○大东二章【来疚去入为韵】○四章【裘试平去为韵】○楚茨首章【祀侑上去为韵】○四章【熯愆平上为韵祀食上入为韵】○五章【僃戒位去入为韵戒入声】○大田二章【穉火上去为韵】○裳裳者华四章【左宜平上为韵】○桑扈首章【扈羽胥祜平上为韵】頍弁二章【上怲臧平去为韵】○车舝二首【鷮教平去为韵】○五章【仰行平上为韵】○宾之初筵二章【鼓奏祖上入为韵能仇又时平去为韵】○三章【反幡迁僊平上为韵】○四章【呶豆平去为韵】○采菽三章【股下纾子平上为韵命申平去为韵】○五章【哉矣平上为韵戾字非韵】○角弓二章【逺然平上为韵】○三章【裕瘉上去为韵】○五章【驹后饇取平上去通韵】○六章【木附属去入为韵】○苑栁一二章【栁蹈上去为韵】○瓠叶二章【燔献平去为韵】○何草不黄三章【虎野暇上去为韵】○文王首章【时右平上为韵】○八章【臭孚平去为韵】○大明首章【上王方平去为韵】○绵九章【附后奏侮上去为韵】○旱麓四章【载僃祀福上去入为韵】○六章【藟枚囘平上为韵】○皇矣二章【椐柘为韵】○四章【比悔祉子上去为韵】○八章【□附侮上去为韵】○灵台二章【囿伏去入为韵濯翯沼跃上入为韵】○文王有声三章【欲孝去入为韵】○生民首章【祀子止稷上入为韵】○三章【字翼去入为韵去訏路平去为韵】○五章【道草茂苞褎秀好平上去为韵】○七章【軷烈嵗去入为韵】○八章【时祀悔平上为韵】○行苇三章【句□树侮上去为韵】○既醉五章【时子平上为韵】○六章【壸上去为韵】○假乐首章【命申平去为韵】○公刘二章【原繁宣叹巘平去为韵】○六章【馆乱锻上去为韵】○泂酌首章【饎母上去为韵】○卷阿八章【天人命平去为韵】○民劳五章【安残绻反谏平上去为韵】○板首章【板瘅逺管亶谏上去为韵】○四章【虐谑蹻耄熇药去入为韵】○六章【益易辟去入为韵】○八章【明王平上为韵旦衍上去为韵】○荡五章【式止晦上入为韵】○七章【时旧平上为韵】○八章【掲害拨世去入为韵】○抑首章【疾戾去入为韵】○四章【尚亡章兵方平去为韵】○五章【度虞平去为韵】○六章【雠报平去为韵】○十一章【昭乐惨藐教虐耄平去入为韵】○桑柔二章【翩冺烬频平去为韵】○三章【将往竞梗平上去为韵】○五章【毖恤去入为韵】○八章【相膓狂平去为韵】○九章【林平去为韵】○十章【里喜忌上去为韵】○十二章【谷谷垢上入为韵】○十三章【隧对醉悖去入为韵】○云汉四章【沮所顾助予上去为韵】○五章【川焚熏闻遯平去为韵】○六章【去故莫虞怒平去为韵】○崧高二章【事式上入为韵】○蒸民六章【举图助补平上为韵】○韩奕首章【懈位易辟去入为韵】○五章【到乐去入为韵】○江汉二章【平定争寜平去为韵】○五章【人田命年平去为韵】○六章【首休考寿平上为韵】○常武五章【啴翰汉平去为韵】○瞻卬五章【刺富狄忌去入为韵】○六章【罔亡平上为韵】○维清【典禋平去为韵】○濳【鲔鲤祀福上入为韵】闵予小子【造疚考孝上去为韵庭敬平去为韵】○载芟【济积上去为韵】○勺【嗣师平去为韵】○泮水二章【藻蹻昭笑教平上去为韵】○八章【林黮音平上为韵】○閟宫二章【野虞女平上为韵】○鸟【里止海祈平上为韵】○长发五章【共厖龙勇动竦总平上为韵】○殷武三章【辟绩适解去入为韵】○四章【监严滥平去为韵】○
三句见韵【文王曰咨诸章不在此例】
东山一二三四章○正月十二章○大田首章○宾之初筵首章○假乐首章【旧叶子音则误】○泂酌一二三章○抑六章○蒸民三章六章○韩奕四章○江汉五章○常武首章【旧叶士音所误】○召旻七章○丰年一章
四句见韵【瞻彼洛矣文王曰咨诸章不在此例】
宾之初筵三章○生民首章【旧叶嫄鱼伦反未安説见平声第四部】○桑柔八章【旧叶瞻侧姜反误】○常武三章【旧叶业宜郤反未安】○有客一章【有客宿宿四句见韵】
五句见韵
巷伯六章【章首彼谮人者谁适与谋复第二章语起下文本不为韵旧叶谋满补反误一説此二句衍文如此则是第三句见韵】
隔数句遥韵
抑三章【克共明刑与兴迷乱于政遥韵首句及中间皆非韵又此篇第九章其维哲人数句皆无韵】○臣工一章【此篇韵不分明如何新畬似与来咨来茹遥韵】○有客一章【以絷其马隔三句】
隔韵遥韵【大禹谟弗询之谋勿庸与后非众罔与守句韵中隔可爱非君可畏非民二句已有此体】
桑中首章【送我乎淇之上矣与唐乡姜平去遥韵中间中宫自为韵旧叶误】○巧言首章【首尾且辜怃怃辜为韵中隔昊天已威二句威罪平上自为韵】○楚茨首章【以介景福与前遥韵以飨以祀以妥以侑上去自为韵】○生民首章【时维后稷与攸介攸止上入遥为韵载震载夙载生载育二句自为韵】○三章【鸟覆翼之与牛羊腓字之去入遥韵中间二林字自为韵】○八章【以迄于今与上帝居歆遥韵中间时祀悔平上自为韵】○瞻卬二章【女覆説之与女覆夺之遥韵中间两罪字自为韵女反収之虽叶女反有之而有収韵不谐宜各以本音读之此处不必泥韵韵在夺説两字耳】○酌一章【首以师晦熙介隔韵末用嗣师遥韵中间受造自为韵】
隔章尾句遥韵
麟之趾一二三章【于嗟麟兮遥韵】○驺虞一二章【于嗟乎驺虞首章与葭豝韵次章即与首章遥韵旧叶误】○桑中一二三章【送我乎淇之上矣首章隔韵二三章遥韵】○君子扬扬一二章【其乐只且遥韵】○褰裳一二章【狂童之狂也且遥韵】○权舆一二章【于嗟乎不承权舆首章韵二章遥韵】○文王有声一章至八章【皆以烝哉遥韵】○有駜一二三章【于胥乐兮遥韵】○
隔章章首遥韵
东山一二三四章○瞻彼洛矣一二三章○荡二章至八章
分应韵
有瞽一章【设业设虡以下应瞽字韵喤喤厥声以下应庭字韵】
交错韵
烈文【公邦崇功疆皇忘相错为韵】○丝衣【紑俅觩柔敖休基牛鼒相错为韵○按此二诗因当时方音韵可相通故错互用韵今各随其本音读之可也】
句中韵
小星二章【维参与昴抱衾与裯参衾亦韵】○柏舟五章【日居月诸一句中自为韵日月篇同】○匏有苦叶二章【顾氏引説文鷕从鸟声旧音以水反传写讹为以小反又引戴侗云上半句弥与鷕协下半句盈与鸣协】○北风一二三章【其虚其邪自为韵】君子偕老首章【委委佗佗自为韵委于何切】○陟岵首章【子与已止韵】二章【季与寐弃韵】○三章【弟与偕死韵】○候人四章【荟蔚婉娈自为韵】○巷伯首章【萋菲平上为韵】○二章【哆侈自为韵顾氏曰古音皆昌果反】○卷阿八章【菶雝为韵】○那【猗那为韵】
叠句韵
车舝四章【析其柞薪叠句二薪字自为韵】
雅无韵之句【公刘四章末二句即以之字为韵顾氏谓无韵非是】
巷伯六章【首二句复次章起下文顾氏谓者与虎韵非是】○谷风三章【末二句无韵】○宾之初筵首章【首二句无韵】○三章【首二句无韵】○假乐首章【首二句无韵】○抑三章【颠覆厥徳四句无韵酒绍不可为韵】○九章【其维哲人三句无韵】○桑柔八章【首二句无韵吴氏读瞻诸良反非是】○十六章【戾詈为韵寇可非韵末二句无韵】○烝民二章【末二句无韵顾氏谓若转音如遇反非是】常武三章【首三句无韵】○召旻四章【末句无韵】
颂无韵之句【顾氏谓天作末句无韵愚谓子孙保之之与岐为韵又我将于时保之之与威为韵】思文【后四句无韵】○丰年【首二句无韵】○访落【末二句无韵】○载芟【末三句无韵】○良耜【播厥百谷二句无韵末句无韵】
雅无韵之章
思齐三章四章五章○召旻四章
颂无韵之章【朱子曰周颂多不叶韵疑自有和声相叶清庙之瑟朱而防越一倡而三叹叹即和声也顾氏曰凡周颂之诗多若韵若不韵者意古人之歌必自有音节而今不可考矣○赉篇以止之思语助为韵别是一体顾氏谓无韵今不从】
清庙○维天之命○昊天有成命○时迈○噫嘻【顾氏强叶韵今不从】○武○桓【顾氏谓王方为韵天闲为韵惟首三句无韵今不从闲与天古音不相协也】○般

[book_title]古韵标准卷一
婺源江永撰
平声第一部
韵目一东○二冬○三钟○四江
诗韵
一东东【徳红切○桑柔四章自西徂东韵慇辰□其音稍转似徳真切乃从方音偶借非本音详见总论○小东大东读本音旧叶都郎反误】○同【从红切○附辩决拾既佽弓矢既调射夫既同助我举柴此以首句与第四句韵中二句非韵犹之民之未戾职盗为寇凉曰不可覆背善詈戾詈韵而冦可非韵也吴氏棫以调同为韵读调如同引离骚为证愚谓调字本音在第六部与此部不可强通离骚云勉升降以上下兮求榘矱之所同汤禹俨而求合兮摰咎繇而能调盖屈子亦误以此诗为韵故效之古人读书不必其无误也东方朔七谏不量凿而正枘兮恐矩矱之不同不论世而高举兮恐操行之不调则又误效离骚者耳】童僮○中【陟躬切○期我乎桑中要我乎上宫送我乎淇之上矣中宫皆读本音上字与唐乡姜平声去声遥为韵后二章复叠此三句中宫亦读本音上字则与首章末句遥为韵也旧叶中诸良反宫居王反误顾氏炎武诗本音亦如此説○骐駵是中与骖韵此方音稍转似陟林切犹易恒象传中与深禽韵也旧叶诸仍反未亲顾氏谓中字不入韵而转下文合軜邑念为平声以韵骖者误辩见入声第七部○泉之竭矣不云自中与频躬韵此亦方音稍转似陟人切与频字韵而躬亦从方音借韵也旧叶诸仍反未亲○顾氏曰古人之字必有定音非尽音而可叶也中字止有竹冲竹仲二反或通为仲字自古及今惟此三音而已集传于桑中叶诸良反于小戎叶诸仍反何中字之多音哉○按字固有定音而方音唇吻稍转不无微异古今皆然今各引本诗拟一近似之切音注于正音之后聊以便读此诗而已而方音终不得为正音它部亦不复収后仿　此○】虫【直躬切○云汉二章用此部韵有上帝不临句临在第十二部旧叶临力中反今按当转虫宫宗躬以叶临犹小戎转中以叶骖也虫似直林切亦方音】冲冲【鞗革冲冲如本音二之日凿氷冲冲字从仌音亦同以韵纳于凌隂稍转亦似直林切】○忡【丑中切○忧心有忡与仲宋平去为韵】○终【职戎切○鲜克有终韵谌似职金切亦方音】螽○崇【鉏躬切】○戎【如融切○又见上声第三部】○躬【居戎切○无遏尔躬韵天不灾我躬韵频皆似居人切宁丁我躬韵临以居林切説皆见前】宫【要我乎上宫读本音自郊徂宫似居林切説皆见前】○融【以戎切】○穷【渠宫切】○丰【芳戎切】○充【昌终切】○空【苦红切○小东大东杼轴其空二句一韵下文自以霜行为韵旧叶空枯郎反误】○公【古红切○列文篇公疆二韵各读本音】工功【功字无读古者上帝临女敦商之旅克咸厥功王曰叔父建尔元子俾侯于鲁此以女旅父鲁为韵克咸厥功建尔元子皆闲句旧叶功居古反误】攻○防【莫红切】蒙○庞【卢红切○此字广韵収于江部薄江切顾氏云古音薄工反或音龙引诗四牡庞庞音鹿同反今江韵不复収】○讧【户公切】○潨【徂红切】○聪【仓红切】○恫【它红切】○总【祖红切○素丝五总读平声百禄是总读上声】豵○蓬【蒲红切】逢【鼍鼓逢逢】菶【菶菶萋萋陆氏释文存三音一布孔反一薄孔反一薄公反今按薄公之音得之盖与下句雝雝喈喈皆平声相谐也菶菶虽非句末然与雝雝为韵亦得収之后仿此薄公即蒲红切】二冬冬【都宗切】○宗【祖冬切○靡神不宗以祖林切説见前食之饮之君之宗之之字为韵宗字非韵○按易同人于门同人于宗似有韵又论语信近于义章朱子谓有韵宗叶音族愚谓宗当与亲韵似祖真切此皆非正音】三钟钟【职容切】○龙【力钟切○何天之龙入上声】○松【祥容切○俗读思防切非也方音呼松树犹有祥容之音】○冲【尺容切】罿○容【余封切】庸墉镛○佣【敕龙切】○葑【方容切】○凶【许容切】讻○颙【鱼容切】○雝【于容切】廱○浓【女容切】襛【何彼襛矣唐石经从衣今本有作秾者唐张参五经文字曰从禾者讹】○重【直容切维尘雝兮只自重兮旧存平上二音今惟读平声可也】○从【疾容切】○缝【符容切】○蜂【方容切】丰【子之丰兮与巷送平去为韵不必叶芳用反】○卭【渠容切】○恭【居容切】共【受小共大共亦读平声】○枞【七恭切】四江【此韵古音相通今音稍逺详为考证】厖【莫工切○本证为下国骏厖韵共龙勇动竦总○按此平上为韵共厖平声龙以上下声○顾氏曰荀子引此作骏防大戴礼引此作恂防】○邦【卜工切○本证以畜万邦韵讻保其家邦韵同殿天子之邦韵蓬同从以御于家邦韵公恫敢距大邦韵恭共登是南邦韵功式是南邦韵庸实靖夷我邦韵讧共无封靡于尔邦韵崇至于海邦韵防东同从功旁证书协和万邦黎民于变时雍又无稽之言勿听弗询之谋勿庸众非元后何戴后非众罔与守邦易则是天地不交而万物不通也上下不交而天下无邦也又利见大人往有功也当位贞吉以正也又进得位往有功也进以正可以正也又中孚柔在内而刚得中説而巽孚乃化也又在师中吉承天宠也王三锡命怀万也平上为韵又大君有命以正功也小人勿用必乱也又六五之吉离王公也王用出征以正也礼记无体之礼上下和同无服之丧以畜万老子修之于其徳乃丰易林招祸致凶来弊我○释名封也有功于是故封之也○説文从邑丰声】○降【户工切○本证我心则降草虫韵螽忡出车韵螽忡戎福禄攸降旱麓韵中鳬鹥韵潨宗崇旁证月令天气上腾地气下降天地不通闭塞而成冬离骚帝高阳之苗裔兮朕皇考曰伯庸摄提贞于孟兮惟庚寅吾以降九歌云中君灵皇皇兮既降猋逺举兮云中天问皆归射□而无害厥躬何后益作革而禹播降宋玉风赋故其清凉雄风则飘举升降乘陵高城入于深宫】○双【所工切○本证冠緌双止韵庸从旁证史记策传祸与福同刑与徳双圣人察之以知吉凶列女传鲁寡陶婴歌悲夫黄鹄之早寡兮七年不双宛颈独宿兮不与众同后汉书荀氏八龙慈明无双又天下无双江夏黄童晋书卞氏八龙仁无双隋书于仲文传明断无双有于公】
补考【诗未入韵之字有当考者补之亦不能尽考其详自有顾氏之书】
一东聋【卢红切○战国策苏秦语舌敝耳聋不见成功吕氏春秋何以知其聋以其耳之聪也○按聋字以此为正老子五色令人目盲五音令人耳聋五味令人口爽驰骋田猎令人心狂聋字入阳韵矣顾氏谓聋字不入韵非也今时方音犹有似此者凡东冬钟韵入阳唐者皆非正音】三钟封【方容切○天问比干何逆而抑沈之雷开何顺而肆封之按此偶从方音封似孚金切犹诗之韵隂韵临韵谌非正也】四江江【音工○九章将运舟而下浮兮上洞庭而下江去终古之所居兮今逍遥而来东又冯昆仑以澂雾兮防山以清江惮涌湍之兮听波涛之汹汹荀子成相篇禹有功抑下鸿辟除民害逐共工北决九河通十二渚疏三江易林霖雨不止流为河江南国忧凶晋书大安时童谣五马浮渡江一马化为龙○广雅江贡也风俗通出珍物可贡献释名江公也小水流入其中所公共也説文江从水工声】釭【释名釭空也其中空也】杠【汉史游急就篇妻妇聘嫁赍媵僮奴婢私枕牀杠蒲蒻蔺席帐帷幢】○尨【莫工切○左传狐裘尨茸诗狐裘防戎即尨茸异文】駹【司马相如文因朝冉从駹定笮存卭】○窻【初工切○晋陆云诗凯风有集飘飖南窻思乐万物观异知同左思魏都赋都防之堂殿居绮窻舆朝猥蹀防其中○释名窻聪也于内窥外为聪明也説文窻从穴悤声○按窻虽从悤得声以聪取义而字为二等正齿音故唐韵及玉篇皆作之江切是也玉篇又有千公切之音则与聪同韵矣盖在江韵则为二等正齿音在东韵则为一等齿头音也凡方音呼二等正齿照穿牀审四母多与齿头精清从心四母混顾氏引左传文十八年明四聪注聪本亦作窻七工反又引风俗通人君者辟门开牕牕即聪字又引三国志注四窻八达各有主名以四窻为四聪是皆窻聪同音正齿穿母混入齿头清母者也其引左传定九年载葱灵谓以葱为窻以灵为櫺者得之又引葱灵释文葱初江反初江即初工亦得之然注窻字云古音葱则未知其为葱灵之葱与抑葱韭之葱与今定为初工切使不混于聪杨用修云今俗呼烟窔牕犹曰烟聪此亦方音之混杨不能辩者也其方音之正者呼烟囱为正齿穿母不入齿头清母等韵字母之学前人未能了了因此字及之】○缸【户工反○説文缸瓨也从缶工声○今方音呼如冈】洚【孟子洚水者洪水也○此字四収于东冬江绛部中】○逢【薄工切○顾氏曰广韵此字有二在三钟部者从夆符容切迎也在四江部者从夅薄工切姓也按孟子逄防薄工反薄工当音蓬而字止从夅庄子作防音符恭反字从夅从廾孟子作相逢之逢而读为蓬蒿之蓬庄子作蓬蒿之蓬而读为相逢之逢其字皆不从夅也顔之推匡谬正俗曰逢姓之逢与逢遇之逢要为别字其论未允○按重唇轻唇之音方俗呼之易混逢防一人而庄子作蓬防艺文志与王□颂作逢门七略与策传作蠭门终不知何者为正又反切家于重唇轻唇字有隔切之法则尤易混今逢防定读为薄工切犹冯妇定读为房戎切从其相传已乆者也○此与鼍鼔逢逢同字异部故别出】○腔【苦工切○説文从肉空声】○幢【宅工切○韩非子万民不夭命于冦戎雄骏不创寿于旗幢急就篇见前○释名幢容也施之车盖童童然以隠蔽形容也説文从巾童声】撞【战国策寛则两军相攻迫则杖防相撞然后可建大功○説文从手童声】橦【汉张衡西京赋乌获扛都卢寻橦冲狭燕濯胷突铦锋説文从木童声】○憃【丑工切○説文从心憃声○按此字孙愐丑江切丑江即丑工舌上音彻母之字也礼记哀公问惷愚音如容反表记惷而愚音伤容反徐邈音昌容反今从孙音】○桩【株工切○説文从木憃声○按此字舌上知母字孙愐都江切隔韵切也顾氏谓古音舂未的】淙【鉏工切○説文从水宗声】
总论
【按此部东冬钟三韵本分明而方音唇吻稍转则音随而变试以今证古以近证逺如吾徽郡六邑有呼东韵似阳唐者有呼东冬钟似真蒸侵者皆水土风气使然诗韵固已有之文王以躬韵天桑柔以东韵慇辰□召旻以中躬韵频似第四部之音矣小戎以中韵骖七月以冲韵隂云汉以虫宫宗躬韵临荡以终韵谌似第十二部之音矣其诗皆西周及秦豳岂非关中有此音诗偶假借用之乎夫子传易于屯于比于恒于艮以穷中终容凶功韵禽深心皆在侵韵岂非鲁地亦有此音假借用之乎又于防于比于未济用应字皆与中防功从穷诸字韵应之平声在蒸韵蒸侵之音相似诗中亦有从方音借韵东冬钟既借侵亦可借蒸皆转东冬钟以就侵蒸非转侵蒸以就东冬钟也要之此皆方音偶借不可为常其转东冬钟似阳唐者诗中未见桑中首章及二三章大东二章自是后人讹读然而烈文一篇用公疆两韵交错为韵亦是后世之音之萌芽审定正音乃能辨别方音别出方音便能审定正音诸部皆当如此　○因此部方音似侵侵又似凡故风枫芃诸字后世音转而入东方音又似蒸蒸通登故弓雄熊瞢冯诸字后世音转亦入东转之中又有辨焉弓牙音转也雄熊防音转也瞢冯风芃唇音转也唯舌齿不转亦似出于天然非人之所能为今东韵弓风诸字其始也一二处之方音后则呼之者多其始也一二人之偶用后则用之者众于是周颙沈约陆法言诸人欲定四声韵书为当世词人之用不得不収诸字入一东冯与瞢梦犹两収之亦可谓斟酌矣后世非无方音名流亦有着撰而立説之误如杨用修谓朋与蓬同音沈约不当収之于蒸不自知其误读翘翘车乘之诗也又不知朋蓬同音乃卿俗之音不可通诸四方也甚且据越絶书淮南子读荣为融据孝经纬读萌为防诚如是则此部之音大紊朋可収则崩薨诸字亦将収之乎荣萌可収则兄彭诸字亦将収之乎幸而千余年相传之韵书已定一家之言终不得而易之此不可谓非周沈陆诸人之功也愚于古今音辨之甚严而于编韵书诸人论之甚恕且明其功焉岂私阿诸人哉考古贵原情立论贵持平焉耳　○江韵古皆通东冬钟甚明也然使合而为一并江于公并腔于空并厖于防并降于红则又不可盖此韵之字偏旁虽多从东冬钟得声而音微转以等韵言之通韵皆二等音又合开口合口呼为一韵牙音重唇防音为开口舌上正齿半舌为合口与东冬钟三韵皆为合口者不同又与他韵开口合口可划开者不同是以东冬钟之后别出此韵其音呼特异粗读之古音公江空腔防庬红降似一也细审之彼为合口此为开口彼为一等此为二等此非等韵不能辨也呜呼微矣古人口敛呼之近东冬钟后人口张呼之似阳唐然必不可通阳唐故编韵书者不置此部于下平从阳唐而必从东冬钟其审音精矣位置当矣○顾氏曰按江韵与东冬钟同用南北朝犹然唐以下始襍入阳唐韵宋吴棫因之有通阳之説元周徳清中原音韵乃以江阳合韵洪武正韵遂并江入阳○按此可知宋元明人之音学逺不及六朝而又轻于改作反诋沈约为吴音其説终不可行也○柴绍炳引易林頥之渐邦韵疆昌谓邦字始入阳韵顾氏辨之曰易林用邦字如防之比离之大畜咸之节家人之涣升之渐涣之豫皆入阳韵不独此卦而它字东阳合用者甚多又不独邦字不可以为据也○又曰唐韵冬钟同用江独用而宗纪泰山铭奄有万邦张説奉和圣制过晋阳宫诗廻舆绥万邦并以邦字入钟韵始知唐人同用独用之例不过行之于塲屋而著作之文自不拘也○陈第引东方朔七谏降韵旁谓之音变有自来顾氏曰降入阳韵不始东方朔九歌东君青云衣兮白霓裳举长矢兮射天狼操余弧兮反沦降援北斗兮酌桂浆已先之矣然古人长篇中固有一二句不韵者即以为韵可谓之叶而不可谓之正音即以楚辞为据亦不得舍离骚云中君天问风赋之四而从东君之一也　○按东君降字变音偶随文势之便不必屈原本地方音即他处方音有似阳唐者亦得借用之凡一人之文或一篇之中用韵不同者皆仿此○顾氏又曰古人降下之降与降服之降并读为平声故自汉以上之文无读为去声者左传郑子展赋草虫而赵文子以为在上不忘降尔雅降娄降户江反而孙炎云降下也奎为沟渎故穪降也是平声之降即降下之降也晋习凿齿灯诗始用入漾韵○按此则降之百福文王陟降或降于阿复降在原陟降庭止之类好古者亦当以古音读之○柴氏绍炳曰双字自乐府吴子玉歌不为匹双与皇伤韵始入阳韵○顾氏曰江字自宋符瑞志沈演之嘉禾颂始与攘彰厢阳为韵○又曰厖字自吴越春秋涂山歌九尾厖厖始入阳韵○又曰逢字自史记策传杀关龙逢始入阳韵○又曰汉人用韵已襍东冬阳唐往往并见以下厯引淮南子老子韩非子诸书文多不录○按屈原九歌云中君謇将憺兮夀宫与日月兮齐光河伯鱼鳞屋兮龙堂紫贝阙兮珠宫灵何为乎水中九章涉江哀吾生之无乐兮幽独处乎山中吾不能变心以从俗兮固将愁苦而终穷接舆髠首兮桑扈臝行卜居尺有所短寸有所长物有所不足智有所不明数有所不逮神有所不通皆襍第八部韵总之皆非正音吴棫杨慎所引诸书尤襍凡文魂阳唐庚清蒸登侵咸似无不可通者不足以明古音适所以病古音耳】
平声第二部
韵目分五支○六脂○七之○八微○十二齐○十三佳○十四皆○十五灰○十六咍○分十八尤○【别収】二十三魂【别収】八戈○【别収】去声八未○【别収】去声十六怪
诗韵
分五支【此韵分两支一入第七部】支【章移切】枝○觽【许规切】○萎【于危切】倭【周道倭迟双声字又委蛇之委从蛇字双声入第七部】○吹【昌垂切】○岐【巨支切】伎疧【俾我疧兮俗本作疷説文无此字又只自防兮乃□字之误】祁○提【是支切○此归飞提提之提与好人提提异音】○卑【宾弥切】○纰【蒲支切○素丝纰之释文毛府至反郑毗移反广韵唯収入五支是从郑也与四卑平去为韵广韵用隔符支切今改蒲支切一用音和以省疑混】○斯【息移切】○雌【此移切】○知【陟移切】○箎【直斯切】六脂脂【防夷切】只○夷【以脂切】姨桋○师【疏夷切】○毗【频脂切】□　资【即夷切】○饥【居夷切】○防【处脂切】○茨【疾资切】○遟【直尼切】坁○私【息夷切】○尸【式之切】蓍○黎【力脂切】○葵【渠惟切】○追【陟谁切】○【居追切】○维【以追切】惟遗○累【力追切】○绥【息遗切】○逵【渠追切○施于中逵韩诗作馗馗亦渠追切陈氏音求其説云馗九逵道沈约亦収尤韵黄公绍吴才老读作求并证王粲诗诗云馆宅充鄽里士女满庄馗自非圣贤国谁能享斯休今按脂韵字古无入尤韵者逵韵仇仇读渠之切匡衡引作公侯好逑彼亦读逑为渠之切如古音之裘字耳今尤韵之収馗乃后人因王粲诗収之不足为据】骙○眉【旻悲切】湄麋郿○悲【逋眉切】○鵻【职追切】○伾【攀悲切】駓○屎【馨夷切】七之之【止而切】○饴【与之切】○时【市之切○凡与上声韵者皆读本音不必叶上纸反】埘○疑【语其切】○思【息兹切】丝○期【渠之切】淇骐○诗【书之切】○僛【去其切】○姬【居之切】其基箕○狸【里之切】○熈【许其切】○治【直之切】○蚩【充之切】○兹【子之切】鼒八微微【无非切】薇○围【雨非切】违○霏【芳非切】騑○飞【甫微切】○腓【符非切】○威【于非切○昊天已威与罪平上为韵不必读去声】○祈【渠希切○来假祈祈与里止海平上为韵】畿颀○防【居衣切】○晞【香衣切】○衣【于希切】依【又见上声】○归【举韦切】十二齐齐【徂奚切】蛴○妻【七稽切】萋凄○氐【都奚切】○荑【田黎切】○兮【胡鸡切○语辞不以为韵帷葛之覃兮似与萋飞喈为韵而中间谷木自为韵采芑一二三章亦此体也】栖【先稽切】屖○跻【祖稽切】隮懠○迷【莫兮切】○圭【古携切】○携【户圭切】十三佳【以后古今音有稍异者用考证此韵中诗未有用为韵者谷旦于差之差字入麻韵】十四皆阶【居奚切○本证职为厉阶韵斯麋维厉之阶韵防旁证班固西都赋虽轻迅与僄狡犹愕眙而不能阶攀井干而未半目转而意迷古诗西北有高楼上与浮云齐交疏结绮牕阿阁三重阶】喈【本证其鸣喈喈韵兮萋飞北风其喈韵飞归鸡鸣喈喈韵凄夷仓庚喈喈韵遟萋祁归夷鼓钟喈喈韵湝悲囘雝雝喈喈韵萋八鸾喈喈韵骙齐归】湝【本证淮水湝湝韵喈悲囘】○怀【胡偎切○本证维以不永怀韵嵬隤罍愿言则怀韵靁怀哉怀哉韵归曷又怀止韵崔绥归兄弟孔怀韵威寘予于怀韵頺遗旁证左传声伯歌济洹之水赠我以琼瑰归乎归乎琼瑰盈我怀乎九歌东君河伯怀皆韵归】○霾【谟悲切○本证终风且霾韵来思】十五灰虺【呼恢切○虺隤双声】○囘【户恢切】○枚【模杯切】梅媒鋂【诸字本音自谐不必叶莫悲反】○靁【鲁囘切】罍○隤【徒囘切】頽○崔【仓囘切】○摧【昨囘切】○嵬【鱼囘切】○推【他囘切焞字入第四部补考】十六咍哀【于希切○本证莫知我哀韵依思霏遟饥悲亦孔之哀韵微又韵违依维以告哀韵薇桋旁证九辩靓秒秋之遥夜兮心缭悷而有哀春秋逴逴而日高兮然惆怅而自悲】○来【陵之切○本证惠然肯来韵霾思曷云能来韵思羊牛下来韵期哉埘思子宁不来韵思兄弟具来韵期时旁证易莫益之偏辞也或击之自外来也又东邻杀牛不如西邻之时也实受其福吉大来也九歌望夫君兮未来吹参差兮谁思　○陈氏曰来音厘仪礼来女孝孙注云来读为厘刘向传贻我来牟作饴我厘麰又有力利二音○按旧叶唯平入二音】莱【本证北山有莱韵台基期田卒污莱韵时谋】○台【田饴切○本证南山有台韵莱基期旁证老子众人熈熈如享太牢如登春台我独泊兮其未兆如婴儿之未孩汉天马歌天马徕龙之媒游阊阖观玉台○按经始灵台旧亦注叶音台虽有古音而此句非韵下以营成为韵】○哉【将黎切○本证已焉哉韵之亦已焉哉韵思曷至哉韵期埘来思旁证曲礼俨若思安定辞安民哉惜誓黄鹄后时而寄处兮防枭羣而制之神龙失水而陆居兮为蝼蚁之所裁夫黄鹄神龙犹如此兮况贤者之逢乱世哉汉武时柏梁台诗和抚四夷不易哉刀笔之吏臣执之】○偲【桑之切○本证其人美且偲韵鋂旁证左传于思于思弃甲复来偲思通用】○才【前栖切○本证思马斯才韵骐伾期】○能【奴怡切○其湛曰乐各奏尔能宾载手仇室人入又酌彼康爵以奏尔时此以能仇又时为韵仇渠之切又夷至切平去为韵旧以能叶上有壬有林奴金切又叶仇为求时音醻又有由怡二首皆误旁证离骚纷吾既有此内美兮又重之以修能扈江离与白芷兮纫秋兰以为佩佩蒲寐切平与去韵九章登高吾不説兮入下吾不能固朕形之不服兮然容与而狐疑淮南子藏于不敢行于不能恬然无虑动不失时○按九章淮南子证最明易干以易知坤以简能人谋鬼谋百姓与能皆此音又借为三台之台台亦他怡切又与耐通转奴登切入登韵非古音】分十八尤尤【于其切○本证无我有尤韵思之莫知其尤韵梅旁证易鼎有实慎所之也我仇有疾终无尤也旅琐琐志穷灾也得童仆贞终无尤也九章信谗谀之溷浊兮盛气志而过之何贞臣之无罪兮被讟谤而见尤】訧【本证俾无訧兮韵治旁证太傒首傒祸介介与祸期也祸不祸非厥訧也】邮【本证不知其邮韵僛旁证孔子诵韠之麛裘投之无邮○陈氏曰古尤邮音义同礼记邮罚丽于事汉成帝诏以显朕邮列子鲁之君子迷之邮者】○牛【鱼其切○本证我车我牛韵哉维羊维牛韵之自羊徂牛韵紑俅基鼒旁证易无妄之灾或系之牛行人之得邑人之灾天问恒秉季徳焉得夫朴牛何往营班绿不但还来九章吕望屠于朝歌兮寗戚歌而饭牛不逢汤武与桓缪兮世孰云而知之○我将篇旧无叶音读右为由误丝衣篇牛字亦失叶音】○邱【袪其切○本证陟彼阿防韵懐之至于颊防韵蚩丝谋淇期媒猗于牡防韵诗之旁证涣有邱匪夷所思左传为雷为火为嬴败姬车説其辐火焚其旗不利行师败于宗邱九章曼余目以流观兮冀一反之何时鸟飞反故乡兮狐死必首邱】○裘【渠之切○本证锦衣狐裘韵梅哉为公子裘韵狸熊罴是裘韵试平去为韵旁证列子引逸诗良工之子必先为箕良冶之子必先为裘左传鲁人歌臧之狐裘败我于狐骀】俅【本证载弁俅俅韵基】仇【本证公侯好仇韵逵宾载手仇韵能又时旁证汉赵王歌为王而饿死兮谁者怜之吕氏絶理兮托天报仇○又见第十一部】○紑【符其切○丝衣篇以紑俅基牛鼒为一韵下别为一韵可也】○谋【谟悲切○本证聊与之谋韵淇思来即我谋韵蚩丝淇邱期媒周爰咨谋韵骐丝不即我谋韵时莱谁适与谋韵箕旁证左传晋舆人颂原田每每舍其旧而新是谋鲁人歌深思而浅谋迩身而逺志家臣而君图有人矣哉此以谋与志哉为韵莱人歌景公死乎不与埋三军之士乎不与谋师乎师乎何党之乎庄子真其实知不以故自持媒媒晦晦无心而不可与谋荀子圣知不用愚者谋前车已覆后未知○按谋字古无别音巷伯五章彼谮人者谁适与谋复前语起下文本不为韵旧叶莫补反误民虽靡膴或哲或谋或肃或艾三句一韵旧叶莫徒反亦误】别収二十三魂敦【都囘切○本证王事敦我韵遗摧○按敦字偏旁宜在魂韵乃入此部者字有假借而音随之变有客篇曰敦琢其旅敦琢犹曰追琢盖此字借为追故转都囘切行苇篇之敦弓恐亦是追治之弓未必与雕通也】别収入戈和【户危切○本证倡予和女韵吹旁证易鸣鹤在隂其子和之我有好爵吾与尔靡之史记叙传依之违之周公绥之愤发文徳天下和之庄子我守其一以处其和我故修身千二百嵗矣而形未尝衰淮南子平而不阿明而不苛覆霑万物无不囊怀溥记无私静正以和○按和从禾宜在戈韵乃入此部者支韵字多与歌戈互通犹委字亦从禾得声萎倭又从委得声亦入支韵又如上声火字今在果韵古在纸韵其理一也易以和韵靡靡字犹可音磨诗以和韵吹吹不可入歌戈则和字定读为户危切易之靡当音谟悲切矣史记庄子其韵甚分明淮南子既以和韵懐又韵阿苛则阿苛亦入此部盖方音也又庄子外物篇和与摩多火为韵则和与火如今音别存第七部补考可也】别収去声八未畏【于非切○本证亦可畏也韵怀不可畏也韵怀旁证枚乗七有似勇壮之士突怒而无畏蹈壁冲津穷曲随隈○陈氏曰古畏威通用书曰天明畏自我民明威礼记引书徳威惟威考工记当弓之畏畏读隈】别収去声十六怪坏【胡威切○本证无俾城坏无独斯畏旁证国语武王饫歌天之所支不可坏也其所坏亦不可支也礼记孔子歌泰山其頽乎梁木其坏乎哲人其萎乎○按板篇坏畏旧存平去二叶音今畏字从平则坏字亦从平可也】
补考
十三佳佳【古兮切○大招姱修滂浩丽以佳只曽颊耳曲眉规只滂心绰态姣丽施只小腰秀颈若鲜卑只】崖【鱼兮切○庄子彼且为婴儿亦与之为婴儿彼且为无町畦亦与之为无町畦彼且为无崖亦与之为无崖达之入于无疵】涯【汉书叙传商竭周移秦决南涯自兹距汉遂亡八支】十四皆荄【居奚切○亦作核汉书孕毓□核当是此音】痎【痎疟当是此音】○谐【胡奚切○宋玉高唐赋王乃乘玉舆驾苍螭垂旒旌斾合谐防大而雅声流冽风过而増悲哀于是调讴令人惏悷憯凄胁息増欷】○排【步迷切○説文从手非声】○乖【姑囘切○汉书叙传官失学微六家分乖壹彼壹此庶研其防】○淮【胡威切○説文从水佳声】○豺【士之切○説文从豸才声】侪【説文从人齐声】○埋【谟悲切○左传见前谋字】○齐【侧其切○曲礼坐如尸立如齐】十六咍咍【呼其切○九章忠何辜以遇罚兮亦非余之所志也行不羣以颠越兮又众兆之所咍也平去为韵】○开【苦囘切○汉息夫躬絶命辞虹蜺曜兮日微孽杳防兮未开】○埃【乌衣切○渔父辞新沐者必弹冠新浴者必振衣安能以身之察察受物之汶汶者乎宁赴湘流葬于江鱼之腹中又安能以皓皓之白而防世俗之尘埃乎策传若为楛旱风而扬埃蝗虫□生百姓失时○按汶字不入韵疑有误字旧叶莫悲反】○菭【俗作苔徒尼切○管子地员五蘟之状墨土黒菭青以肥芬然若灰】骀【左传见前裘字】○该【古衣切○垓陔絯侅诸字同音】○财【前栖切○大戴礼武王牖铭随天之时以地之财敬祀皇天敬以先时成王冠祝辞啬于时惠于财亲贤而任能】裁【惜誓见前哉字】材【汉柏梁台诗郡国士马羽林材总领天下诚难治】○灾【将黎切○易无妄之灾或系之牛行人之得邑人之灾又亢龙有悔穷之灾也乾元用九天下治也又剥卦见前尤字又行人得牛邑人灾也可贞无咎固有之也无妄之药不可试也无妄之行穷之灾也犬畜卦见前尤字又虽旬无咎过旬灾也有孚若信以志也旅卦见前尤字杂卦传大畜时也无妄灾也萃聚而升不来也汉柏梁台诗三辅盗贼天下危盗阻南山为民灾】○胎【他饴切○汉乐章众庶熈熈施及天下胎羣生啿啿如春之祺枚乗传福生有基祸生有胎】○孩【户黎切老子见前台字】十八尤肬【于其切○九章竭忠诚以事君兮及离羣而赘肬忘儇媚以背众兮待明君其知之】○不【顾氏曰古防字诗有周不显帝命不时不显亦世不显其光不显申伯不显不承不显维徳不显成康皆防字集古录考古博古二图所载铭辞及诅楚文不显皆作防显是其证也説文防大也从一不声盖一在不字之中间三国志阚泽言不及十年丕其没矣以字言之不十为防説文云从一者即从十之异辞也后人以一字移不字下阚泽之言遂不可解矣不字见于经者止有丕趺二音丕音见上趺则常棣鄂不鞾韡笺云不当作柎柎鄂足也古音不柎同是也晋以下则转而为府鸠切又转而为方九切】○罘【扶之切○秦之罘刻石文常职既定后嗣循业长承圣治羣臣嘉徳只诵圣烈请刻之罘汉柏梁台诗走狗逐兔张置罘齧妃女唇甘如饴】一先蠲【顾氏曰古音圭诗吉蠲为饎韩诗作圭书多方不蠲烝蠲吉反一音圭周礼蜡氏令州里除不蠲注蠲读如吉圭为饎之圭仪礼士虞礼哀子某圭为而哀荐之飨注圭洁也诗曰吉圭为饎后汉书循吏传赞推忠以及众瘼自蠲始与鲜贤为韵当改八齐韵】二仙鲜【顾氏曰古音屖汉书匃奴传黄金屖毗一师古曰屖毗胡带之钩也亦曰鲜卑亦谓师比总一物也语有轻重耳楚辞大招小腰秀颈若鲜卑只注鲜卑衮带头也此即师古所云屖毗亦曰鲜卑者也尔雅释畜疏引魏时西卑献千里马西卑则鲜卑也诗有兔斯首笺云斯白也今俗语斯白之字作鲜齐鲁之闲声近斯尚书大传西方者何鲜方也白虎通洗者鲜也西本音先今读屖鲜本音屖今读仙洗本音铣今读先礼反三字互误今□字在五支韵音斯説文从雨鲜声鲜上声则先礼反见诗新台当改八齐韵】八戈蓑【顾氏曰古音初危反张衡南都赋布绿叶之萋萋敷华蘂之蓑蓑公羊传不蓑城也音素戈反一音初危反今此字两収于灰戈部中当改入支韵】
总论
【顾氏唐韵正五支韵注云此韵当分为二自支枝以下皆读如今音所以俱引经文及楚辞以明其与移蛇以下等字絶不相通然后可分之各自为部耳子史诸书闲引一二不若它韵之备列也上去二声仿此○衰字注云以上字当与六脂七之通为一韵凡从支以氏从是从儿从此从卑从虒从尔从知从危之属皆入此○齹字注云以上字当与七歌八戈通为一韵凡从多从为从麻从乖从皮从□从竒从义以罢从离从也从差从丽之属皆入此○按顾氏此説甚善以字偏旁别声音尤得要领九麻十二庚十八尤皆用此例析一韵为二以辨古音之通否愚谓十虞一先三萧五肴六豪皆当用此例虞韵一支通鱼模一支通尤矦先韵一支通真文魂一支通元寒僊萧肴豪一支通宵一支通尤矦不犹支韵一支通脂之一支通歌戈乎顾氏议论则异矣愚之异于顾氏大者在此特録此注以明辨韵之法○顾氏曰二韵在古诗截然不相入楚辞亦然黄石公三略始以施和宜移化随入支韵汉司马相如大人赋以驰离河沙入脂之微灰韵卓文君白头吟以离为入支韵枚乗七以离入支韵东方朔七谏以池入脂徽韵列女传鲁秋胡妻颂以河入之微韵扬雄甘泉赋以驰迆入脂微灰韵反离骚以驰入脂韵冀州牧箴以多入脂皆韵张衡西京赋以施罴仪驰入支韵南都赋以池螭入微齐灰韵思赋以离亏八支韵王逸九思以施戯峨为入支脂韵祢衡鹦鹉赋以离仪竒宜入支韵蔡琰胡笳十八拍以为离亏宜移随垂入支韵古诗行行重行行以离入支韵冉冉生竹以阿萝宜陂为入支微韵满歌行以巇罹移入支韵焦仲卿妻诗以移为施仪离竒池入支微灰韵王延寿王孙赋通篇出入支离二韵至七谏哀命一篇则忧尤知离三韵合用是则此韵之讹其来乆矣○按此二韵易尚书诗仪礼左传固皆分明若楚辞则不尽然如委蛇二字楚辞用为韵者四离骚与逺游韵驰而东君篇云驾龙舟兮乘雷载云旂兮委蛇长太息兮将上心低佪兮顾怀羌声色兮娱人观者憺兮忘归是与微皆灰韵矣逺游篇末云指炎神而直驰兮吾将往乎南疑览方外之荒忽兮沛养而自浮祝融戒而跸御兮腾告鸾鸟迎虙妃张咸池奏承云兮二女御九韶歌使湘灵鼓瑟兮令海若舞冯夷螭虫象并进兮形蟉虬而逶蛇雌蜺便娟以増挠兮鸾鸟轩翥而翔飞音乐博衍无终极兮焉乃逝以徘徊此皆通为一韵是与脂之微灰韵且襍入尤韵之浮似扶其切歌韵之歌似居支切矣顾氏于逺游篇强解之云妃与夷为韵歌与蛇为韵楚辞无隔韵遥韵之体也又如离字少司命篇云悲莫悲兮生别离乐莫乐兮新相知顾氏强解之谓上句不入韵然老子以离韵儿疵雌知谿庄子两以离韵知皆其灼然者老庄用离字音皆变则屈子用离字宁必其音罗乎以委蛇离三字推之其以驰韵蛇者安知其不音遟乎与离同音若离骚之江离渔父之啜醨安知其不如今音乎而与离相韵之化字与醨相韵之移为字音不随之而变乎逺游之歌字音变为基则渔父之波字不亦变为卑乎由是辗转以推恐音之变者已多由老庄屈子推之恐秦汉以前诸家之书亦未必皆如古音顾氏分出此韵之字与歌戈韵者安知其不变歌戈之音而从支之乎百里奚妻扊扅歌以皮扅为三字韵奚时雌其较著者也不独此歌而已夫子山操云予欲望鲁兮山蔽之手无斧柯奈山何不以柯何韵之乎将归操云狄之水兮风扬波舟楫颠倒兮更相加归来归来兮胡为斯不以波加韵斯乎如曰此皆音变之后后人拟作也则更以双声字推之如倭字于禾切而诗已言周道倭迟则倭从迟变为于非切矣离字音罗而左传哀公为支离之卒庄子有支离疏又曰支离其形支离其徳则离从支变为吕支切矣然则二韵之变不始于黄石公司马相如至齐梁时音之变者已定作韵书者不得不収移为诸字入五支而七歌八戈别为部不使混于支脂犹为界限分明唐韵正一书考音之流变甚详而凡今韵不合古音者一例以为讹误恐周颙沈约陆法言诸人不任受其咎故详论之○二韵音变而诗用韵有常此诗韵所以可为百世标准○顾氏曰脂之微齐佳皆灰咍同用之证如诗南山首章兼用脂微皆灰出车六章烝民八章兼用脂微齐皆其用二三韵者甚多易传楚辞诸子先秦之书无不同者即汉魏而下如古诗西北有高楼上与浮云齐兼用脂微齐皆灰咍苏武诗黄鹄一逺别千里顾徘徊兼用脂微皆灰咍魏武帝苦寒行北上大行山艰哉何巍巍兼用支微齐皆灰咍其他出入四五韵或二三韵者不可胜述　○又十八尤韵注云此韵当分为二谋字注云以上字当与五支之半及六脂七之通为一韵○又曰尤字自东方朔七谏始与忧为韵○又曰牛字自汉王褒九怀始与州修游流休悠浮求防俦怞为韵○又曰邱字自王褒九怀始与萧条蜩嗥留为韵扬雄反骚与流为韵其后无不读为去鸠反矣○又曰裘字自魏文帝善哉行始与忧为韵○又曰谋字自魏文帝煌煌京雒行始与救为韵○又曰能字古但有奴来奴代二音来读如犂则能亦读如泥又周礼大宗伯注三台作三能正义曰古者以耐字为今之能字能字为三台之字后世废古耐字以三台之能替耐字之变而为能也又更作三台之字是古今变也是能与台音相近故春秋元命苞谓三能能之为言耐也晋时此音未改江左以降始以方音读为奴登反而又不可尽没古人奴来奴代之音故兼収之咍代登三韵后之注释者于咍韵止云三足鼈而能字始移之登部矣今当削去并入咍代二韵○又曰能音奴登反始自宋齐之世后汉书郭杜孔张传赞羊贾廉能与朋肱輣为韵梁刘勰文心雕龙以尽厥能与恒朋腾为韵○又曰尤牛等字与忧流州鸠本不相通而汉人于支韵中字往往混读入此如防传扬雄荆州牧箴班固幽通赋张衡西京赋李尤辟雍赋宋读曲歌并读为鸠魏王粲从军行读馗为求今尤韵中亦収馗二字而后人独从支韵然则尤牛等字正与此一例特编韵者不曽収入五支以致混八此韵千年末正耳○按龟馗虽兼収尤韵而举世从支韵者多则支韵为正音尤牛等字虽古音在支而举世皆读从忧流则不能复反于支矣】
平声第三部
韵目九鱼○分十虞○十一模○分九麻
诗韵
九鱼鱼【语居切】○书【伤鱼切】舒纾【彼交匪纾与股下予平上为韵不必叶上与反】○居【九鱼切○按居本平声采薇韵华涂书我行其野韵樗家鱼藻韵蒲此类可见若鹊巢之韵御蟋蟀之韵瞿羔裘之韵故采薇首章之韵故杂卦传之韵着招魂之韵络呼易林井之复之韵据皆以平去为韵耳且羔裘豹袪袪固不可读为去也周礼神仕者犹鬼神示之居释文虽音纪防反未尝不可读平声郅都传条矦至贵居以倨为居或假借或传写脱误耳今止存平声】琚据椐【其柽其椐与柘平去为韵】车【本证王姬之车韵华携手同车韵狐乌邪且有女同车韵华琚都君子之车韵华遑脂尔车韵舍舒乗马路车韵屠壶鱼蒲且胥既出我车韵旟舒铺旁证易暌孤见豕负涂载鬼一车先张之弧后説之弧又来徐徐困于金车离骚为余驾飞龙兮杂瑶象以为车何离心之可同兮吾将逺逝以自防冯驩歌长铗归来乎出无车○王氏应麟曰古车本音居至説文有尺遮之音乃自汉而转其声陆氏释文引韦昭云古皆尺遮反后汉始有居音非也○按广韵两収于鱼麻方音亦有两读今惟存居音第七部麻韵不复出何彼襛矣旧失叶音采薇读尺遮反今正】○渠【强鱼切】○余【以诸切】舆旟誉【平去二音】畬【如何新畬与来咨来茹平去为韵】○胥【相居切○桑扈首章与扈羽祜平上为韵旧叶思吕反误】○苴【七鱼切】砠沮【猗与漆沮】○樗【抽居切】○邪【详余切○其虚其邪即徐字又思无邪亦此音今音思无邪音似嗟切入麻韵今并此韵】○庐【巾居切】藘　除【直鱼切○蟋蟀日月其除天保何福不除小明日月方除斯干风雨攸除皆读去声而除本有平声今亦存此音或蟋蟀亦可如居字之例以平去相韵读之】○且【子余切】○袪【去鱼切○袪本平声遵大路以袪韵路恶故羔裘以袪韵居故皆平去为韵耳旧叶起防反不必然又宋玉登徒子好色赋遵大路兮揽子袪赠以芳华辞甚妙玅与袪絶逺岂都字之误乎】虚【朽居切○其虚其邪亦韵也】○菹【侧鱼切】分十虞【此韵分两支一支从鱼模一支从矦尤説见总论】虞【元俱切○虞本平声抑与云汉以平韵去犹閟宫二章以平韵上旧叶用戒不虞则不我虞元具反误又驺虞首章葭音姑豝音伯吾反末句与之韵旧于葭豝无叶音读虞如今音之牙已误二章末句本与首章遥为韵如权舆之例旧于二章又叶五红反尤误】娱○吁【况于切】訏【实覃实訏去声呱路平去为韵旧叶呱吁皆去声误】盱芋○夫【风无切】肤十一模蒲【蒲胡切】○胡【戸吴切】乎壶狐　辜【胡古切】呱【説见前】○徒【同都切】涂图【我仪图之亦平声】屠瘏荼　帑【乃都切】○怃【荒乌切】○租【则吾切】○徂【昨胡切】○苏【素姑切】○乌【哀都切】○都【当胡切】○铺【普胡切】痡【亦音敷】分九麻罝【子余切○本证肃肃兔罝韵夫旁证扬雄长杨赋左太华而右裦斜防嶻嶭而为戈纡南山以为罝】○华【芳无切○本证灼灼其华韵家常棣之华韵车顔如舜华韵车琚都隰有荷华韵苏都且猗傩其华韵家皇皇者华韵夫维常之华韵车黍稷方华韵涂居书旁证易枯杨生华老妇得其士夫九歌折疏麻兮瑶华将以遗兮离居老冉冉兮既极不寝近兮愈疏汉光武语仕宦当作执金吾娶妻当得隂丽华○按古音华卉华实皆此音后世以此为华实之华而华卉别为花皆转入麻韵】○家【古胡切○本证宜其室家韵华谁谓女无家二章与角屋狱平入为韵三章韵牙乐子之无家韵华曰予未有室家韵据荼租瘏雨无正韵都宜尔室家韵帑图乎靡有室家与居故平去为韵复我邦家韵樗居俾立室家韵徒旁证左传迯归其国而弃其家韵孤弧姑逋虚用不恢于夏家韵夫离骚羿淫游以佚田兮又好射夫封狐固乱流其鲜终兮浞又贪夫厥家战国策冯暖歌长铗归来乎无以为家按桃夭之家旧失叶音行露二章之家旧音谷三章之家旧各空反皆误】葭【本证彼茁者葭韵豝旧失叶音旁证司马相如子虚赋藏莨蒹葭东墙雕胡莲藕觚卢庵闾轩于】口瓜【亦古胡切本证投我以木韵琚七月食韵壶苴樗夫疆场有瓜韵庐菹旁证左传登此昆吾之虚绵绵生之瓜余为浑良夫呌天无辜】○瑕【洪孤切○本证徳音不瑕韵胡旁证左传引谚心苟无瑕何恤乎无家又谚高下在心川泽纳汚山薮藏疾瑾瑜匿瑕策传日辰不全故有孤虚黄金有疵白玉有瑕】騢【本证有骃有騢韵鱼袪邪徂】○豝【博古切○本证壹发五豝韵葭虞旧失叶音】○牙【五胡切○本证谁谓防无牙韵家予王之爪牙韵居旁证扬雄太毅其牙发以张弧夷其牙或饫之徒豫州箴陪臣执命不虑不图王室陵迟丧其爪牙○按行露三章首四句隔句为韵与二章不同牙自与家韵墉自与讼从韵旧叶牙五红反家各空反皆误】○阇【当胡切本证出其闉阇韵荼且藘娱后转时遮切入麻韵古无此音】
补考
九麻蟆【莫胡切○史记策传日为徳而居于天下辱于三足之○月为刑而相佐见食于虾蟆易林坎中虾蟆乍盈乍虚三夕二朝形消无余】○奢【商居切○史记滑稽传瓯窭满篝汚邪满车五谷蕃孰穰穰满家臣见其所持者狭而所欲者奢序传维建遇谗爰及子奢尚既匡父伍员奔吴鼂错传忧劳百姓列侯就都亲耕节用视民不奢○按荀子佹诗闾娵子奢注即子都此偶通都耳不必凡奢皆音都】賖【説文从贝余声】○邪【以诸切○史记自序为布所袭丧其荆吴营陵激吕乃王琅邪司马相如上林赋留落胥邪仁频并闾扬雄徐州牧箴降周任姜镇于琅邪姜姓絶苗田氏攸都○顾氏曰邪字韵中有二音以遮切者古音余侣嗟切者古音徐古人凡不定之辞皆曰与后变而曰邪与邪一义亦一音也陆氏释文也嗟反此汉魏以后之音古无之】斜【扬雄长杨赋左太华而右裦斜防嶻嶭而为弋纡南山以为罝○説文从斗余声】○遮【止余切○淮南子变常易故以知要遮○説文遮从辵庶声○顾氏曰遮本音摭转平声则音诸故唐韵于遮下収入诸字易康侯用锡马蕃庶郑康成读庶为遮释名庶摭也至汉车华等字并转入歌戈而上林赋遮与和波歌为韵羽猎赋遮与罗波为韵西都赋庶与化歌为韵虽与古音不合然亦可以证遮庶之同音矣】○姱【苦胡切○九歌鸣篪兮吹竽思灵保兮贤姱九章防吾以其美好兮览余以其修姱与余言而不信兮盖为余而造怒大招朱唇皓齿嫭以姱只比徳好闲习以都只】夸【老子朝甚除田甚芜仓甚虚服文采带利剑厌饮食财货有余是谓盗夸○顾氏曰説文从大于声又洿刳瓠绔字皆以夸得声杨慎据韩非子改老子盗夸为盗竽恐非】豭【古胡切○左传野人歌既定尔娄猪盍归吾艾豭】○遐【洪孤切○太缺船跋车其害不遐○顾氏曰诗遐不谓矣表记引作瑕注瑕之言胡也仪礼永受胡福注胡犹遐逺无穷也按诗降尔遐福古胡遐字同音】霞【逺游餐六气而饮沆瀣兮漱正阳而含朝霞保神明之清澄兮精气入而麤秽除】鰕【易林鲤鲔鲋鰕积福多鱼资所有无富我穷家○一作虾】○巴【博古切○汉书司马相如传诸蔗巴苴史记作猼且】○芽【五乎切○月令安萌芽养防少存诸孤扬雄徐州牧箴祸如邱山本在萌芽牧臣司徐敢告仆夫】衙【九辨左朱雀之茇茇兮右苍龙之跃跃属雷师之阗阗兮通飞廉之衙衙○説文从行吾声】○窊【哀都切○顾氏曰此与孟子数罟不入洿池之洿同是一字后汉杨方杂诗尔根深且坚予宅浅且洿移植良无期叹息将如何则并洿字亦读为乌挝反矣】○查【侧孤切○按襄十年防吴于柤即查字释文庄加反此后人之音古音当侧孤切三国志柤中注引襄阳记柤读如租税之租此方音正齿混齿头耳查字又有鉏加反之音】去声五寘戱【荒胡切○逺游春秋忽其不淹兮奚乆留此故居轩辕不可攀援兮吾将就王乔而娱戯按呜呼通作于戯是戱有呼音】九御去【邱于切○左传其卦遇蛊曰千乗三去三去之余获其雄狐○从吴氏韵补读】
总论
【顾氏注十虞韵云古与九鱼通为一韵注十九侯韵云古与丸鱼十虞十一模通为一韵○按此説顾氏持之甚坚古音表直移侯韵继虞模愚窃谓不然十虞正犹五支一韵分为二其与鱼模通者乃是虞无于吁诸字若与侯韵通者则是隅儒驹驱等字而侯自通十八尤之大半及萧肴豪分出之字与十二幽也虞韵亦当以偏旁别之凡从吴从无从巫从于从瞿从夫从旉以夸从具从奭者皆通鱼模其从禺从刍从句从区从需从须从朱从殳从兪从防从娄从付从咅从孚从取从厨从求者皆通侯尤顾氏但分出从孚之字及捄字谓当入忧韵不知禺区诸字亦与从孚者相类侯字自当别出一韵次于尤幽之闲而顾氏直读矦为胡举一韵尽归之虞模上声厚去亦如之其意见牢不可破令辨之于第十一部　○五支本有一类通歌戈及其音之变变而定也则通歌戈者尽入五支而不可反十虞本有一类通矦尤及其音之变变而定也则通矦尤者尽入十虞而不可反二韵正相类也矦韵固有从虞模之方音厚亦有从麌姥遇暮之方音此犹歌韵亦有从支脂之方音昔之编韵书者固不能反虞麌遇三韵内之字使之从古音而犹截然分出矦厚三韵异其部居次第不使其牵连而溷于虞模麌姥遇暮不可谓不精审顾氏则皆牵连而溷同之矣毋乃失昔人之精意乎且谓书之有矦厚三韵亦非编书者所能为自是溥天之下有此音声音之理异中有同同中有异不变中有变变中有不变编书者非不知自秦汉以来矦有胡音厚有户音有互音而不能不别之为矦厚所谓同中有异变中有不变者也如顾氏説防欲举矦厚三韵之名而尽削之岂能上合逺古之遗音放诸四海而皆准俟诸后世而不惑乎○观今所分出虞娱吁訏盱芋夫肤八字与第十一部所分出遇隅等字上声侮愈等字去声饇树等字诗中絶无同用在一章者可知今音通而古音不相通正犹支韵支枝与移蛇不相通之説也顾氏明于支韵而虞韵则昧焉何也矦有胡音先入为主凡与矦相通驱驹等字尽归之十虞而不知其非也其独分出从孚字者因诗中万邦作孚与臭韵成王之孚与求韵不可通也非此二诗则亦谓孚古音夫矣而不知诗中如孚字比者正有之详见第十一部　○九麻韵顾氏分为二自蟆至苴注云以上字当与九鱼十虞十一模通为一韵凡以者从余从邪从华从夸以叚从且从巴从牙从吾之属皆入此○按此説固是又须知麻韵分出之字与今虞韵分出愚隅等字入第十一部诗中未尝同章非其偶不用也不相通也○陈氏曰车之韵歌自魏程晓诗平生三伏日道路无行车闭门避暑卧出入不相过再转而韵麻○顾氏曰汉张衡西京赋车与颬葩蛇韵蔡邕协和昬赋车与蛇华韵东观记一马二车茨子河则车之韵歌不始于程晓诗也○陈氏曰邪字魏晋转入歌韵陈思王大魏篇舍利从辟邪韵歌潘岳河阳诗楚风被琅邪韵萝是其证也又转则入麻韵矣○华字陈第谓至魏晋转为和嵇康赠秀才入军诗与歌韵毛先舒谓后汉郦炎见志诗蔡邕祖徳颂已先之顾氏曰华之入歌不始郦炎蔡邕司马相如上林赋外发芙蓉菱华内隠钜石白沙东方朔戒子诗才尽者身危好名者得华有羣者累生孤贵者失和又先之矣○字陈第引道藏韵波顾氏曰张衡南都赋蓼蕺蘘荷藷蔗姜防菥蓂芋瓜已先之矣家字陈第引雉朝飞操韵何魏程晓嘲热客思与过何为韵今乃知加音之递变也顾氏曰东方朔戒子诗与蛇化韵扬雄逐贫赋与遐加砂韵已先之矣○暇字陈第引程晓诗与呵韵顾氏曰九辨尚黯黮而有瑕亦多端而胶加已入麻韵淮南子若珠之有纇玉之有瑕置之而全去之而亏亏音科此为后人读胡加切之祖○宋魏了翁邛州先茶记曰今韵书自二汉以前上沂六经凡有韵之语如平声鱼模上声麌姥去声御暮同是音者本无他训自音韵分于孙沈反切盛于羌胡然后别为麻马等音于是鱼歌二音并入于麻而鱼麻二韵一字二音上去亦莫不然其不可通则更易字文以成其説且茶之始其字为荼春秋齐荼汉志荼陵之类陆顔诸人虽已转入麻韵而未敢辄易字文尔雅本草犹从艸从余而徐鼎臣训荼犹曰即今之茶也自陆羽茶经卢仝茶歌以后则遂易荼为茶终无有命茶为荼者矣　○顾氏曰古未分麻韵荼荈之荼亦只读为徒汉魏以下乃音宅加反而加字音居何反犹在歌戈韵梁以下始有今音又妄减一画此字变于中唐以下鹤山之论笃矣○又曰昔人作韵兼采方音此韵有新旧二音故或从鱼或从麻或两収而并存之今考以上诸字并当入鱼虞模而麻嗟瘥嘉加珈沙鲨等字则自入歌戈见于三百篇者井然具列也○又论麻韵大扺出于西音其説甚详○又曰模韵转入歌戈始于汉人不独车华等字班彪北征赋以图韵娑那张衡西京赋以龉韵峩罗南都赋以鸬韵鹅波之类是知东京以后鱼虞模歌戈麻六韵全无分别晋宋以下始稍正之而其杂入于麻者遂不可反矣】
平声第四部
韵目十七真○十八谆○十九臻○二十文○二十一殷○二十三魂○二十四防○分一先○【别収】二僊○【别収】二十八山○【别収】八微○【别収】十二齐○【别収】十五青○【别収】十六蒸○【别収】上声十六轸○【别収】去声三十二霰诗韵
十七真振【之邻切】○姻【于真切】骃禋【维清篇肇禋二字为韵顾氏谓与典字平上为韵】○新【息邻切】薪【陟彼髙冈析其柞薪析其柞薪两薪字为韵旧叶音襄误】○辰【时邻切】晨臣○人【如邻切】仁○神【食邻切】○亲【七人切】○申【失人切】身信【屈伸之伸古亦作信故凡诗中不我信兮大无信也之类皆读如伸今亦从之然忠信之信师再宿之信后世皆读息晋切疑亦有所由来即诗中用信字去与平韵未尝不可今并存去声】○宾【必邻切】○滨【力珍切】粼麟【于嗟麟兮三章遥韵】○陈【直珍切】填【仓况填兮孔填不宁并此音】尘○频【毗賔切】苹○巾【居银切】麕○囷【去沦切】○民【弥邻切】泯缗【只自疧兮当作顾氏曰唐人避太宗讳故致此误】○贫【皮巾切】十八谆询【相沦切】洵○淳【常伦切】防○漘【船伦切】○春【昌唇切】○沦【力迍切】轮○旬【详遵切】○钧【居匀切】均十九臻臻【侧诜切】榛蓁溱○莘【所臻切○缵女维莘韵天】诜二十文闻【无分切】○云【于分切】云耘员　焚【符分切】○羣【渠云切】○薰【许云切】○君【举云切】○芬【敷文切】雰二十一殷殷【于巾切】慇○勤【巨巾切】芹○欣【许斤切】二十三魂昆【古浑切】○门【莫奔切】璊亹○孙【思浑切】飱存【徂尊切】○錞【都昆切○厹矛鋈錞韵羣苑旧云音队叶朱伦反按释文一音敦戴侗曰记进矛防者前其镦与此通】○啍【他昆切】○奔【博昆切鹑之奔奔左传作贲】二十四痕【诗未有韵】分一先【此韵分两支一在本部一入第五部】先【苏邻切○相彼投尚或先之旧叶苏晋反今按亦可作平声古音皆苏邻切旁证礼记清明在躬志气如神耆欲将至有开必先天降时雨山川出云逺逰篇壹气孔神兮于中夜存虚以待之兮无为之先庶类以成兮此徳之门招防魂兮归来入修门些工祝招君背行先些又士女杂坐乱而不分些放敶组缨班其相纷些郑卫妖玩来襍陈些激楚之结独秀先些大招炙鸹烝凫煔鹑陈只煎鰿臛雀遽爽存只防乎归徕丽以先只】○千【仓新切○本证騋牝三千韵渊嵗取十千韵田陈人年其车三千韵田旁证虎豹九闗啄害下人些一夫九首拔木九千些易林騋牝龙身日取三千南上苍梧与福为婚汉灵帝时孔庙碑周流应聘叹鳯不臻自卫反鲁奋徒三千】○天【鉄因切○本证母也天只韵人悠悠苍天韵人三星在天韵人彼苍者天韵人身如何昊天韵信臻身翰飞戾天韵人不畏于天韵陈身人苍天苍天韵人亦傅于天韵臻矜于昭于天韵新为章于天韵人鸢飞戾天韵渊人受禄于天韵人命申亦傅于天韵人峻极于天韵神申乱匪降自天韵人旁证易飞龙在天利见大人中庸肫肫其仁渊渊其渊浩浩其天尚书大传八伯歌明眀上天烂然星陈日月光华宏予一人九歌乘龙兮辚辚髙驰兮冲天结桂枝兮延竚愈思兮愁人史记滑稽传此鸟不飞则已一飞冲天不鸣则已一鸣惊人】○坚【居因切○本证敦弓既坚韵钧均贤○按坚从臤声坚贤从臣声故古音坚贤皆在此部坚与肩音异】○贤【下珍切○本证我从事独贤韵濵臣均序賔以贤韵坚钧均旁证荀子成相曷谓贤明君臣上能尊主下爱民又尧让贤以为民汜利兼爱徳施君太懐利满匈营私门也小盛臣臣事人贤也○按贤与形音相近故刘向校列子录云字多错误以贤为形陈氏谓贤形同音误矣】○田【徒邻切○本证税于桑田韵零人渊千叔于田韵人仁浸彼稻田韵人彻申伯土田韵人锡山土田韵人命年人有土田韵人旁证见龙在田利见大人又上不在天下不在田中不在人国语佞之见佞果丧其田佞读平声奴珍切易林邪径贼田恶政伤民夫妇咒诅太山覆颠○陈氏谓田音陈古田陈音通故陈之后改姓为田愚谓田舌头音陈舌上音陈改田者舌上改入舌头非即同音也天字既为舌头则田颠年亦从之】阗【本证振旅阗阗韵渊渊于巾切○按楚辞雷填填亦此音阗填颠皆从真谐声】○年【泥因切按年泥母字旧尼因反音微差尼娘母字○本证胡不万年韵榛人于今三年韵新实维丰年韵溱夀考万年韵賔自古有年韵田千陈人天子万年韵人田命旁证仪礼嘏辞来女孝孙使女受禄于天宜嫁于田肩夀万年大戴礼成王冠祝辞使王近于民逺于年荘子可以养亲可以尽年】○颠【典因切○本证倒之颠之韵令有马白颠韵邻令旁证杂卦传需不进也讼不亲也大过颠也汉成帝时謡邪径贼良田防口乱善人桂树华不实黄爵巢其颠易林采薪得麟大命陨颠】巅【本证首阳之巅韵苓信旁证九章上髙岩之峭岸兮处雌蜺之标巅据青防而摅虹兮遂倐忽而扪天吸湛露之浮凉兮潄凝霜之雰雰】○渊【一均切○本证其心塞渊韵身人秉心塞渊韵零人田千或潜在渊韵天潜逃于渊韵鸢天鱼跃于渊韵天人旁证大戴礼武王盥槃铭与其溺于人也宁溺于渊老子鱼不可脱于渊国之利器不可以示人招防豺狼从目往来侁侁些悬人以娭投之深渊些○按因二字音相近故姻亦作婣而鼔声渊渊亦作咽咽有駜之鼔咽咽亦当音一均切又按此部与第九第十部诗未尝通小旻卒章兢氷韵而如临深渊非韵那篇成声平韵而鞉鼔渊渊与于赫汤孙非韵旧于二诗渊字皆注叶音又叶孙思伦反似此部与蒸清通者当辨】○【胡匀切○本证何草不韵矜民旁证老子之又众妙之门扬雄解嘲司马长卿窃赀于卓氏东方朔割炙于细君仆诚不能与此数子并故黙然独守吾太】别収二僊翩【枇賔切○本证缉缉翩翩韵人信旟旐有翩韵泯烬频旁证易翩翩不富以其邻】○川【枢伦切○本证涤涤山川韵焚薰闻遯旁证易不利涉大川入于渊也汉书序传昔在上圣昭事百神帝禋宗望秩山川】○鸢【以旬切○本证匪鹑匪鸢韵天渊○按鸢本作□音员故有以旬切之音】别収二十八山鳏【居银切○本证其鱼鲂鳏韵云旁证天问舜闵在家父何以鳏尧不姚告二女何亲○陈氏曰鳏矜古通用烝民不侮矜寡礼运矜寡孤独论衡引何人不矜作何人不鳏周书哀矜折狱于定国传作哀鳏折狱故鲂鳏鱼也亦有矜音按陈説得之矜字今在蒸韵别见于后】○艰【亦居银切○本证莫知我艰韵门殷贫其心孔艰韵门云无有后艰韵亹熏欣芬旁证崔骃大理箴昔在仲尼哀矜罪人子罕礼刑卫人释艰○按艰从难省取义从艮省取声故有居银切之音崔骃犹用古音若离骚哀民生之多艰与替字平去为韵则艰音基非复古音不可以证诗岂古艰字亦有从喜作囏者因之冇基音乎后乃转入山韵古闲切山与僊通故曺植王粲诔以艰韵迁陆机吊魏武以艰韵年年在先韵亦如今音则艰字之音变矣】别収八微煇【许云切○本证庭燎有煇韵晨旂旂音芹旁证张衡西都赋金戺玉阶彤庭煇煇瑚琳碧瓀珉璘彬○按煇从军声故音熏】○旂【渠斤切○本证庭燎言观其旂韵晨煇采菽泮水言观其旂并韵芹旁证左传童謡丙之晨龙尾伏辰袀服振振取虢之旂鹑之贲贲天策焞焞火中成军虢公其奔○按旂从斤声故音芹又按煇旂之偏旁较然也而今音转入第二韵犹翚亦从军而袆衣取义于翚遂与袆同音也然析颀圻蕲沂亦从斤而古今音皆入第二部近字古亦入第二部则谐声有旁纽有转音故也】别収十二齐西【苏邻切○本证明明上天照临下土我征徂西至于艽野天与西为韵旁证汉郊祀歌象载瑜白集西食甘露饮荥泉赤鴈集六纷员殊翕杂五采文易林否之家人俱为天民云过我西风伯疾雨与我无恩○按西本与先同音故史传先零羌亦作西零先西皆苏邻切汉以后先韵与真文至仙十四韵相通用西字皆与此十四韵相协至六朝此音犹存方音转为先稽切此字遂入十二齐不可复反矣顾氏谓自王逸九思蟊兮号西始与玑低霏栖等字为韵也又新台有洒之洒字茜草之茜字皆从西转音得声而哂字式忍切尤可见从西得声也】别収十五青令【力珍切○本证自公令之韵颠卢令令韵仁寺人之令韵邻颠不宁不令韵电电徒震切平去为韵或令亦有去声力震切旁证説文引诗卢令令作卢獜獜○按旧叶力呈反混入第九部顾氏易力珍反是也可疑者小宛三章用鸣征生为韵首句题彼脊令似从之顾氏谓不入韵也十月之交三章有二韵令与电韵非与腾崩陵惩韵旧未分析陈氏证令字连引下文误矣説见总论○又见去声】苓【本证隰有苓韵榛采苓采苓韵巅信】零【本证灵雨既零韵人田渊千】别収十六蒸矜【居银切○本证居以凶矜韵天臻何人不矜韵民宁不我矜韵旬民填○矜与鳏通説见前○顾氏曰张华女氏箴潘岳哀永逝文始入蒸韵当改入真韵】别収上声十六轸畛【之人切○本证徂隰徂畛韵耘按平上亦可为韵从旧读平声】○别収去声三十二霰甸【直邻切○本证信彼南山维禹甸之韵田韩奕维禹甸之韵命旁证刘邵瑞龙赋有蜿之龙来游郊甸应节合义象徳合仁○陈氏音陈引周官掌令邱乘之政令注云四邱为乘读与维禹敶之之敶同韩诗维禹敶之○去声亦兼存之】
补考
二十三魂焞【他屯切○左传童謡鹑之贲贲天策焞焞火中成军虢公其奔○采芑戎车啴啴啴啴焞焞释文焞吐雷反又他屯反本又作啍顾氏曰汉书韦成传引此作啴啴推推顔师古读吐雷反后人遂并啍字读为吐雷反梁简文帝金錞赋挥秦筝之慷慨代晋鼔之啴啍与谐才徊杯来为韵则从口作啍亦音吐雷反今按啴啍自为一韵雷威自为一韵未尝不可何必改经文以就史传况从火之焞见于左传僖五年从口之啍见于大车并音他屯反不当读为吐雷反也○按从享之字如王事敦我敦琢其旅读都回切则此焞字亦似可读吐雷切然左传读他屯切既有确证顾氏谓不必改经文以就史传者良是但谓啴焞自为一韵恐不然啴在寒韵焞在防韵凡元寒删等韵诗中未有与防为韵者疑戎车啴啴六句唯有雷威一韵戎车啴啴啴啴焞焞此闲句犹之显允方叔征伐玁狁亦不入韵也今诗韵第二部及此部皆不收唯收之于补考】二十八山悭【苦银切○按悭在山韵苦闲切字从坚声古音当为苦银切】一先芊【仓新切○宋玉髙唐赋仰视山颠肃何芊芊典因切】○烟【于真切○史记若烟非烟若云非云郁郁纷纷萧索轮囷汉元帝时童謡井水溢灭灶烟灌玉堂流金门】咽【诗鼔咽咽虽不入韵亦当此音】○怜【力珍切○汉謡邪径贼良田谗口乱善人桂树华不实黄雀巢其颠昔为人所弃今为人所怜○按此怜字本音九辨惆怅兮而私自怜与清人新平生声等字杂用为韵虽从方音亦可见怜字不与先同韵】○畋【徒邻切○书畋尔田当是此音田猎亦作畋周礼作甸同一音】佃【易以佃以渔当是此音】窴【通作填天问洪泉极深何以窴之地方九则何以坟之】○瘨【典因切○胡宁瘨我以旱瘨我饥馑当是此音】○牵【去真切○易系于金柅柔道牵也包有鱼义不及賔也其行次且行未牵也无鱼之凶逺民也】○眠【弥邻切○从民当是此音又瞑亦与眠通招防豺狼从目往来侁侁些县人以嬉投之深渊些致命于帝然后得瞑些归来归来往恐危身些】○蠙【毗賔切○书淮夷蠙珠当是此音】○编【卑邻切○以诗翩字推之当是此音】二仙偏【批賔切○洪范无党无偏王道平平○按偏犹诗之翩平在第九部书用韵寛借用之】篇【以诗翩字推之当是此音】○穿【枢伦切○晋绿珠懊侬歌丝布涩难缝令侬十指穿黄牛细犊车游戯出孟津】【于分切○幅既长当是此音毛传均也】八微挥【许云切○魏王粲诗荆轲为燕使送者盈水濵缟素易水上涕泣不可挥○説文从手军声】晖【太鸾凤纷如厥徳晖如汉安平相孙根碑皇矣府君含徳厚纯恢廓术艺以道莅民行行义勇无猾不傧抑抑珪质光容有晖○説文从日军声】翚【説文从羽军声○按翚固有熏音而王后袆衣取义于翚雉遂入微韵】○沂【鱼斤切○班固荅賔戯言通帝王谋合圣神殷説梦发于傅岩周望兆动于渭濵齐寗激声于康衢汉良受书于邳沂杜笃论都赋踏沧海跨昆仑奋彗光扫项军遂济大难荡涤于泗沂○説文从水斤声】去声五窴贲【苻文切○易贲卦陆徳明音义云李轨府汾反傅氏云贲古班字文章貌郑云变也文饰之貌王肃符文反云有文饰黄白色书汤诰贲若草木徐邈音扶云反盘庚用宏兹贲音扶云反大诰敷贲音扶云反徐音愤诗贲然来思传贲饰也笺引易山下有火贲徐并音奔○説文坟濆轒蕡豮鼖愤偾皆以贲得声○今此字四收于微文魂寘部中顾氏曰易贲六四贲如皤如白马翰如皤音蹯贲皤翰三字为韵贲当从王肃音为定当并入文韵○按易书诗贲字后人读彼义切者俗音也岂以其从贝而误以为声与顾氏谓易贲卦当从符文反者是也谓贲皤翰三字为韵则非贲如皤如犹屯如邅如皆同母异韵之双声凡双声有二一为同韵异母如窈窕委蛇一为同母异韵如蹢躅踟蹰而屯邅贲皤亦蹢躅踟蹰之顾氏惑于真臻十四部相通之説强不韵者以为韵误矣】
总论
【自十七真至下平二僊凡十四韵説者皆云相通愚独以为不然真谆臻文殷与魂痕为一口敛而声细元寒桓删山与僊为一口侈而声大而先韵者界乎两之间一半从真谆一半从元寒者也诗中用韵本截然不紊读者自紊之耳自二十八山以前所当辨者艰鳏二字觐字説文本从艮声不犹银垠根痕之从艮得声者乎宜古音为居银切不为古闲切也鳏字从众犹昆弟之昆古亦从眔作□鳏与矜古皆作一字通用宜其亦为居银切不为古顽切也此二字后来音转始入二十八山古音实从真文故敝笱以鳏韵云犹何草不黄以矜韵民北门何人斯鳬鹥三用艰字韵门殷等字皆是本部自韵未尝溢出第五部也】
平声第五部
韵目二十二元○二十五寒○二十六桓○二十七删○二十八山○分一先○二僊○别收二十五愿诗韵
二十二元原【愚袁切】园垣援【平去两存】媛【平去两存】○燔【符袁切】樊繁袢【是绁袢也平去两存】○番【孚袁切】蕃幡藩翻【反字説见上声】○谖【况袁切○终不可谖兮与僴咺平上为韵旧叶沉逺反今唯为平声】貆○言【语轩切】○轩【虚言切○】二十五寒翰【胡安切○亦存去声】○单【都寒切】○安【乌寒切】○难【那干切○】○餐【七安切】○叹【他干切】啴○坛【徒干切】○残【昨干切】○干【古寒切】干二十六桓丸【胡官切】完○溥【度官切】博○冠【古丸切】○栾【落官切】○寛【苦官切】二十七删关【古还切】○还【户关切】○蛮【莫还切】○顔【五奸切】○菅【古顔切】二十八山山【所闲切】○闲【古闲切】蕳○闲【户闲切○已上五韵本无僊通口呼微有侈弇相去非逺陆德明谓古人韵缓不烦改字者此类是也旧叶音反切下一字多取僊韵欲合叶音之似恐失古音之真今切音各随本韵经传用韵与僊韵相叶者亦不必一一引证○】分一先肩【古前切○本证竝驱从两肩各韵还闲儇○按肩与坚今音同而古音异竝驱从两肩兮则韵还间儇敦弓既坚则韵钧均贤各有脉络不可乱故一先韵分两支当分入两部古今言韵者槩云相通误矣此部入诗韵者唯此字其他若枅前钱戋燕莲岍汧妍研□□涓笾悬等字皆此部字与天田等字异矣】二僊僊【相然切】○迁【七然切】○然【如延切】○旃【诸延切】○梴【丑延切此彻母字集传刋本误作五延反】○廛【直连切】○连【力延切】涟○泉【疾縁切○大东有冽氿泉与叹韵采菽觱沸槛泉为间句旧叶才匀反误】○宣【须縁切】○儇【隳縁切】○还【似宣切】○悁【萦縁切】○防【渠焉切】○愆【□防切○按愆字无别音不遐有愆韵顔左传荀子引逸诗礼义之不愆韵言皆平声干糇以愆韵阪衍践逺则平上相韵耳旧拘于四声叶起浅反固可不必我孔熯矣式礼莫愆熯而善切亦是平上相韵旧叶起巾反与徂赉孝孙韵则误工祝致告徂赉孝孙苾芬孝祀三句一韵祀与下文上声入声相韵徂赉孝孙句非韵】○卷【巨縁切】鬈○焉【于防切】别收去声二十五愿宪【许言切○本证万为宪韵安轩闲原百辟为宪韵翰无然宪宪韵难文武是宪韵畨啴翰旁证扬雄交州箴泉竭中虚池竭频干牧臣司交敢告执宪○陈氏曰宪音轩礼记武坐致右宪左郑氏云宪读如轩声之误也】
补考
七歌鼍【徒丹切○司马相如子虚赋其中则有神龟蚊鼍毒冒鼈鼋马融广成颂左挈防龙右提蚊鼍春献王鲔夏荐鼈鼋○月令取鼍大多反又徒丹反中庸鼋鼍徒河反一音直丹反按直丹隔切即徒丹○説文从黾单声亦作鱓鱼名名可为鼓从鱼单声史记曲沃桓叔子鱓索音时战反又音善又音陁○按夏小正剥鼍鱓以为鼓吕氏春秋颛顼令鱓先为乐倡鱓即鼍也以索之音推之鼍亦可音禅时连切葢单亦有善音故可转为禅○顾氏曰鼍字自淮南子主术训水杀鼋鼍陆补熊罴始入歌韵字以单者徃徃转为多音史记高祖功臣表封周緤子应为郸侯索隐曰郸苏林音多而亸字亦音丁可反皆鼍音陀之类也○按愿説是也又如有驒有骆之驒亦从单而瘅惮皆有丁佐切之音亦是然亦不止此此部之字徃徃转入第七部如难傩音那鄱番音婆若干之干通于个涴音宛亦乌卧切而入声则怛笪妲皆从旦頞以安斡从倝鬝从间揠从匽齾从献皆谐声之旁纽而箭笴之笴以可乃音古旱切则亦互相转是以鼍番等字古今方言有流变也○又按徒丹切则入寒韵顾氏谓古音徒官切当改入桓韵非也寒韵音弹开口呼桓韵音团合口呼顾氏未明此理】八戈皤【符袁切○易贲如皤如白马翰如董遇云皤薄官反马馽足横行曰皤郑陆绩本作蹯音烦○本义读白波反皤白也人白则马亦白○按皤字之义当从本义以韵读之又以贲如皤如之音审之当音烦葢贲字本音坟贲如皤如犹屯如邅如皆同母异韵之双声也音烦则当入元韵顾氏从董遇音磻谓当改入桓韵非是葢顾氏未明双声之説又説见第四部补考贲字】○鄱【薄官切○史记六国年表秦拔我鄱吾索隐音盘亦作番赵世家番吾君徐广音盘正义曰今作蒲吾番蒲古今音异耳○按今饶之鄱阳县秦为番县正义片寒反又音婆今皆音婆葢从盘转音】○番【按申伯番番之番音翻已入诗韵史记汉书凡地名之番注家或音潘或音盘或音婆皆方音也】上声二十四缓暖【况袁切○天问何所冬暖何所夏寒焉有石林何兽能言○按暖与暄烜同易日以烜之乐记暖之以日月庄子暖然似春又冯驩亦作冯暖】
总论
【此部字诗中自为韵不与第四部通説见第四部总论○一先韵分入此部者诗有肩字易有戋字贲于丘园束帛戋戋余可推蹮与先枅与坚燕与烟咽莲与怜岍与牵□胼軿与蠙边笾与编县与皆今音同而古音异也】
平声第六部
韵目分三萧○四宵○分五肴○分六豪
诗韵
分三萧恌【吐雕切○不必叶音洮】○苕【徒僚切】蜩○僚【落雕切○佼人僚兮亦读平声可也】膋○哓【馨幺切】四宵消【逍遥双声字】翛○朝【陟遥切】○调【驼遥切】○嚣【虚娇切】骄【载猃歇骄】○谯【昨焦切】○骄【举乔切】鷮○椒【即消切】○尧【如招切】○遥【余昭切】摇謡瑶○昭【止遥切○其音昭昭与藻蹻笑教平上去通韵不必叶之绕反德音孔昭本音自谐不必叶侧豪反】○镳瀌【韵书一收此韵一收幽韵今惟存此】○苗【睂镳切】○要【于消切】葽○乔【巨娇切】○夭【于乔切】○溧【纰招切○】飘嘌【匪风飘兮匪车嘌兮与中心吊兮平去为韵不必叶去声】○翘【渠遥切】荍○燎【力昭切○民所燎矣旧读去声庭燎之光徐音力烧反平去竝存之】分五肴【此韵有入第十一部者○】殽【何交切○】○郊【古肴切】○巢【徂交切】分六豪【此韵三分两支一入第十一部】号【胡刀切】○劳【鲁刀切○又见去声】○高【古劳切】膏【羔裘如膏韵曜悼隂雨膏之韵苗劳盖平去通韵旧读膏去声古音未必如此分别】○蒿【呼高切】○毛【莫劳切】旄○刀【都牢切】忉○桃【徒刀切】○敖【五劳切○又见第十一部又见去声】嗷嚣【谗口嚣嚣】
总论
【按此部为萧肴豪之正音古今皆同又有别出一支与十八尤二十幽韵者乃古音之异于今音宜入第十一部本不与此部通后世音变始合为一顾氏总为一部愚谓不然此部之音口开而声大十一部之音口弇而声细诗所用画然分明其间有当入此部如四宵之儦字本为悲骄切而载驱四章以韵滔滔字据江汉韵浮逰求则儦字转为必幽切入十一部又敖字硕人三章鹿鸣二章车攻三章及去声之谑浪敖偏旁之哀鸣嗸嗸皆在此部而丝衣不吴不敖皆以韵觩柔休君子阳阳二章以韵陶翿载驱四章以韵滔疑此字方音有异故两用之又如以敖以逰敖逰亦似双声也然则诗所用韵偶出入者唯儦敖二字其他字之入十一部如平声所分之三萧五肴上声所分之三十一巧三十二皓去声所分之三十四啸皆其字当入彼部考之偏旁而可知证之它书而皆合者也虽偏旁谐声若翛从攸朝从舟荍从收椒从叔不无介于疑似而谐声亦有转纽则偶有相通之字亦无可疑吴氏叶音虽有误叶之字如风雨二章隰桑三章犹是分为两韵顾氏通为一韵则黍离首章苗摇与忧求音岂能相谐乎考顾氏诗本音误韵者数章柏舟髦字不入韵而以为韵舟也木二章平去两韵分雨部而通为一韵也彤弓三章弨字非韵而以为韵櫜好醻也十月之交交字不入韵而以为韵卯丑也鱼藻首章藻镐一韵首酒一韵而并为一韵也采緑三章狩钓非韵而亦以韵读也思齐三章无韵而误以庙韵□也公刘二章舟字不入韵而以为韵瑶刀也抑三章以政刑遥韵酒绍非韵而亦以韵读也良耜荼蓼朽止黍稷茂止二句易韵而犹与上文纠赵蓼韵也于是两部混同不复细寻其脉络矣试以同音之字别之高膏櫜鼛似一也而髙膏之音洪必与劳朝诸字韵櫜鼛从咎得声其音细则与醻洲妯犹诸字韵矣倒祷捣似一也而倒从到得声到从刀得声则与召韵祷捣从寿得声则与阜丑首诸字韵矣若夫好为许厚许侯切道为徒苟切草为此苟切老为鲁吼切诗中俱是此音经传诸子皆可旁证非襍用有皓两韵于一章其它以此类推可知两部截然不乱○顾氏于十八尤韵胪举诗用忧流秋犹等字其同章有萧宵肴豪韵字者谓此尤韵之入萧宵肴豪不知此萧宵肴豪分出一支古音通尤韵非尤韵襍入萧宵肴豪也即其胪举之外有无尤韵字者甚多今并平上去三声数之柏舟四章终风首章凯风首章干旄首章硕人三章氓五章河广二章木二章首二句黍离首章首四句清人二章园有桃首章硕防三章○驷驖三章防有鹊巢首章月出首章三章鸮羔裘首章三章匪风二章下泉四章七月四章鸱桧五章鹿鸣二章出车二章车攻三章鸿雁三章白驹首章正月十一章蓼莪首章北山五章信南山五章车牵二章鱼藻一二三章藻与镐韵角弓七章黍苗首章旱麓五章公刘二章末二句板三章抑十一章韩奕五章小毖末三句载芟厌厌其苗二句良耜其笠伊纠三句泮水二章此皆不入十八尤四十四有四十九宥朗然自为一音故当分为第六部○鱼藻首章兼用雨部为隔句韵月出全篇以第六部为首章三章韵以第十一部为二章韵尤见用韵之有条理一篇数章用一部为韵全诗所未见月出二章之易韵甚明也○信南山五章毛字韵刀膋凡字从毛者皆在此部干旄首章旄韵郊出车二章旄韵郊旐车攻三章旄韵苗嚣敖抑十一章耄韵昭乐懆藐教虐板四章耄韵入声虐谑蹻熇药关雎三章芼韵入声乐皆无入第十一部者角弓八章之髦本是庸蜀羌髳之髳即广韵十八尤韵之莫浮切是以与浮流忧韵若柏舟之髦音毛不得与舟韵是以知舟髦非韵诗用舟字必与流忧逰滺休韵不得与瑶刀韵是以知公刘二章舟字不入韵此辨韵之法也○此部之韵见于经传楚辞者禹贡厥草维夭厥木维乔易若号一握为笑又鸟焚其巢旅人先笑后号咷礼运作其祝号酒以祭荐其血毛腥其俎孰其殽大戴礼武王觞豆铭戒之防防则逃左传童謡鸜鹆之巢逺哉遥遥裯父丧劳宋父以骄国语山不槎蘖泽不伐夭鱼禁鲲鲕兽长麑防离骚欲逺集而无所止兮聊浮防以逍遥及少康之未家兮留有虞之二姚九歌既含睇兮又宜笑子慕予兮善窈窕天问日安不到烛龙何照逺逰建防虹之采旄兮五色襍而昡燿服偃寒以低昻兮骖连蜷以骄骜又云欲度世以忘归兮意恣雎以担挢内欣欣而自羙兮聊媮娱以淫乐九辨独耿介而不随兮愿慕先圣之遗教处浊世而显荣兮非余心之所乐与其无义而有名号宁穷处而守高又云邅翼翼而无终兮忳惽惽而愁约生天地之若过兮功不成而无効此皆本部之韵大招以遽字叶昭逃遥终是误字惜徃日篇用流幽聊由是第十一部之韵而襍以惜痈君之不昭一句是为出韵然亦仅一见耳至高唐赋夭嗷号鸠巢逰流始襍用汉人词赋易林如此类者不可胜数頋氏不能辨正一一征引韵萧宵肴豪尤皆通何其漫无疆界乎○禹贡厥草惟夭厥木惟乔是此部之韵厥草维繇厥木维条是第十一部之韵即此四言可判两部之界○易在上位而不骄在下位而不忧二句未必有韵即设是韵亦是从方音借韵诗用骄字不用第十一部用忧字不入此部也若家语乐之方至乐而不骄患之将至思而不忧三畧士可下而不可骄将可乐而不可忧皆方音耳○凡此部之字有从十八尤韵字谐声如调蜩雕雕翛朝之类者皆柏近而借谐有今音入萧宵肴豪如条聊锹茅之类本从十一部得声者古者皆归十一部经传音释有两读韵书有两收如萩湫繇裯之类者亦以十一部之音为正考古者当以此辨之】
平声第七部
韵目七歌○八戈○分九麻○分五支○别收上声四纸○别收去声五寘
诗韵
七歌歌【古俄切】○磋【仓何切】傞○多【得何切】○娑【素何切】○佗【徒何切】紽沱○瘥【才何切】○莪【五何切】俄峩○他【汤何切】○罗【鲁何切】○那【诺何切】难【不戢不难读那其叶有难韵阿何顾氏曰此字有二音中谷有蓷常棣音乃丹反板小毖音乃旦反平去同为一音桑扈及隰桑音乃多反礼记月令命国难天子乃难命有司大难并音乃多反与难同左传襄十八年刘难音乃多反是其证也今韵书止收入寒翰二韵】○何【胡歌切○百禄是何亦读平声】荷河○阿【乌何切】八戈过【古禾切】○婆【薄波切○婆婆双声字亦收之】○磨【莫婆切】○吪【五禾切】讹○波【博禾切】○薖【苦禾切】分九麻庥【莫婆切○本证丘中有麻韵嗟施旧失叶音不绩其麻韵差娑可以沤麻韵池歌】○嗟【子娑切○本证彼留子嗟韵麻施旧失叶音憯莫惩嗟韵猗何瘥多嘉旁证易日昃之离不鼓缶而歌则大耋之嗟又出涕沱若戚嗟若天问列击纣躬叔旦不嘉何亲揆发定周之命以咨嗟】○蛇【唐何切○本证委蛇委蛇韵皮紽维虺维蛇韵何罴罴彼何切旁证王褒九怀鹪防问路兮后属青蛇步骤桂林兮超骧卷阿扬雄反骚既亡鸾车之幽霭兮驾八龙之委蛇临江濵而掩泣兮何有九招与九歌○按蛇古音皆唐何切音转则于其切楚辞用委蛇多与第二部字韵或从于其切蛇虺之蛇后则变为食遮切矣】○嘉【居何切○本证其新孔嘉韵缡仪何亦孔之嘉韵锜吪维其嘉矣韵多民言无嘉韵猗何瘥多嗟尔殽既嘉頍弁韵何他凫鹥韵沙宜多为饮酒孔嘉韵仪笾豆静嘉韵何仪无不柔嘉韵仪磨为旁证士冠礼辞爰字孔嘉髦士攸宜天问叔旦不嘉见前嗟字○东山缡仪嘉何旧存二叶音当归一】加【木证七言加之韵宜宜音俄旁证天问斡维焉系天极焉加八柱何当东南何亏亏苦何切子虚赋戈白鹄连驾鵞双鸧下鹤加○加宜旧存一叶音当归一○】珈【本证副笄亦珈韵佗河宜何】○差【仓何切○本证谷旦于差韵麻娑】○沙【桑何切○本证凫鹥在沙韵宜多嘉为旁证春秋纬引古语月丽于毕雨滂沱月丽于箕风扬沙贾谊赋恭承嘉惠兮竢罪长沙仄闻屈原兮自沈汨罗】鲨【本证鳍鲨韵多】分五支为【吾何切○本证不死何为韵皮仪我生之初尚无为韵罗罹吪敝予又改为兮韵宜寤寐无为韵陂荷何沱或靡事不为韵议议音俄福禄来为韵沙宜多嘉不可为也韵仪嘉磨旁证易巩用黄牛不可以有为也已日革之行有嘉也九歌愁人兮奈何孰若今兮无亏固人命兮有当孰离合兮可为天问明明闇闇惟时何为隂阳三合何本何化招魂芙蓉始发杂芰荷些紫茎屏风文縁波些文异豹饰传陂陁些轩鲸既低步骑罗些兰薄户树琼木篱些魂兮归来何逺为些庄子或之使莫之为未免于物而终以为过○吴氏曰史记引书南讹字作为陈氏曰説文譌譌言也从言为声此见为加言读譌去言亦读譌】○陂【彼禾切○本证彼泽之陂韵荷何为沱旁证庄为青青之麦生于陵陂生不有施死何含珠为○顾氏曰史记货殖传水居千石鱼陂汉书作鱼波灌夫传陂池田园汉书作陂池汉书景十三王传雷陂作雷陂王莾传陂水作波水以同音假借】罴【本证维熊维罴韵何蛇赤豹黄罴韵皮皮蒲何切旧失叶音旁证淮南证推移大牺水杀鼋鼍陆捕熊罴○説文罴从熊从罢省声不可重两能为文故省其一】○锜【居何切○本证又缺我锜韵吪嘉○旧叶巨何反今按当居何切葢一等音无羣母字】○牺【虚何切○本证享以骍牺韵宜多旁证淮南子决鼻而羁生子而牺尸祝斋戒以投诸河○按牺尊之牺旧读为娑从喉音转齿头今不必然宜读虚何切牺宜多旧存二音当归一】○宜【牛何切○本证象服是宜韵珈佗河何缁衣三宜兮韵为与子宜之韵加君子宜之韵左平上为韵福禄宜之韵罗髦士攸宜韵峩公尸来燕来宜韵沙多嘉为是飨是宜韵仪多殷受命咸宜韵河何旁证易神而化之使民宜之冠礼字辞见前庄子若然者且不知耳目之所宜而防心乎徳之和淮南子各用之于其所适施之于其所宜即万物一齐而无由相过○顾氏曰天问简狄在台帝何宜鸟致诒女何嘉今本嘉作喜是后人不通古音而改之后汉礼乐志引此作嘉又周伯六书正譌上屋下一地为□中从多声案诗中□字皆此音则从多为谐声明矣世俗篆字省作宐俗又从且大谬惟秦泰山石刻可考李斯所书今以为正】仪【本证实维我仪韵河他人而无仪韵皮为九十其仪韵嘉何莫不令仪韵椅离旧失叶音乐且有仪韵莪阿无非无仪韵瓦议罪平上去为韵维其今仪韵嘉摄以威仪韵何嘉敬尔威仪韵嘉磨为不愆于仪韵嘉旁证穆天子传黄泽謡黄之陀其马歕沙皇人威仪管子弟子职相切相磋各长其仪九章穆眇眇之无垠兮莾芒芒之无仪声有隐而相感兮物有纯而不可为○顾氏曰渐上九鸿渐于陆范谔昌改为逵朱子本义从之谓合韵非也古人读仪为俄不与逵为韵○按顾説是也然引虞翻朱震説以九三为陆则非渐五爻皆有韵则上九亦当有韵陆葢阿字之误尔雅大阜曰陆大陵曰阿九五既为陵则上九宜为阿仪与阿则合韵矣】○皮【蒲何切○本证羔羊之皮韵紽蛇相防有皮韵仪为献其貔皮韵罴旧失叶音旁证左传牛则有皮犀兕尚多弃甲则那从其有皮丹漆若何説文虎豹为猛人尚食其肉寝其皮誉人者少恶人者多】○离【良何切○本证鸿则离之韵施施诗戈切彼黍离离韵靡靡莫何切其实离离韵椅仪椅音阿仪音俄旧皆失叶音旁证易日昃之离不鼓缶而歌则大耋之嗟又弗遇过之飞鸟离之离骚高余冠之岌岌兮长余佩之陆离芳与泽其襍糅兮惟昭质其犹未亏亏枯何切又固时俗之工巧兮又孰能无变化览椒兰其若兹兮又况掲车与江离】○罹【本证逢此百罹韵罗为吪无父母诒罹韵瓦仪议旧音丽误我独于罹韵何○陈氏曰罹音罗方言罹谓之罗罗谓之罹顾氏曰书尔万方百姓罹其防害本亦作罗汉书于定国传罗文法者注罗罹也○按小弁首章斯提为韵罹与何韵旧无叶音是与斯提韵矣非古音又按罗从网从维义取以维属网非以维谐声罹从心从罗者声非从网从惟也】○施【诗戈切○本证得此戚施韵离旧失叶音将其来施施韵麻嗟旧叶音蛇误旁证庄子何少何多是谓谢施天问授殷天下其位安施反成乃亡其罪伊何汉高帝歌横絶四海当可奈何虽有缯缴将安所施】○椅【于何切○本证其桐其椅韵离仪旧失叶音】猗【本证緑竹猗猗韵磋磨两骖不猗与驾驰破平去为韵有实其猗韵何瘥多嘉嗟猗与那与双声为韵】○池【唐何切○本证东门之池韵麻歌旧失叶音或饮于池韵阿讹我泉我池韵阿旁证九歌与女沐兮咸池晞女发兮阳之阿望媺人兮未来临风怳兮浩歌招魂坐堂伏槛临曲池些芙蓉始发杂芰荷些】驰【本证不失其驰与驾猗破平去为韵既闲且驰韵多歌】别收上声四纸靡【莫婆切○本证行迈靡靡离离旁证易鸣鹤在隂其子和之我有好爵吾与尔靡之○又説见第二部和字】别收去声五寘议【牛何切○本证唯酒食是议韵瓦仪罹或出入风议韵为旁证史记叙传及周侵禾王人是议刘向七谏髙阳无故而委尘兮唐虞防灼而毁议谁使正其真是兮虽有八师而不可为○按斯干末章之韵陈氏据説文裼作以寝衪衣禓为韵下文转韵不嫌与上章异此説得之瓦五果切仪议皆音俄罹音罗旧叶瓦鱼位反仪音义罹音丽未确北山末章叶议鱼羁反为无叶音亦非洪适隶释云仪义古皆音俄义既有俄音则议音俄宜矣○又按仪礼少牢篇献众賔其脀体仪也注仪度余骨可用而用之仪今文或作议然则议亦借为仪不唯音同而义亦相通矣】
补考
五支移【戈多切○渔父夫圣人者不终滞于物而能与世推移举世皆浊何不淈其泥而扬其波众人皆醉何不餔其糟而醊其醨何故深思高举自令放为管子忽然易乡而移忽然易事而化化毁禾切庄子物之生也若骤若驰无动而不变无时而不移何为乎何不为乎夫固将自化淮南子转化推移得一之道而以少正多○顾氏曰説文从禾多声徐铉曰多与移声不相近葢不知古音也】扅【顾氏曰古乐府百奚妻歌百里奚五羊皮忆别时烹伏雌炊扊扅今日富贵忘我为皮扅为三字为韵其同用奚时雌三字则非也葢此韵自汉已误○按此歌未必汉人拟作春秋时此韵已变矣説见总论】匜【仪礼既夕礼两防両盂槃匜刘音徒何反】○麾【许戈切○逺逰擥彗星以为旍兮举斗柄以为麾叛陆离其上下兮防惊雾之流波大招举杰压陛诛讥罢只直赢在位近禹麾只豪杰执政流泽施只魂乎归徕国家为只】防【易子夏传防谦化谦也】○倭【顾氏曰古音于禾反今此字三收于五禾八戈三十四果部中○按以诗倭迟为双声推之亦有于危切之音】○糜【莫何切○説文从米麻声】縻【易鸣鹤在隂其子和之我有好爵吾与尔靡之子夏陆绩本作縻○説文从糸麻声】○□【徒何切○説文埵唾皆以垂得声】○羸【力禾切○老子故物或行或随或呴或吹或强或羸或载或隳隳许戈切○説文从羊声郎果反】○披【普禾切○九歌灵衣兮披披玉佩兮陆离壹隂兮壹阳众莫知兮余所为刘向九叹服隂阳之正道兮御厚土之中和佩苍龙之虬兮带隐虹之逶曵彗星之皓旰兮抚朱爵与鵕防防清雾之飒戾兮服云气之披披】○随【徒禾切○老子音声相和前后相随吕氏春秋无倡有和无先有随古之王者其所为少其所因多○杨氏曰宋人小説説周八士命名而四韵伯达伯适一韵仲突仲忽一韵叔夜叔夏一韵季随季騧随旬禾反騧乌戈反一韵周人尚文命子名亦致密不苟如此○顾氏曰古音旬禾反○按随从隋得声隋有徒禾反他果反二音则随古音当为徒禾反后随为等字皆转入支韵乃有旬为切之音此不当音旬禾反】○【去禾切○离骚髙余冠之岌岌兮长余佩之陆离芳与泽其襍糅兮唯昭质其犹未亏九歌愁人兮奈何愿若今兮无亏天问斡维焉系天极焉加八柱何当东南何亏九章望三五以为像兮指彭咸以为仪夫何极而不至兮故逺闻而难易林明德孔昭万岁无亏説苑行者比于鸟上畏鹰鹯下畏网罗夫人为善者少为谗者多若身不死安知祸罪不施行年七十常恐行节之亏】窥【列子人欲见其所不见视人所不窥欲得其所不得修人所不为】○竒【古何切○招魂羙人既醉朱顔酡些娭光眇视目曾波些被文服纤丽而不竒些灵枢经天地相感寒暖相移隂阳之道熟少孰多隂道偶阳道竒○按古音竒哀之竒与竒偶之竒皆音歌后转入支韵乃有渠羁居宜二切在歌韵不可音渠何切一等韵无羣母字故也顾氏谓古音渠禾居禾二反今不从】羁【淮南子决鼻而羁生子而牺尸祝齐戒以沈诸河】畸【荀子有齐而无畸则改令不施有少而无多则羣众不化】○羲【许何切○亦作戏荀子成相篇基必施辨贤罢文武之道同伏戏由之者治不由者乱何疑为】巇【亦作戏东方朔七谏弃捐药芷与杜蘅兮余奈世之不知芳何何周道之平易兮然芜秽而险戏】○﨑【去何切○司马相如上林赋九嶻薛南山峩峩岩陁甗锜嶊崣崛﨑】碕【淮南子积牒旋石以纯修碕抑淢怒濑以杨激波】○轙【鱼何切○淮南子遗人马而解其羁遗人车而税其轙所受者少而所亡者多】防【司马相如上林赋掩翡翠射鵔鸃微矰出纤缴施戈白鹄连驾鵞】○疲【蒲何切○易林厯险登危道逺劳疲去家自归困涉大波】罢【易或鼔或罢或泣或歌大招见前麾字易林褰衣涉河水深请罢赖舟子济脱无他○顾氏曰罢音皮皮音婆凡经侍中罢倦之罢罢休之罢皆读婆今人因皮而误又添一蒲蟹反至土音易又转而为蒲怕矣】○篱【良何切○招魂轩辌既低步骑罗些兰薄户树琼木篱些】蓠【离骚固时俗之从流兮又孰能无变化览椒兰其若兹兮又况掲车与江蓠】蠡【刘向九叹握申椒与杜若兮冠浮云之峩峩登长陵而四望兮览芷圃之蠡蠡扬雄长杨赋驱櫜駞烧熐蠡○顾氏曰文子圣人法蠡蜂而闭户蠡与嬴同今亦作螺此字三牧于五支八戈十一荠部中】醨【渔父见前移字】○彲【丑戈切○史记周本纪非熊非罴非虎非彲】螭【九歌与女逰兮九河冲风起兮水扬波乗水车兮荷葢驾两龙兮骖螭淮南子爰止羲和爰息六螭】○漪【于何切○吴越春秋渔父歌日昭昭乎侵已驰与子期乎芦之漪】○规【居何切○淮南子若欲规之乃是离之扬子法言萧也规曹也随】○□【徒何切○管子弱子下瓦慈母操□】○齹【在何切○左传郑子齹音在何反】八戈和【户戈切○易呜鹤在隂其子和之我有好爵吾与尔靡之庄子利害相摩生火实多众人焚和月固不胜火○按和火皆入第七部此皆如今音别存之于此】九麻騧【居禾切○见前随字】○髽【庄和切○説文从髟坐声】上声四纸蚁【牛何切○按蚁蛾古常通用左传蛾析谓庆郑释文蛾鱼骑反或作蚁一音五和反今两收之】○蘤【于何切○张衡思赋天地烟煴百卉合蘤呜鹤交颈雎鸠相和处子怀春精魂回移如何淑明忘我实多】○陁【唐何切○考工记轮已庳则于马终　古登陁也阤徐音大尔反刘音堂何反】去声五寘义【牛何切○书无偏无颇遵王之义易鼎耳革失其义也覆公餗信如何也中庸仁者人也义者宜也宜牛何切宋至登徒子好色赋目欲其顔心顾其义扬诗守礼终不过差荀子成相篇论臣过反其施尊主安国尚贤义拒谏饰非愚而上同国必祸韩非子上不与义之使独为之○周礼肆师治其礼仪以佐宗伯注故书仪为义郑司农云义读为仪古者书仪但为义今时所谓义为谊吴棫曰仪义古皆音俄○洪范无偏无颇遵王之义唐宗改颇为陂其敕畧云朕三复兹句常有所疑据下文竝皆协韵惟颇一字实则不伦宜改为陂○吴氏曰古义字皆音俄周官注亦音俄故古文尚书本作无偏无颇遵王之义以叶俄音唐明皇以义字今音为又改颇为陂以从今音古音遂湮灭矣○顾氏曰义鱼贺反○按以中庸峩者宜也推之古音当牛何切顾氏不引中庸而引表记仁者右也道者左也仁者人也道者义也为证恐未确又礼运命降于社之谓效地降于祖庙之谓仁义顾氏谓地音沱亦未必然大抵义古音俄其后仪宜等字皆转入支韵则义转去声鱼寄切礼运以义韵地其古音之已变者乎又儒行篇言加信行加义终没吾世不敢以儒为戏此亦是音之已变戏字如今音未必音许戈切也且世字亦恐入韵矣顾氏引太经画夜相承夫妇系也终始相生父子继也日月合离君臣义也孟季有序长防际也两两相阖朋友防也义字始入寘韵愚谓变音恐不始此○又春秋繁露宜在我者而后可以称义义之言我也又曰爱在人谓之仁义在我谓之义仁者人也义者我也此自是汉儒之训诂然亦可见义有俄音】僞【庄子仁可为也义可亏也礼相伪也顾氏曰诗民之譌言石经作伪言汉书王莾传以劝南伪师古读曰讹郭璞注方言伪音讹】四十祃化【毁禾切○易神而化之使民宜之离骚初既与余成言兮后悔遁而有他余既不难夫离别兮伤灵修之数化九辩专思君兮不可化君不知兮可奈何管子鸿鹄锵锵唯民歌之济济多士殷民化之庄子其生也天行其死也物化静而与隂同德动而与阳同波○頋氏曰化字古读多从平声】
总论
【此部当分九麻及五支之半合于歌戈无疑义但戈韵之和字诗与吹韵不可入此韵而皤音蹯当入第五部】
平声第八部
韵目十阳○十一唐○分十二庚○别收上声三十六养○别收去声四十一漾○别收去声四十二宕○别收去声四十三映
诗韵
十阳阳【与章切】杨扬钖羊洋痒○详【似羊切】祥翔○良【吕张切】梁粱粮凉○香【许良切】乡○商【式羊切】伤汤觞○房【符方切】鲸防○章【诸良切】璋○昌【尺良切】○羌【去羊切】○姜【居良切】彊疆○长【直良切○乱是用长亦读平声】肠场○张【陟商切】粻○穰【汝阳切】瀼○方【府良切】○襄【息良切】骧相箱○将【即良切○天不我将与徃竞梗平去上韵】浆○亾【武方切】防望【万民所望令闻令望皆读平声可也】○牀【仕庄切】○常【市羊切】裳尝○霜【色庄切】爽【其德不爽可平可上肃霜马亦作肃爽今两存之】○墙【在良切】○锵【七羊切】将【凡言将将者皆此音】跄玱鸧戕○筐【袪王切】○王【两方切○俾守我王韵向藏平去为韵不必读去声及尔出王当读上声】○央【于良切】泱○狂【巨羊切】十一唐唐【徒郎切】螗堂○狼【鲁堂切】稂○仓【七冈切】苍○冈【古郎切】刚纲○桑【息郎切】丧【受禄无丧之类皆可读平声】○康【苦冈切】○荒【呼光切】○黄【胡光切】簧皇煌遑○光【古黄切】洸○汤【吐郎切】镗○行【户郎切○古皆此音后世始入庚韵诗易楚辞不必尽引又古音不甚分别德行之行亦可读平声】杭颃○芒【谟郎切】○臧【咨郎切○庶几有臧与上怲平去为韵不必叶才浪反】牂○囊【奴当切】○雱【铺郎切】○旁【补郎切○驷介旁旁】傍【王事傍傍】○卬【五刚切】○藏【昨郎切○亶侯多藏可平可去】分十二庚庚【古郎切○本证有鸣仓庚韵阳筐行桑西有长庚谓襄章箱明行旁证汉文帝占大横庚庚余为天王夏启以光○释名庚刚也坚彊貌也○顾氏曰庄子庚桑楚史记作元桑子列子作亢仓子又説文唐穅以庚得声】羮【本证如沸如羮韵螗丧行方毛炰胾羮韵尝衡刚将房洋庆昌臧方常旁证礼运体其犬豕牛羊实其簠簋笾豆铏羮招魂和酸若苦陈吴羮些臑鼈炮羔有柘浆些大招鼎臑盈望和致芳只内鸧鸽鹄味豺羮只○左传楚子城陈蔡不羮释文音郎正义曰古者羮臛之羮音亦为郎故鲁颂楚辞急就章与房浆糠为韵近世以来独以此地音为郎耳○按地名多别音不羮之羮音郎若羮臛之羮惟从牙音转音冈非必从本音转音郎也○陈氏曰羮音冈陈氏音学不精此字音冈独得之又按羮虽音冈烈祖篇亦有和羮间句非韵旧读成平言争皆从羮韵误】○蝱【谟郎切○本证言采其蝱韵行狂○説文作莔从艸朙省声徐锴曰贝母一名莔今诗作蝱假借顾氏曰二字同音葢传写之误○按假借之説是管子地员篇其山之旁有彼黄蝱即此蝱字亦即音草】○喤【胡光切○本证其泣喤喤韵牀裳璋皇王钟鼓喤喤韵康皇方明将穰汉书引作钟鼓锽锽】○祊【补光切○本证祝祭于祊韵跄羊尝亨将明皇飨庆疆】○觥【古黄切○本证我姑酌彼兕觥韵冈黄伤称彼兕觥韵霜塲飨羊堂疆○説文周礼作觵】○彭【薄郎切○本证清人在彭韵旁英翔行人彭彭韵汤荡翔出车彭彭韵方央襄四牡彭彭韵傍将刚方驷騵彭彭韵洋煌杨王商明又四牡彭彭韵锵方百两彭彭韵锵光以车彭彭韵皇黄疆臧旁证刘韵遂初赋求仁得仁固其常兮守信保志比老彭兮】○英【于良切○本证二茅重英韵彭旁翔韵如舜英韵行翔将姜忘尚之以琼英乎而韵堂黄羙如英韵方桑行旁证荀卿佹诗人人绌约敖暴擅强天下幽险恐失世英离骚朝饮木兰之坠露兮夕餐秋菊之落英苟余情其信姱以练要兮长顑颔亦何伤九歌浴兰汤兮沐芳华采衣兮若英】○亨【铺郎切○本证或剥或亨韵鎗羊尝将祊明皇飨庆疆采之亨之韵尝】○京【居良切○本证景山与京韵堂桑臧念彼周京韵稂忧心京京韵霜伤将痒如坻如京韵梁食箱梁庆疆祼将于京韵常曰嫔于京韵商行王依其在京韵疆冈王配于京韵王宅是镐京韵王乃观于京韵冈旁证左传懿氏占五世其昌并于正卿八世之后莫之与京】○明【谟郎切○本证东方明矣韵昌光东方未明韵裳不可与明韵桑粱兄东有启明韵襄章箱庚行祀事孔明韵跄羊尝亨将祊皇飨庆疆以我齐明韵羊方臧庆防朝清明韵洋煌彭扬王商介尔昭明韵将憯不思明韵康方良王昊天曰明韵王王音徃平上为韵尔徳不明韵卿卿音羌仲山甫明之韵将斤斤其明韵康皇方喤将穰在公明明韵黄旁证书元首明哉股肱良哉庶事康哉易潜龙勿用阳气潜藏见龙在田天下文明礼记无体之礼日就月将无服之丧沌德孔明九章天处幽兮蒙瞍谓之不章离娄微睇兮瞽以为无明】盟【本证君子屡盟韵长旁证史记序传杀鲜放度周公为盟太任十子周以宗彊】○兵【补芒切○本证踊跃用兵韵镗行旧失叶音修我甲兵韵裳行弓矢戎兵韵章方旁证左传赵鞅占是谓沈阳可以兴兵利以伐姜不利于商荀卿佹诗志爱公利重楼疏堂无私罪人憼革二兵】○兄【虚王切○本证我以为兄韵彊良畏我诸兄韵墙桑瞻望兄兮韵冈复我诸兄韵桑梁明则友其兄韵庆光桑方旁证晋惠公童謡恭太子更葬兮后十四年晋亦不昌昌乃在其兄天问弟并滛危害厥兄何变化以作诈而后嗣逢长班固辟雍诗圣皇莅止造舟为梁皤皤国老乃父乃兄】○卿【袪良切○本证以无陪无卿韵明旧失叶音旁证左传懿氏占有妫之后将育于姜五世其昌并于正卿大招三公穆穆登降堂只诸侯毕极立九卿只】○衡【户郎切○本证约軧错衡采芑韵玱皇珩烈祖韵彊鸧亨将康穰飨尝簟茀错衡韵王章锡夏而福衡韵尝刚将羹房洋庆昌臧方常实维阿衡韵王旁证荀卿赋篇以能合从又善连衡下覆百姓上饬帝王】珩【本证有玱葱珩韵衡玱皇】别收上声三十六养享【虚良切○本证是用孝享韵尝王彊是烝是享韵明皇彊既右享之韵方王以孝以享韵王章阳央鸧光以假以享韵疆衡鸧将康穰飨尝莫敢不来享韵卿汤羌王常旁证汉郊祀歌嘉笾别陈庶几宴享灭除凶菑烈腾八荒○按享献之亨与亨通之亨亨煮之亨古同一字亨通亨煑皆平声则享献亦读中声后乃转上声与他处以上声韵平声者不同】飨【本证朋酒斯飨韵霜场羊堂觥疆一朝飨之韵藏贶神保是飨韵跄羊尝亨将祊明皇庆疆来假来飨韵疆衡鸧享将康穰尝旁证天问彭铿斟雉帝何飨夀命永多夫何长汉郊祀歌嘉荐芳矣告灵飨矣告灵既飨德音孔臧○按享飨古亦通用故一例读平声】别收去声四十一漾让【如羊切○本证受爵不让韵良方亡旁证弟子职对容无让应旦遂行大戴礼投壶弓既平张四侯且良决拾有常既顺乃让大招招质既设大侯张只执弓挟矢揖辞让只魂乎归来尚三王只○陈氏曰让平声礼记左右攘辟注云攘古让字】别收去声四十二宕抗【居郎切○本证大侯既抗韵张旁证蔡邕释诲九河盈溢非一闬所防带甲百万非一勇所抗○陈氏曰抗伉古音皆亢声周礼凡賔客之事则抗皮郑司农读亢○按居郎切从旧音或读苦郎切亦可也】○伉【苦郎切○本证臯门有伉韵将行旁证张衡思赋冀一年之三秀兮遒白露之为霜时亹亹而代序兮畴可与乎比伉又西京赋猛毅髬髵隅目高眶威摄兕虎莫之敢伉】别收去声四十三映庆【袪羊切○本证孝孙有庆楚辞韵跄羊尝亨将祊明皇飨疆閟宫韵尝衡刚将羮房洋昌臧方常农夫之庆韵明羊方臧是以有庆矣韵黄章则笃其庆韵兄先丧方旁证易西南得朋乃与类行东北丧朋乃终有庆又积善之家必有余庆积不善之家必有余殃士冠礼辞黄耉无疆受天之庆急就章所不侵龙未央尹婴齐翟回庆○陈氏曰萧该汉书音义庆音羌诗与易凡庆皆读如羌庆云读卿云卿亦读羌】
补考
十二庚更【古郎切○礼记少仪怠则张而相之废则埽而更之司马相如长门赋望中庭之蔼蔼兮若季秋之降霜夜曼曼其若岁兮怀欝欝其不可再更】秔【急就篇稽黍秫稷粟麻秔通章皆用阳韵】○阬【苦冈切○九歌髙飞兮安翔乗清气兮御隂阳吾君兮齐速导帝之兮九阬庄子变化齐一不生故常在谷满谷在阬满阬】坑【易林道泾为坑轮防踬僵】○盲【弥郎切○老子五色令人目盲五音令人耳聋五味令人口爽驰骋田猎令人心发狂】○横【户光切○九辨收恢台之孟夏兮然坎傺而沈藏叶菸邑而无色兮枝烦挐而交横○顾氏曰汉傅毅舞赋长袖交横始与倾声并惊轻清冥为韵】锽【曹植文帝诔鸾舆幽蔼龙旗太常爰迄太庙钟鼓锽锽】○亨【许郎切○易坤厚载物徳合无疆含光大品物咸亨顾氏曰自汉王延夀鲁灵光殿赋荷天衢以元亨始与精灵为韵】○鎗【七羊切○顾氏曰晋书潘岳传冲牙铮鎗音七将反説文鎗从金仓声】○玱【于良切○易林茹芝饵黄饮食玉瑛】○防【谟郎切○司马相如上林赋拂翳鸟捎鳯皇捷鹓雏掩焦防】○枨【直良切○诗俟我乎堂兮笺堂当作枨又孔子弟子申林史记作申党説文枨从木长声】防【考工记维干强之张如流水维体防之引之中参维角防之○説文防从止尚声】○鲸【渠良切○説文本作防从鱼畺声】○迎【五刚切○庄子至人之用心若镜不将不迎应而不臧故能胜物而不伤○説文从辵卬声晋语若川然有原以卬浦而后大注卬迎也按离骚九疑缤其并迎与故韵当是迓字之悮】○胻【户郎切○龟策传圣人部其心壮士斩其胻箕子恐死被发佯狂】蘅【九歌白玉兮为瑱疏石兰兮为芳芷葺兮荷屋缭之兮杜蘅】十三耕萌【谟郎切○韩非子八奸一曰在同牀二曰在旁三曰父兄四曰养殃五曰民萌六曰流行七曰威强八曰四方白虎通芒之为言萌也】氓【淮南子汤风兴夜寐以致聪明轻赋薄敛以寛民氓布德施惠以振困穷吊死问疾以养孤孀○説文从民亡声又作甿】十四清饧【徒郎切○急就篇棃柿奈桃待露霜枣杏棣馓饴饧○释名饧洋也煑米消烂洋洋如也方言饧谓之餹説文从食易声○按字音有与偏旁谐声絶逺者饴饧之饧当音唐今入清韵徐盈切驵侩之驵当音祖今入荡韵子朗切昌歜之歜当音触今入感韵在感切皆昔人误读编韵书者误收之与他字方音变者不同】去声四十二宕当【都郎切○易眇能视不足以有明也跛能履不足以与行也咥人之防位不当也武人为于大君志刚也愬愬终吉志行也夬履贞厉位正当也元吉在上大有庆也○按易诸当字皆可读平声】浪【鲁当切○离骚曾歔欷余欝邑兮哀朕时之不当揽茹蕙以掩涕兮霑余襟之浪浪○按当浪皆可读平声】四十一漾怆【初良切○王逸九思蚗兮噍噍螂蛆兮穰穰岁月忽兮惟暮余感时兮凄怆○按怆当读平声】
总论
【十二庚顾氏注云此韵当分为二庚至珩注云以上字当与十阳十一唐通为一韵又引赵宦光曰庚阬盲横彭撑烹兄行等字并以今吴下方音为正○按凡一韵之音变则同类之音皆随之变虽变而古音未尝不存各处方音徃徃有古音存焉如吾徽郡六邑有三四邑之人呼麻韵中麻沙差嘉等字皆如古音他方可知矣大抵古音今音之异由唇吻有侈弇声音有转纽而其所以异者水土风气为之习俗渐染为之人能通古今之音则亦可以辨方音入其地听其一两字之不同则其它字可类推也因赵氏言方音而及之○顾氏曰祊字自魏王粲思亲诗始与宁征婴为韵○又曰英字自班固西都赋始与荣生嵘茎刑庭宁为韵白雉诗与精成为韵王延夀鲁灵光殿赋与嵘洽惊精为韵琴操处女吟与荣名幷清生为韵袁山松后汉书天下忠贞魏少英天下才英赵仲经此为变韵之始○又曰烹字自魏陈思王矫志诗始与名为韵○又曰京字自汉韦孟讽谏诗始与宁征平为韵韦成自劾诗与形声为韵班固西都赋与情灵成为韵幽通赋与灵声为韵雀骃河南尹箴与营为韵○又曰明字自素问四气调神大论秋三月此为容平天气以急地气以明早卧早起与鸡俱兴使志安宁以缓秋刑始襍入平清等字为韵然古文中亦有一二不拘者此篇明兴二字亦可不入韵六韬将不智则三军不终将不明则三军大倾乃音之始变也汉世之文自王褎四子讲德论与精灵为韵班倢伃自悼赋与灵庭成为韵汉书叙传赫赫明明与经平为韵县象着明与精成刑为韵增主之明与平为韵河间贤明与轻醟为韵大畧孔明与刑精经为韵克聪克明与平刑声为韵班固西都赋与灵成为韵北征颂与冥城径庭为韵泗水亭碑铭与荣为韵傅毅北海王诔与铭声荣为韵崔骃大理箴与平清听逬为韵雀瑗尚书箴与庭成清荣经声为韵张衡东征赋与宁为韵自此庚耕清青四韵中字襍然同用矣○又曰兵字自魏王粲刀铭始与清成形灵为韵陈思王孟冬篇与清亭为韵○又曰兄字自汉韦成自劾诗始与形声为韵○又曰卿字自魏陈思王精微论始与倾生零名颈为韵○又曰行字汉以上唯淮南子説林训兎丝无根而生蛇无足而行鱼无耳而听蝉无口而鸣入后人清青韵后汉则曹昭东征赋维永初之有七兮余随子兮东征时孟春之吉日兮撰良辰而将行其始变也○又曰衡字自庄子胠箧篇剖斗折衡而民不争始入耕清韵】
平声第九部
韵目分十二庚○十三耕○十四清○十五青诗韵
分十二庚平【蒲兵切】苹○鸣【睂兵切○按鹿鸣首章二韵旧叶鸣音芒苹音旁误】○惊【举卿切】○莹【永平切】○生【所庚切○生在本部不必叶音旧皆叶桑经反未确】甥牲笙【鹿鸣笙与鸣苹韵后别转韵旧叶师庄反误】十三耕丁【中茎切】○嘤【鸟茎切】○争【侧茎切○烈祖篇赉我思成以下成平争为韵羮言皆非韵黄耉无疆转韵与下冲鸧等字韵旧皆叶从疆字误】十四清清【七情切】○菁菁【并子盈切】旌○盈【以成切】楹赢○营【余倾切】○桢【陟盈切】祯○成【是征切】城○程【直真切】酲○声【书盈切】○正【诸盈切又见去声】征○名【弥幷切】○倾【去营切】○睘【渠营切】○萦【于营切】十五青青【仓经切】○经【古灵切】泾○刑【户经户】○庭【特丁切○陟降庭止与敬平去为韵不必叶去声】霆○馨【呼刑切】○星【桑经切】○灵【郎丁切】○宁【奴丁切】○听【他丁切○亦可读去声】○冥【莫经切】○屏【薄经切○亦读上声】
补考
去声四十三映醟【永兵切○汉书叙传鲁恭馆室江都訬轻赵敬险陂中山滛醟○顔师古曰合韵音荣】四十六径甯【奴丁切○汉郊祀歌周流常羊师所幷穰穰复正直徃甯○师古曰合韵音宁】
总论
【顾氏曰庚韵平惊鸣诸字及耕清青三韵古人无与阳唐同用者易诗之文固已截然不紊又如尔雅释天春为青阳夏为朱明秋为白藏冬为英春为发生夏为长赢秋为收成冬为安宁尤可见二韵之不相入也西京以下则杂矣然若汉郊祀歌景星篇鼓吹曲初之平篇用韵最多而无一杂又如李陵録别诗蔡邕王子乔碑胡根碑铭蔡琰悲愤诗苦县老子铭魏陈思王弃妇篇亦无一杂又曰韩文公笃于好古而不知古音其所作此曰足可惜一篇兼用阳唐庚耕清青六韵又旁及东冬钟江最为不伦葢知古人之合而不知古人之分也它文类此甚多自此以后学为古文者多以臆揣为韵至宋大滥矣而退之实为之祖○按此论切中古人用韵错杂之病吴氏韵补广引唐宋人错襍之韵可谓无所取材邵长蘅云唐人精通古韵者惟子羙退之香山栁州数君李因笃云杜韩诗家之谱也我軰作诗舍杜韩奚宗其识逺逊亭林矣】
平声第十部
韵目十六蒸○十七登○别收一东
诗韵
十六蒸蒸【煑仍切】烝【文王有声篇章末皆以烝哉遥为韵】○承【署陵切】○惩【直陵切】○陵【力膺切】○膺【于陵切】○冯【皮冰切○冯从仌声东韵之冯姓氏转音耳】○冰【笔陵切】掤○绳【神陵切】乗【车乗可读平声又见去声】○升【书蒸切】胜○陾【如乗切】○兢【居陵切】○兴【虚陵切○维予侯兴韵林心従方音偶借非古音之正】十七登登【都腾切】豋【豆豋之豋】○崩【悲朋切】○増【作榺切】憎○朋【步崩切○杨氏曰音与蓬同沈约韵朋在蒸韵疑编次之误考之约以前韵语无有以朋叶蒸韵者毛诗毎有良朋烝也无戎左传引逸诗翘翘车乗招我以弓岂不欲往畏我友朋则古韵朋与戎弓相叶无疑诗为韵祖舍圣经不宗而泥守沈约偏方之音其固甚矣○按用脩此説甚误逸诗乗弓朋为韵古音皆在此部弓字见诗楚辞者皆如肱音乗与弓韵犹閟宫公车千乗下文继以二矛重弓也常棣务与戎韵戎有汝义音亦随之非朋与戎韵也诗用朋字椒聊韵升菁菁者莪韵陵閟宫韵崩腾陵甚分明何谓无叶蒸韵者乎用脩读书不审考韵不精又溺于方音之不正者读朋为蓬反讥沈约为偏方之音诬矣陈季立又为之説曰朋有两音与东韵者以逸诗为据逸诗何尝入东韵乎】○【胡肱切○按职兄斯与频中躬为韵此従方音近似而偶借或读为间句亦可】○肱【古切】○薨【呼肱切】○腾【徒登切】縢○恒【胡登切】别收一东弓【古切○本证抑鬯弓忌韵掤交韔二弓韵膺縢兴言韔其弓韵绳二矛重弓韵乗縢綅増膺惩承旁证左传引逸诗翘翘车乗招我以弓岂不欲往畏我友朋九带长剑兮挟秦弓首虽离兮心不惩诚既勇兮又以武终刚强兮不可陵○按弓本在登韵古音流变转入东韵亦有因如穹字从弓得声且与□字为双声穹在东韵则弓亦从之矣弓肱似同音而肱终得守其本部犹鞃之在本部其辨又有征焉者也古音不能无变古人定韵或出或入亦因其固然后人习今音者咤异古韵泥古韵溺方音者呶呶于沈约之为吴音皆非深通音学者也举此一字以见梗概○陈氏専为毛诗古音考大叔于四篇弓字始见即当考证通部无之葢误以今音之在东韵者为古音谓无须攷证也观其论逸诗朋字在东韵可见矣弓在东韵则掤字亦可入东韵乎小戎閟宫九歌之弓字陈氏必以间句读之矣采緑以弓韵绳不识其何以通之皆由读逸诗不分明不悟首句乗字之为韵又为杨氏论朋字所惑也吁读古岂易言哉】○梦【莫登切○本证甘与子同梦韵薨憎乃占我梦韵兴视天梦梦韵蒸胜憎讯之占梦韵惩雄旁证扬雄甘泉赋般倕弃其剞厥兮王尔投其钩绳虽方征侨与偓佺兮犹彷佛其若梦按梦本作瞢薨字从瞢省声古音在蒸韵后转入东韵音潘岳哀永逝文以梦韵躬古音变矣亦犹弓雄之转入东也后人又惟视天梦梦与云梦之梦读平声而梦寐之梦皆读去声入送韵则又变矣】○雄【于切○本证以雌以雄韵蒸兢肱升谁知乌之雌雄韵惩梦旁证左传卜繇兆如山有夫出征而丧其雄九诚既勇兮又以武终刚强兮不可陵身既死兮神以灵魂魄毅兮为雄冀州事张表碑懿烈干徳踵相承于来君我亦邦之雄○按雄在登韵汉张表碑犹见古音之存后乃与弓梦等字转入东韵又按雄在登韵当于切喻母也熊字古音亦是于切故春秋夫人嬴氏公羊谷梁皆作熊氏熊嬴音同故也今韵雄熊皆入东韵孙愐羽弓切犹是喻母后世皆变匣母则又改回弓切矣今人呼雄熊无不为回弓切者犹幸孙切之存可证三传嬴熊二字之异同因可以定雄字之古音不为胡陵切而为于陵切也集传于无羊雄字叶于陵反扵正月雄字叶胡陵反常以于陵反为正又朱子説九歌雄字谓闽音读为形此亦防有辨形在第九部古今皆与此部不通左传卜繇有征字九歌有灵字皆间句非韵也】
补考
一东熊【羽陵切○左传昭七年正义曰张叔皮论云牛哀虎变鲧化为熊久血为燐积灰生蝇传潜通赋云嬴政沈壁以祈福兮鬼告凶而命穷黄母化而为鼋兮鲧殛变而成熊或疑张叔为能字著作郎王劭曰古人读雄与熊皆于陵反张叔用旧音傅用新音张叔亦作熊也案诗无羊正月及襄十年传皆以雄韵陵劭言是也○頋氏曰宣八年敬嬴公羊谷梁传皆作顷熊顷音近敬熊音近嬴也雄熊当改入蒸韵○按唐韵羽弓切今人皆读为回弓切非也】
总论
【按诗用蒸登韵甚分明若小戎以膺弓滕兴韵者大明以兴韵林心则従方音偶借耳又十月之交篇电令自为韵不与腾崩陵惩相连楚辞九歌诚既勇兮又以武终刚强兮不可陵身既死兮神以灵魂魄毅兮为鬼雄灵字不入韵也若曺植应诏诗兴韵宁征李陵録别兴韵冥倾乃后人用韵之杂邵长蘅古今韵畧不知审择乃谓此皆庚青蒸相通之左证不亦惑乎○神珙等韵分曽梗两摄知其不可并也周徳清始并之洪武正韵因之其説卒不可行】
平声第十一部
韵目分十八尤○十九侯○二十幽○分十虞○分三萧○分四宵○分五肴○分六豪○别收上声四十五厚
诗韵
分十八尤忧【于求切○逢此百忧云何其忧皆本音罦造觉与忧平上去为韵皓绣鹄与忧平去为韵皆不入第六部旧叶一笑反误左传齐人歌鲁人之臯数年不觉使或髙蹈唯其儒书以为二国忧亦是以皋觉蹈韵忧也】优○流【力求切】旒刘○秋【七由切○荀子引逸诗鳯皇秋秋其翼若干其音若箫正犹采葛以萧韵秋萧箫皆苏鸠切杨慎谓秋音鍫引逸诗为证非是】○由【以周切】悠滺游游犹【无相犹矣与苞茂好平上去为韵旧叶余久反误○礼记咏斯犹郑氏曰犹当为摇摇谓身动摇也秦人犹摇声相近按此亦相近耳頋氏谓古时犹与摇同一音恐未必然】揄【或舂或揄周礼作抌頋氏曰此字不当从俞依周礼作抌为是○按俞字古音由故渝榆揄从之皆音由頋氏之説非是又礼记借作摇狄之摇则音之转耳】○酋【自秋切】遒○脩【息流切○暵其脩矣与歗淑平入为韵不必叶武竹反歗音肃頋氏谓歗音萧淑音人遥反非是】○抽【丑鸠切】妯瘳【瘳字今音即古音风雨首章潇苏鸠切胶居由切旧叶瘳怜萧反非是】○周【职流切】洲舟【何以舟之非韵旧叶之遥反頋氏亦以为韵今不従】○雠【市流切○无言不雠与报平去为韵不必叶市又反】醻【与酬同瓠叶四章以炮韵醻炮蒲侯反则彤弓三章亦当以櫜好韵醻旧叶大到反误】○柔【耳由切】蹂○收
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:04:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>