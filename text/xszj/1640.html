<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="锦帯书十二月启。全文,锦带书十二月启全文在线阅读,锦带书十二月启全文在线下载,大玄古籍书库">
<meta name="description" content="旧本题梁昭明太子萧统撰。陈振孙《书录解题》又云:梁元帝撰。此事俪语,在法帖中章草月仪之类。详其每篇自序之词,皆山林之语,非帝冑所宜言。且词气不类六朝,亦复不类唐格,疑宋人案月令集为骈句,以备笺启之用,后来附会题为统作耳。今刻本《昭明集》中亦有之,题曰《十二月启》,然《昭明集》乃后人所辑,非其原本,未可据以为信也。_锦带书十二月启_全文在线阅读_锦带书十二月启_全文在线下载_大玄古籍书库">
<title>锦带书十二月启_萧统_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">锦带书十二月启</span> <br/>
          作者： <span class="inputVal" id="bkauthor">萧统</span> <br/>
          朝代： <span class="inputVal" id="bkdate">南北朝</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">学术杂记,杂著,完结</span> <br/>
          字数： <span class="inputVal" id="bknum">[book_length]4133</span> <br/>
          说明： <span class="inputVal" id="bkdec">旧本题梁昭明太子萧统撰。陈振孙《书录解题》又云:梁元帝撰。此事俪语,在法帖中章草月仪之类。详其每篇自序之词,皆山林之语,非帝冑所宜言。且词气不类六朝,亦复不类唐格,疑宋人案月令集爲骈句,以备笺启之用,后来附会题爲统作耳。今刻本《昭明集》中亦有之,题曰《十二月启》,然《昭明集》乃后人所辑,非其原本,未可据以爲信也。</span> <br/>
          封面： <span class="inputVal" id="bkimg">Z_13404.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]锦带书十二月启
[book_author]萧统
[book_date]南北朝
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]学术杂记,杂著,完结
[book_length]4133
[book_dec]旧本题梁昭明太子萧统撰。陈振孙《书录解题》又云:梁元帝撰。此事俪语,在法帖中章草月仪之类。详其每篇自序之词,皆山林之语,非帝冑所宜言。且词气不类六朝,亦复不类唐格,疑宋人案月令集爲骈句,以备笺启之用,后来附会题爲统作耳。今刻本《昭明集》中亦有之,题曰《十二月启》,然《昭明集》乃后人所辑,非其原本,未可据以爲信也。
[book_img]Z_13404.jpg


[book_title]錦帯書十二月啟 全文
太簇正月
伏以北鬥周天送玄冥之故節東風拂地啟青陽之芳辰梅花舒兩嵗之裝栢葉泛三元之酒飄颻餘雪入簫管以成歌皎潔輕水對蟾光而寫鏡想足下神遊書帳性縱琴堂談叢發流水之源筆陣引崩雲之勢昔時文會長思風月之交今日言離永嘆參商之隔但某執鞭賤品耕鑿庸流沉形南畆之間滯跡東臯之上長懷盛徳聊吐愚衷謹慿黃耳之傳佇望白雲之信
夾鍾二月
伏以節應佳辰時登令月和風拂逈淑氣浮空走野馬於桃源飛少女於李徑花明麗月光浮竇氏之機鳥哢芳園韻響王喬之管敬想足下優遊泉石放曠煙霞尋五栁之先生琴尊雅興謁孤松之君子鸞鳯騰翩誠萬世之良規實百年之令範但某蓆戶幽人蓬門下客三冬勤學慕方朔之雄才萬巻長披習鄭玄之逸氣既而風塵頓隔仁智竝乖非無衰侶之憂誠有離羣之恨謹伸數字用寫寸誠
姑洗三月
伏以景逼徂春時臨變節啼鶯出穀爭傳求友之音翔蘂飛林競散佳人之靨魚遊碧沼疑呈遠道之書燕語雕梁恍對幽閨之語鶴帶雲而成蓋遙籠大夫之松虹跨澗以成橋遠現美人之影對茲節物寧不依然敬想足下聲馳海內名播雲間持郭璞之毫鸞詞塲月白呑羅含之彩鳯辯囿日新某山北逸人墻東隱士龍門退水望冠冕以何年鷁路頽風想簮纓於幾載既違語嘿且阻江湖聊寄八行之書代申千裏之契
中呂四月
節屆朱明晷鍾丹陸依依聳蓋俱臨帝女之桑鬱鬱丹城並掛陶潛之栁梅風拂戶牖之內麥氣擁宮闕之前敬想足下聲聞九臯詩成七步涵蚌胎於學海卓爾超羣蘊抵鵲於文山儼然孤秀但某窮途異縣岐路他鄉非無阮籍之悲誠有楊朱之泣每遇秋風振響鶉驚子夏之衣夜月流輝鵲繞將軍之樹既乖連璧之契終隔斷金之情中心藏之卑誠至矣今因去燕聊寄芻蕘如遇回鱗希垂金玉
蕤賓五月
麥隴移秋桑律漸暮蓮花泛水艷如越女之腮蘋葉漂風影亂秦臺之鏡炎風以之扇戶暑氣於是盈樓涷雨洗梅樹之中火雲燒桂林之上敬想足下追涼竹徑托蔭松間彈伯牙之素琴酌嵇康之緑酒縱橫流水酩酊頽山實君子之佳遊乃王孫之雅事某沉痾漳浦臥病泉山頓懷劉幹之勞鎮抱相如之渇是知枯榮莫測生死難量騐風燭之不停如水泡之易滅聊申敝劄以代勞人佇覩芳詞希垂愈疾
林鍾六月
三伏漸終九夏將謝螢飛腐草光浮帳裏之書蟬噪繁柯影入機中之髩濯枝遷而潦溢芳槿茂而發榮山土焦而流金海水沸而漂礫敬想足下藏形月府遁跡氷床披荘子之七篇逍遙物外玩老聃之兩巻恍惚懷中但某白社狂人青緗末學不從州縣之職聊立松篁之間時假徳以為隣或借書而取友三千年之獨鶴暫逐雞羣九萬裏之孤鵬權潛燕侶既非得意正可忘言諸不具伸應俟面會
夷則七月
素商驚辰白藏屆節金風曉振偏傷征客之心玉露夜凝直泫僊人之掌桂吐花於小山之上梨翻葉於大穀之中故知節物變衰草木搖落敬想足下時稱獨步世號無雙萬頃澄波黃叔度之器量千尋聳幹嵇中散之楷模但某一介庸才三隅頑學懷經問道不遇披雲負笈尋師罕逢見日俛仰興嘆形影自憐不知龍前不知龍後鸒鵬雖異風月是同幸矣擇交希垂影拂
南呂八月
一嘆分飛三秋限隔遐思盛徳將何以伸白雲斷而音信稀青山暝而江湖遠敬想足下羽儀勝睠領袖嘉賓傾玉醅於風前弄瓊駒於月下但某登山失路涉海迷津聞猿嘯而寸寸斷膓聴鳥聲而雙雙下淚當以黃花笑冷白羽悲秋既傳蘇子之書更泛陶公之酌聊因三鳥畧敘二難面會取書不能盡述或叨鳯念不黜魚緘
無射九月
宿昔親朋平生益友不謂窮通有分雲雨將乖既深伐木之聲更問采葵之詠屬以重陽變敘節景窮秋霜抱樹而擁柯風拂林而下葉金堤翠柳帶星采而均調紫塞蒼鴻追風光而結陣敬想足下秀標東箭價重南金才過呑鳥之聲徳邁懷蛟之智但某衡門賤士甕牖微生既無白馬之談且乏碧雞之辯嘆分飛之有處嗟會面以無期聊伸布服之言用述併糧之志
應鍾十月
節屆玄靈鍾應隂律愁雲拂岫帶枯葉以飄空朔氣浮川映危樓而疊逈胡風起截耳之凍趙日興曝背之思敬想足下山嶽鍾神星辰挺秀潛明晦跡隱於朝市之間縱法化人不混鄉閭之下某陋巷孤遊穿牆自活終朝息爨若孔子之為貧竟日停炊如範生之在職牛衣當被畏見王章犢鼻親操恐逢犬子雖此慚賤而不羞貧綺服有時此言何述
黃鍾十一月
日徃月來灰移火變暫乖語黙頓隔秦呉既傳蘇李之書更共範張之志冷風盛而結鼻寒氣切而凝唇虹入漢而藏形鶴臨橋而送語彤雲垂四面之葉玉雪開六出之花敬想足下世號氷壺時稱武庫命長袂而留客施大被以招賢酌醇酒而據切骨之寒溫獸炭而祛透心之冷某攜戈日乆荷戟年深揮白刃而萬定死生引虹旗而千決成敗退龍劒而卻步月下開營進鯨鼓而橫行雲前起陣徒勞斬斫豈用功勲諸不具陳謹伸微意
大呂十二月
分手未遙翹心且積引領企踵朝夕不忘眷友思仁行坐未捨既屬嚴風極冷苦霧添寒氷堅漢地之池雪積袁安之宅敬想足下棲神鶴駕眷想龍門披玩之間願無捐徳某種瓜賤士賣餅貧生入爨竈以揚聲不逢蔡子駕鹽車而顯跡罕遇孫陽徒懷叩角之心終想暴腮之患既為乆要聊吐短章紙盡墨窮何能懇露
錦帯書（梁）蕭統 撰
（四庫全書·子部·雜家類·雜纂之屬·説郛卷七十六）
太簇正月
伏以北鬥周天送玄冥之故節東風拂地啟青陽之芳辰梅花舒兩嵗之粧栢葉泛三光之酒飄颻餘雪入簫管以成歌皎潔輕氷對蟾光而寫鏡敬想足下神遊書帳性縱琴堂談叢發流水之源筆陣引崩雲之勢昔時文會長思風月之交今日言離永歎參辰之隔但某執鞭賤品耕鑿庸流沉形南畝之間滯跡東臯之上長懐盛徳聊吐愚衷謹慿黃耳之傳佇望白雲之信
夾鍾二月
伏以節應佳辰時登令月和風拂逈淑氣浮空走野馬於桃源飛少女於李徑花明麗月光浮竇氏之機鳥弄芳園韻響王喬之管敬想足下優遊泉石放曠煙霞尋五栁之先生琴尊雅興謁孤松之君子鸞鳯騰翩成萬世之良規實百年之令範但某蓆戶幽人蓬門下客三冬勤學慕方朔之雄才萬卷長披習鄭玄之逸氣既而風塵頓隔仁智並乖非無衰侶之憂誠有離羣之恨謹伸數字用寫寸誠
姑洗三月
伏以景逼徂春時臨變節啼鶯出穀爭傳求友之音翔蘂飛林競散佳人之靨魚遊碧沼疑呈逺道之書燕語雕梁狀對幽閨之語鶴帶雲而成葢遙籠大夫之松虹跨澗以成橋逺現羙人之影對茲節物寧不依然敬想足下聲馳海內名播雲間持郭璞之毫鸞詞塲月白吞羅含之彩鳯辯囿日新某山北逸人牆東隠士龍門退水望冠冕以何年鷁路頽風想簮纓於幾載既違語嘿且阻江湖聊寄八行之書代申千裏之契
中呂四月
節屆朱明晷鍾丹陸依依聳葢俱臨帝女之桑鬱鬱丹城並掛陶潛之柳梅風拂戶牖之內麥氣擁宮闕之前敬想足下聲聞九臯詩成七歩涵蚌胎於學海卓爾超羣藴抵鵲於文山儼然孤秀但某窮途異縣岐路他鄉非無阮籍之悲誠有楊朱之泣每遇秋風振響鶉驚子夏之衣夜月流輝鵲繞將軍之樹既乖連璧之契終隔斷金之情中心藏之卑誠至矣今因去鴈聊寄蒭蕘如遇囬鱗希垂金玉
甤賔五月
麥隴移秋桑津漸暮蓮花泛水艷如越女之腮蘋葉漂風影亂秦臺之鏡炎風以之扇戶暑氣於是盈樓凍雨洗梅樹之中火雲燒桂林之上敬想足下追涼竹徑托蔭松間彈伯牙之素琴酌嵇康之緑酒縱橫流水酩酊頽山實君子之佳遊乃王孫之雅事某沉屙漳浦臥病泉山頓懐劉幹之勞鎮抱相如之酷是知枯榮莫測生死難量騐風燭之不停如水泡之易滅聊伸幣劄以代勞人佇覩芳詞希垂愈疾
林鍾六月
三伏漸終九夏將謝螢飛腐草光浮帳裏之書蟬噪繁柯影入機中之髩濯枝遷而潦溢芳槿茂而發榮山土焦而流金海水沸而漂爍敬想足下藏形月府遁跡氷床披莊子之七篇逍遙物外玩老聃之兩卷恍惚懐中但某白社狂人青緗末學不從州縣之職聊立松鸐之間時假徳以為隣或借書而取友三千年之獨鶴暫逐鷄羣九萬裏之孤鵬權潛燕侶既非得意正可忘言諸不具伸應俟靣會
夷則七月
素商驚辰白藏屆節金風曉振偏傷征客之心玉露夜凝直泫僊人之掌桂吐花於小山之上梨翻葉於大穀之中故知節物變衰草木揺落敬想足下時稱獨歩世號無雙萬頃澄波黃叔度之器量千尋聳幹嵇中散之楷模但某一介庸才二隅頑學懐經問道不遇披雲負笈尋師罕逢見日俛仰興歎形影自憐不知龍前不知龍後鶯鵬雖異風月是同幸矣擇交希垂影拂
南呂八月
一歎分飛三秋限隔遐思盛徳將何以伸白雲斷而音信稀青山暝而江湖逺敬想足下羽儀勝睠領袖嘉賔傾玉醅於風前弄瓊駒於月下但某登山失路渉海迷津聞猿嘯而寸寸斷腸聼鳥聲而雙雙下淚當以黃花咲冷白羽悲秋既傳蘇子之書更泛陶公之酌聊因三鳥畧敘二難面會取書不能盡述或叨鳯念不黜魚緘
無射九月
宿昔親朋平生益友不謂窮通有分雲雨將乖既深伐木之聲更問采葵之詠屬以重陽變敘節景窮秋霜抱樹而擁柯風拂林而下葉金堤翠栁帶星采而均調紫塞蒼鴻追風光而結陣敬想足下秀標東箭價重南金才過吞鳥之聲徳邁懐鮫之智但某衡門賤士甕牖微生既無白馬之談且乏碧鷄之辯歎分飛之有處嗟會面以無期聊伸布服之言用述併糧之志
應鍾十月
節屆玄靈鍾應隂律愁雲拂岫帶枯葉以飄空翔氣浮川映危樓而疊逈胡風起截耳之凍趙日興曝背之思敬想足下山嶽鍾神星辰挺秀潛明晦跡隠於朝市之間縱法化人不混鄉閭之下某陋巷孤遊穿牆自活終朝息爨若孔子之為貧竟日停炊如範生之在職牛衣當被畏見王章犢鼻親操恐逢犬子雖此慚賤而不羞貧綺服有時此言何述
黃鍾十一月
日徃月來灰移火變暫乖語黙頓隔秦吳既傳蘇李之書更共範張之志冷風盛而結鼻寒氣切而凝脣虹入漢而藏形鶴臨橋而送語彤雲垂四面之葉玉雪開六出之花敬想足下世號氷壺時稱武庫命長袂而留客施大被以招賢酌醇酒而據切骨之寒溫獸炭而袪透心之冷某攜戈日乆荷戟年深揮白刅而萬定死生引虹旗而千決成敗退龍劔而卻歩月下開營進鯨鼔而橫行雲前起陣徒勞斬斫豈用功勲諸不具陳謹伸微意
大呂十二月
分手未遙翹心且積引領企踵朝夕不忘眷友思仁行坐未捨既屬嚴風極冷苦霧添寒氷堅漢地之池雪積袁安之宅敬想足下棲神鶴駕眷想龍門披玩之間願無捐徳某種瓜賤士賣餅貧生入爨竈以揚聲不逢蔡子駕鹽車而顯跡罕遇孫陽徒懐叩角之心終想暴腮之患既為乆要聊吐短章紙盡墨窮何能懇露

        </div>
      </div>
    </div>
  </div>
</div>
<!--update:2025-08-30 10:08:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>