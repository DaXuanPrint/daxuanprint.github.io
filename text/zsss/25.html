<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="黄帝轩辕氏,帝挚少昊氏,帝顓頊高阳氏,帝嚳高辛氏,帝尧陶唐氏,帝舜有虞氏,帝禹夏后氏,帝启,帝太康,帝仲康,帝相,帝少康,帝杼,帝芬,帝芒,帝泄,帝不降,帝扃,帝廑,帝孔甲,帝昊,帝发,帝癸,殷商成汤,外丙,仲壬,太甲,沃丁,小庚,小甲,雍己,太戊,仲丁,外壬,河亶甲,祖乙,祖辛,开甲,祖丁,南庚,阳甲,盘庚,小辛,小乙,武丁,祖庚,祖甲,冯辛,庚丁,武乙,文丁,帝乙,帝辛,周武王,成王,康王,昭王,穆王,共王,懿王,孝王,夷王,厉王,宣王,幽王,平王,桓王,庄王,釐王,惠王,襄王,顷王,匡王,定王,简王">
<meta name="description" content="元年，帝即位，居有熊。初制冕服。。二十年，景云见。以云纪官。。五十年秋七月庚申，凤鸟至，帝祭于洛水。。五十九年，贯胸氏来宾，长股氏来宾。。七十七年，昌意降居若水，產帝乾荒。。一百年，地裂。帝陟。。[book_title]帝挚少昊氏。*。[book_title]帝顓頊高阳氏。元年，帝即位，居濮。。十三年，初作历象。。二十一年，作《承云》之乐。。三十年，帝產伯鯀，居天穆之阳。。七十八年，帝陟。术器作乱，辛侯灭之。。[book_title]帝嚳高辛氏。元年，帝即位，居亳。。十六年，帝使重帅师灭有鄶。_《竹书纪年》_全文在线阅读_《竹书纪年》_全文在线下载_大玄古籍书库">
<title>《竹书纪年》_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">《竹書紀年》</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">[戰國 (公元前475年 - 公元前221年)]</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾即峰=大玄古籍書店獨家出版</span> <br/>
          分类： <span class="inputVal" id="bktype">字史算醫,</span> <br/>
          字数： <span class="inputVal" id="bknum">[book_length]13877</span> <br/>
          说明： <span class="inputVal" id="bkdec">元年，帝即位，居有熊。初制冕服。
二十年，景雲見。以雲紀官。
五十年秋七月庚申，鳳鳥至，帝祭于洛水。
五十九年，貫胸氏來賓，長股氏來賓。
七十七年，昌意降居若水，產帝乾荒。
一百年，地裂。帝陟。

[book_title]帝摯少昊氏
*

[book_title]帝顓頊高陽氏
元年，帝即位，居濮。
十三年，初作曆象。
二十一年，作《承雲》之樂。
三十年，帝產伯鯀，居天穆之陽。
七十八年，帝陟。術器作亂，辛侯滅之。

[book_title]帝嚳高辛氏
元年，帝即位，居亳。
十六年，帝使重帥師滅有鄶。
四十五年，帝錫唐侯命。
六十三年，帝陟。

[book_title]帝堯陶唐氏
元年丙子，帝即位，居冀。命羲和曆象。
五年，初巡狩四岳。
七年，有麟。
十二年，初治兵。
十六年，渠搜氏來賓。
十九年，命共工治河。
二十九年春，僬僥氏來朝，貢沒羽。
四十二年，景星見于翼。
五十年，帝遊于首山。乘素車玄駒。
五十三年，帝祭于洛。
五十八年，帝使后稷放帝子朱于丹水。
六十一年，命崇伯鯀治河。
六十九年，黜崇伯鯀。
七十年春正月，帝使四岳錫虞舜命。
七十一年，帝命二女嬪于舜。
七十三年春正月，舜受終于文祖。
七十四年，虞舜初巡狩四岳。
七十五年，司空禹治河。
七十六年，司空伐曹魏之戎，克之。
八十六年，司空入覲，贄用玄圭。
八十七年，初建十有二州。
八十九年，作游宮于陶。
九十年，帝游居于陶。
九十七年，司空巡十有二州。
一百年，帝陟于陶。

[book_title]帝舜有虞氏
元年己未，帝即位，居冀。作《大韶之樂》。
三年，命咎陶作刑。
九年，西王母來朝。
十四年，卿雲見，命禹代虞事。
十五年，帝命夏后有事于太室。
十七年春二月，入學初用萬。
二十五年，息慎氏來朝貢弓矢。
二十九年，帝命子義鈞封于商。
三十年，</span> <br/>
          封面： <span class="inputVal" id="bkimg">Z_11755.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]《竹書紀年》
[book_author]佚名
[book_date][戰國 (公元前475年 - 公元前221年)]
[book_copyright]玄之又玄 謂之大玄=學海無涯君是岸=書山絕頂吾即峰=大玄古籍書店獨家出版
[book_type]未分类
[book_length]13877
[book_img]Z_11755.jpg


[config]
qrcode@false
brcode@false
costxt3@$$难难难$道最玄$莫把金丹作等闲$不遇至人传妙诀$空言口困舌头乾$$
ptdate@2023
book3d@6,6,#ffffffff,1,20
dpi@0
[config]

[book_title]黃帝軒轅氏
元年，帝即位，居有熊。初制冕服。
二十年，景雲見。以雲紀官。
五十年秋七月庚申，鳳鳥至，帝祭于洛水。
五十九年，貫胸氏來賓，長股氏來賓。
七十七年，昌意降居若水，產帝乾荒。
一百年，地裂。帝陟。

[book_title]帝摯少昊氏
*

[book_title]帝顓頊高陽氏
元年，帝即位，居濮。
十三年，初作曆象。
二十一年，作《承雲》之樂。
三十年，帝產伯鯀，居天穆之陽。
七十八年，帝陟。術器作亂，辛侯滅之。

[book_title]帝嚳高辛氏
元年，帝即位，居亳。
十六年，帝使重帥師滅有鄶。
四十五年，帝錫唐侯命。
六十三年，帝陟。

[book_title]帝堯陶唐氏
元年丙子，帝即位，居冀。命羲和曆象。
五年，初巡狩四岳。
七年，有麟。
十二年，初治兵。
十六年，渠搜氏來賓。
十九年，命共工治河。
二十九年春，僬僥氏來朝，貢沒羽。
四十二年，景星見于翼。
五十年，帝遊于首山。乘素車玄駒。
五十三年，帝祭于洛。
五十八年，帝使后稷放帝子朱于丹水。
六十一年，命崇伯鯀治河。
六十九年，黜崇伯鯀。
七十年春正月，帝使四岳錫虞舜命。
七十一年，帝命二女嬪于舜。
七十三年春正月，舜受終于文祖。
七十四年，虞舜初巡狩四岳。
七十五年，司空禹治河。
七十六年，司空伐曹魏之戎，克之。
八十六年，司空入覲，贄用玄圭。
八十七年，初建十有二州。
八十九年，作游宮于陶。
九十年，帝游居于陶。
九十七年，司空巡十有二州。
一百年，帝陟于陶。

[book_title]帝舜有虞氏
元年己未，帝即位，居冀。作《大韶之樂》。
三年，命咎陶作刑。
九年，西王母來朝。
十四年，卿雲見，命禹代虞事。
十五年，帝命夏后有事于太室。
十七年春二月，入學初用萬。
二十五年，息慎氏來朝貢弓矢。
二十九年，帝命子義鈞封于商。
三十年，葬后育于渭。
三十二年，帝命夏后總師。遂陟方岳。
三十三年春正月，夏后受命于神宗。遂復九州。
三十五年，帝命夏后征有苖，有苖氏來朝。
四十二年，玄都氏來朝，貢寶玉。
四十七年冬，隕霜，不殺草木。
四十九年，帝居于鳴條。
五十年，帝陟。

[book_title]帝禹夏后氏
元年壬子，帝即位，居冀。頒夏時于邦國。
二年，咎陶薨。
五年，巡狩，會諸侯于塗山。
八年春，會諸侯于會稽，殺防風氏。夏六月，雨金于夏邑。秋八月，帝陟于會稽。禹立四十五年。

[book_title]帝啟
元年癸亥，帝即位于夏邑。大饗諸侯于鈞臺。諸侯從帝歸于冀都。大饗諸侯于璿臺。
二年，費侯伯益出就國。王帥師伐有扈，大戰于甘。
六年，伯益薨，祠之。
八年，帝使孟涂如巴涖訟。
十年，帝巡狩，舞《九韶》于大穆之野。
十一年，放王季子武觀于西河。
十五年，武觀以西河叛。彭伯壽帥師征西河，武觀來歸。
十六年，陟。

[book_title]帝太康
元年癸未，帝即位，居斟鄩。畋于洛表。羿入居斟鄩。
四年，陟。

[book_title]帝仲康
元年己丑，帝即位，居斟鄩。
五年秋九月庚戌朔，日有食之。命胤侯帥師征羲和。
六年，錫昆吾命作伯。
七年，陟。世子相出居商丘，依邳侯。

[book_title]帝相
元年戊戌，帝即位，居商。征淮夷。
二年，征風及黃夷。
七年，于夷來賓。
八年，寒浞殺羿，使其子澆居過。
九年，相居于斟灌。
十五年，商侯相土作乘馬。遂遷于商丘。
二十年，寒浞滅戈。
二十六年，寒浞使其子澆帥師滅斟灌。
二十七年，澆伐斟鄩，大戰于濰，覆其舟，滅之。
二十八年，寒浞使其子澆弒帝，后緡歸于有仍。
伯靡出奔鬲。
夏世子少康生。
少康自有仍奔虞。
伯靡自鬲帥斟鄩、斟灌之師以伐浞。世子少康使汝艾伐過殺澆。伯子杼帥師滅戈。伯靡殺寒浞。少康自綸歸于夏邑。

[book_title]帝少康
元年丙午，帝即位，諸侯來朝，賓虞公。
二年，方夷來賓。
三年，復田稷。
十一年，使商侯冥治河。
十八年，遷于原。
二十一年，陟。

[book_title]帝杼
元年己巳，帝即位，居原。
五年，自原遷于老丘。
八年，征于東海及三壽，得一狐九尾。
十三年，商侯冥死于河。
十七年，陟。

[book_title]帝芬
元年戊子，帝即位。
三年，九夷來御。
十六年，洛伯用與河伯馮夷鬭。
三十三年，封昆吾氏子于有蘇。
三十六年，作圜土。
四十四年，陟。

[book_title]帝芒
元帝壬申，帝即位，以玄珪賓于河。
十三年，東狩于海，獲大魚。
三十三年，商侯遷于殷。
五十八年，陟。

[book_title]帝泄
帝元年辛未，帝即位。
十二年，殷侯子亥賓于有易，有易殺而放之。
十六年，殷侯微以河伯之師伐有易，殺其君綿臣。
二十一年，命畎夷、白夷、玄夷、風夷、□□、黃夷。
二十五年，陟。

[book_title]帝不降
元年己亥，帝即位。
六年，伐九苑。
三十五年，殷滅皮氏。
五十九年，遜位于弟扃。

[book_title]帝扃
元年戊戌，帝即位。
十年，帝不降陟。
十八年，陟。

[book_title]帝廑
元年己未，帝即位，居西河。
四年，作《西音》。昆吾氏遷于許。
八年，天有祅孽，十日竝出，其年陟。

[book_title]帝孔甲
元年乙巳，帝即位，居西河。廢豕韋氏，使劉累豢龍。
三年，王畋于萯山。
五年，作《東音》。
七年，劉累遷于魯陽。
九年，陟。殷侯復歸于商丘。

[book_title]帝昊
元年庚辰，帝即位。使豕韋氏復國。
三年，陟。

[book_title]帝發
元年乙酉，帝即位。諸夷賓于王門，再保墉會于上池，諸夷入舞。
七年，陟。泰山震。

[book_title]帝癸
元年壬辰，帝即位，居斟鄩。
三年，築傾宮。毀容臺。畎夷入于岐以叛。
六年，岐踵戎來賓。
十年，五星錯行，夜中星隕如雨。地震。伊、洛竭。
十一年，會諸侯于仍，有緡氏逃歸，遂滅有緡。
十三年，遷于河南。初作輦。
十四年，扁帥師伐岷山。
十五年，商侯履遷于亳。
十七年，商使伊尹來朝。
二十年，伊尹歸于商及汝鳩、汝方，會于北門。
二十一年，商帥征有洛，克之。遂征荊，荊降。
二十二年，商侯履來朝，命囚履于夏臺。
二十三年，釋商侯履，諸侯遂賓于商。
二十六年，商滅溫。
二十八年，昆吾氏伐商。商會諸侯于景亳。遂征韋，商師取韋，遂征顧。太史令終古出奔商。
二十九年，商師取顧。三日竝出。費伯昌出奔商。冬十月，鑿山穿陵，以通于河。
三十年，瞿山崩。殺其大夫關龍逄。商師征昆吾。冬，聆隧災。
三十一年，商自陑征夏邑。克昆吾。大雷雨，戰于鳴條。夏師敗績，桀出奔三朡，商師征三朡。戰于郕，獲桀于焦門，放之于南巢。

[book_title]殷商成湯
十八年癸亥，王即位，居亳。始屋夏社。
十九年，大旱。氏、羗來賓。
二十年，大旱。夏桀卒于亭山。禁弦歌舞。
二十一年，大旱。鑄金幣。
二十二年，大旱。
二十三年，大旱。
二十四年，大旱。王禱于桑林，雨。
二十五年，作《大濩樂》。初巡狩，定獻令。
二十七年，遷九鼎于商邑。
二十九年，陟。

[book_title]外丙
元年乙亥，即位，居亳，命卿士伊尹。
二年，陟。

[book_title]仲壬
元年丁丑，王即位，居亳，命卿士伊尹。
四年，陟。

[book_title]太甲
元年辛巳，王即位，居亳，命卿士伊尹。伊尹放太甲于桐，乃自立。
七年，王潛出自桐，殺伊尹。天大霧三日，乃立其子伊陟、伊奮，命復其父之田宅而中分之。
十年，大饗于太廟。初祀方明。
十二年，陟。

[book_title]沃丁
元年癸巳，王即位，居亳，命卿士咎單。
八年，祠保衡。
十九年，陟。

[book_title]小庚
元年壬子，王即位，居亳。
五年，陟。

[book_title]小甲
元年丁巳，王即位，居亳。
十七年，陟。

[book_title]雍己
元年甲戌，王即位，居亳。
十二年，陟。

[book_title]太戊
元年丙戌，王即位，居亳，命卿士伊陟、臣扈。
七年，有桑穀生于朝。
十一年，命巫咸禱于山川。
二十六年，西戎來賓，王使王孟聘西戎。
三十一年，命費侯中衍為車正。
三十五年，作寅車。
四十六年，大有年。
五十八年，城蒲姑。
六十一年，東九夷來賓。
七十五年，陟。

[book_title]仲丁
元年辛丑，王即位，自亳遷于囂，于河上。
六年，征藍夷。
九年，陟。

[book_title]外壬
元年庚戌，王即位，居囂。邳人、姺人叛。
十年，陟。

[book_title]河亶甲
元年庚申，王即位，自囂遷于相。
三年，彭伯克邳。
四年，征藍夷。
五年，侁人入于班方。彭伯、韋伯伐班方，侁人來賓。
九年，陟。

[book_title]祖乙
元年己巳，王即位，自相遷于耿，命彭伯、韋伯。
二年，圮于耿。自耿遷于庇。
三年，命卿士巫賢。
八年，城庇。
十五年，命邠侯高圉。
十九年，陟。

[book_title]祖辛
元年戊子，王即位，居庇。
十四年，陟。

[book_title]開甲
元年壬寅，王即位，居庇。
五年，陟。

[book_title]祖丁
元年丁未，王即位，居庇。
九年，陟。

[book_title]南庚
元年丙辰，王即位，居庇。
三年，遷于奄。
六年，陟。

[book_title]陽甲
元年壬戌，王即位，居奄。
三年，西征丹山戎。
四年，陟。

[book_title]盤庚
元年丙寅，王即位，居奄。
七年，應侯來朝。
十四年，自奄遷于北蒙，曰殷。
十五年，營殷邑。
十九年，命邠侯亞圉。
二十八年，陟。

[book_title]小辛
元年甲午，王即位，居殷。
三年，陟。

[book_title]小乙
元年丁酉，王即位，居殷。
六年，命世子武丁居于河，學于甘盤。
十年，陟。

[book_title]武丁
元年丁未，王即位，居殷，命卿士甘盤。
三年，夢求傅說，得之。
六年，命卿士傅說。視學養老。
十二年，報祀上甲微。
二十五年，王子孝己卒于野。
二十九年，肜祭太廟，有雉來。
三十二年，伐鬼方。次于荊。
三十四年，王師克鬼方。氐、羗來賓。
四十三年，王師滅大彭。
五十年，征豕韋，克之。
五十九年，陟。

[book_title]祖庚
元年丙午，即位，居殷，作《高宗之訓》。
十一年，陟。

[book_title]祖甲
元年丁巳，王即位，居殷。
十二年，征西戎。冬，王返自西戎。
十三年，西戎來賓。命邠侯組紺。
二十四年，重作湯刑。
二十七年，命王子囂、王子良。
三十三年，陟。

[book_title]馮辛
元年庚寅，王即位，居殷。
四年，陟。

[book_title]庚丁
元年甲午，王即位，居殷。
八年，陟。

[book_title]武乙
元年壬寅，王即位，居殷。邠遷于岐周。
三年，自殷遷于河北。命周公亶父賜以岐邑。
十五年，自河北遷于沫。
二十一年，周公亶父薨。
二十四年，周師伐程，戰于畢，克之。
三十年，周師伐義渠，乃獲其君以歸。
三十四年，周公季歷來朝，王賜地三十里，玉十瑴，馬十匹。
三十五年，周公季歷伐西落鬼戎。王畋于河、渭，大雷震死。

[book_title]文丁
元年丁丑，王即位，居殷。
二年，周公季歷伐燕京之戎，敗績。
三年，洹水一日三絕。
四年，周公季歷伐余無之戎，克之，命為牧師。
五年，周作程邑。
七年，周公季歷伐始呼之戎，克之。
十一年，周公季歷伐翳徒之戎，獲其三大夫，來獻捷。王殺季歷。
十二年，有鳳集於岐山。
十三年，陟。

[book_title]帝乙
元年庚寅，王即位，居殷。
三年，王命南仲西拒昆夷，城朔方。夏六月，周地震。
九年，陟。

[book_title]帝辛
元年己亥，王即位，居殷。命九侯、周侯、邘侯。
三年，有雀生鸇。
四年，大蒐于黎。作炮烙之刑。
五年夏，築南單之臺。雨土于亳。
六年，西伯初禴于畢。
九年，王師伐有蘇，獲妲己以歸。作瓊室，立玉門。
十年夏六月，王畋于西郊。
十七年，西伯伐翟。冬，王遊於淇。
二十一年春正月，諸侯朝周。伯夷、叔齊自孤竹歸于周。
二十二年冬，大蒐于渭。
二十三年，囚西伯于羑里。
二十九年，釋西伯，諸侯逆西伯，歸于程。
三十年春三月，西伯率諸侯入貢。
三十一年，西伯治兵于畢，得呂尚以為師。
三十二年，五星聚于房。有赤鳥集于周社。密人侵阮，西伯帥師伐密。
三十三年，密人降于周師，遂遷于程。王錫命西伯，得專征伐。
三十四年，周師取耆及邘，遂伐崇，崇人降。冬十二月，昆夷侵周。
三十五年，周大饑。西伯自程遷于豐。
三十六年春正月，諸侯朝于周，遂伐昆夷。西伯使世子發營鎬。
三十七年，周作《辟雍》。
三十九年，大夫辛甲出奔周。
四十年，周作《靈臺》。王使膠鬲求玉于周。
四十一年春三月，西伯昌薨。
四十二年，西伯發受丹書于呂尚。有女子化為丈夫。
四十三年春，大閱。嶢山崩。
四十四年，西伯發伐黎。
四十七年，內史向摯出奔周。
四十八年，夷羊見。二日竝出。
五十一年冬十一月戊子，周師渡盟津而還。王囚箕子，殺王子比干，微子出奔。
五十二年庚寅，周始伐殷。秋，周師次于鮮原。冬十有二月，周師有事于上帝。庸、蜀、羗、髳、微、盧、彭、濮從周師伐殷。

[book_title]周武王
十二年辛卯，王率西夷諸侯伐殷，敗之于坶野。王親禽受于南單之臺，遂分天之明。立受子祿父，是為武庚。夏四月，王歸于豐，饗于太廟。命監殷。遂狩於管。作《大武樂》。
十三年，巢伯來賓。薦殷于大廟。遂大封諸侯。秋，大有年。
十四年，王有疾，周文公禱于壇墠，作《金縢》。
十五年，肅慎氏來賓。初狩方岳，誥于沫邑。冬，遷九鼎于洛。
十六年，箕子來朝。秋，王師滅蒲姑。
十七年，命王世子誦于東宮。冬十有二月，王陟，年五十四。

[book_title]成王
元年丁酉春正月，王即位，命冢宰周文公總百官。庚午，周公誥諸侯于皇門。夏六月，葬武王于畢。秋，王加元服。武庚以殷叛。周文公出居于東。
二年，奄人、徐人及淮夷入于邶以叛。秋，大雷電以風，王逆周文公于郊。遂伐殷。
三年，王師滅殷，殺武庚祿父。遷殷民于衛。遂伐奄，滅蒲姑。
四年春正月，初朝于廟。夏四月，初嘗麥。王師伐淮夷，遂入奄。
五年春正月，王在奄，遷其君于蒲姑。夏五月，王至自奄。遷殷民于洛邑，遂營成周。
六年，大蒐于岐陽。
七年，周公復政于王。春二月，王如豐。三月，召康公如洛度邑。甲子，周文公誥多士于成周，遂城東都。王如東都，諸侯來朝。冬，王歸自東都。立高圉廟。
八年春正月，王初莅阼親政。命魯侯禽父、齊侯伋遷庶殷于魯。作《象舞》。冬十月，王師滅唐，遷其民于杜。
九年春正月，有事于太廟，初用《勺》。肅慎氏來朝，王使榮伯錫肅慎氏命。
十年，王命唐叔虞為侯。越裳氏來朝。周文公出居于豐。
十一年春正月，王如豐。唐叔獻嘉禾，王命唐叔歸禾于周文公。王命周平公治東都。
十二年，王帥、燕師城韓。王錫韓侯命。
十三年，王師會齊侯、魯侯伐戎。夏六月，魯大禘于周公廟。
十四年，秦師圍曲城，克之。冬，洛邑告成。
十八年春正月，王如洛邑定鼎。鳳凰見，遂有事于河。
十九年，王巡狩侯、甸、方岳，召康公從。歸于宗周，遂正百官。黜豐侯。
二十一年，除治象。周文公薨于豐。
二十二年，葬周文公于畢。
二十四年，於越來賓。
二十五年，王大會諸侯于東都，四夷來賓。冬十月，歸自東都，有事于太廟。
三十年，離戎來賓。
三十三年，王遊于卷阿，召康公從。歸于宗周。命王世子釗如房逆女，房伯祈歸于宗周。
三十四年，雨金于咸陽。
三十七年夏四月乙丑，王陟。

[book_title]康王
元年甲戌春正月，王即位，命冢宰召康公總百官。諸侯朝于豐宮。
三年，定樂歌。吉禘于先王。申戒農官，告于廟。
六年，齊太公薨。
九年，唐遷于晉，作宮而美，王使人讓之。
十二年夏六月壬申，王如豐，錫畢公命。秋，毛懿公薨。
十六年，錫齊侯伋命。王南巡狩，至九江廬山。
十九年，魯侯禽父薨。
二十一年，魯築茅闕門。
二十四年，召康公薨。
二十六年秋九月己未，王陟。

[book_title]昭王
元年庚子春正月，王即位，復設象魏。
六年，王錫郇伯命。冬十二月，桃李華。
十四年夏四月，恆星不見。秋七月，魯人弒其君宰。
十六年，伐楚，涉漢，遇大兕。
十九年春，有星孛于紫微。祭公、辛伯從王伐楚。天大曀，雉兔皆震，喪六師于漢。王陟。

[book_title]穆王
元年己未春正月，王即位，作昭宮。命辛伯餘靡。冬十月，築祇宮于南鄭。
六年春，徐子誕來朝，錫命為伯。
八年春，北唐來賓，獻一驪馬，是生騄耳。
九年，築春宮。
十一年，王命卿士祭公謀父。
十二年，毛公班、共公利、逄公固帥師從王伐犬戎。冬十月，王北巡狩，遂征犬戎。
十三年春，祭公帥師從王西征，次于陽紆。秋七月，西戎來賓。徐戎侵洛。冬十月，造父御王，入于宗周。
十四年，王帥楚子伐徐戎，克之。夏四月，王畋于軍丘。五月，作范宮。秋九月，翟人侵畢。冬，蒐于萍澤。作虎牢。
十五年春正月，留昆氏來賓。作重壁臺。冬，王觀于鹽澤。
十六年，霍侯舊薨。王命造父封于趙。
十七年，王西征昆侖丘，見西王母。其年，西王母來朝，賓于昭宮。秋八月，遷戎于太原。
十八年春正月，王居祇宮，諸侯來朝。
二十一年，祭文公薨。
二十四年，王命左史戎夫作《記》。
三十五年，荊人入徐，毛伯遷帥師敗荊人于泲。
三十七年，大起九師，東至于九江，架黿鼉以為梁。遂伐越，至于紆。荊人來貢。
三十九年，王會諸侯于塗山。
四十五年，魯侯㵒薨。
五十一年，作《呂刑》。命甫侯于豐。
五十五年，王陟于祇宮。

[book_title]共王
元年甲寅春正月，王即位。
四年，王師滅密。
九年春正月丁亥，王使內史良錫毛伯遷命。
十二年，王陟。

[book_title]懿王
元年丙寅春正月，王即位。天再旦于鄭。
七年，西戎侵鎬。
十三年，翟人侵岐。
十五年，王自宗周遷于槐里。
十七年，魯厲公擢薨。
二十一年，虢公帥師北伐犬戎，敗逋。
二十五年，王陟。

[book_title]孝王
元年辛卯春正月，王即位。命申侯伐西戎。
五年，西戎來獻馬。
七年冬，大雨電，江、漢水。
八年，初牧于汧、渭。
九年，王陟。

[book_title]夷王
元年庚子春正月，王即位。
二年，蜀人、呂人來獻瓊玉，賓于河，用介珪。
三年，王致諸侯，烹齊哀公于鼎。
六年，王獵于社林，獲犀牛一以歸。
七年，虢公帥師伐太原之戎，至于俞泉，獲馬千匹。冬，雨雹，大如礪。楚子熊渠代庸，至于鄂。
八年，王有疾，諸侯祈于山川。王陟。

[book_title]厲王
元年戊申春正月，王即位，作夷宮。命卿士榮夷公落。楚人來獻龜貝。
三年，淮夷侵洛，王命虢公長父伐之，不克。齊獻公山薨。
六年，楚子延卒。
八年，初監謗。苪伯良夫戒百官于朝。
十一年，西戎入于犬丘。
十二年，王亡奔彘。國人圍王宮，執召穆公之子殺之。
十三年，王在彘，共伯和攝行天子事。
十四年，玁狁侵宗周西鄙。召穆公帥師追荊蠻，至于洛。
十六年，蔡武侯薨。楚子勇卒。
十九年，曹夷伯薨。
二十二年，大旱。陳幽公薨。
二十三年，大旱。宋僖公薨。
二十四年，大旱。杞武公薨。
二十五年，大旱。楚子嚴卒。
二十六年，大旱，王陟于彘。周定公、召穆公立太子靖為王。共伯和歸其國，遂大雨。

[book_title]宣王
元年甲戍春正月，王即位，周定公、召穆公輔政。復田賦。作《戎車》。燕惠侯薨。
二年，錫大師皇父、司馬休父命。魯慎公薨。曹公子蘇弒其君幽伯疆。
三年，王命大夫仲伐西戎。齊武公壽薨。
四年，王命蹶父如韓，韓侯來朝。
五年夏六月，尹吉甫帥師伐玁狁，至于太原。秋八月，方叔帥師伐荊蠻。
六年，召穆公帥師伐淮夷。王帥師伐徐戎，皇父、休父從王伐徐戎，次于淮。王歸自伐徐。錫召穆公命。西戎殺秦仲。楚子霜卒。
七年，王錫申伯命。王命樊侯仲山甫城齊。
八年，初考室。魯武公來朝，錫魯世子戲命。
九年，王會諸侯于東都，遂守于甫。
十二年，魯武公薨。齊人弒其君厲公無忌，立公子赤。
十五年，衛釐侯薨。王錫虢文公命。
十六年，晉遷于絳。
十八年，蔡夷侯薨。
二十一年，魯公子伯御弒其君懿公戲。
二十二年，王錫王子多父命居洛。
二十四年，齊文公赤薨。
二十五年，大旱，王禱于郊廟，遂雨。
二十七年，宋惠公覸薨。
二十八年，楚子狥卒。
二十九年，初不藉千畝。
三十年，有兔舞于鎬京。
三十二年，王師伐魯，殺伯御。命孝公稱于夷宮。陳僖公孝薨。有馬化為人。
三十三年，齊成公薨。王師伐太原之戎，不克。
三十七年，有馬化為狐。燕僖侯卒。楚子鄂卒。
三十八年，王師及晉穆侯伐條戎、奔戎，王師敗逋。
三十九年，王師伐姜戎，戰于千畝，王師敗逋。
四十年，料民于太原。戎人滅姜邑。晉人敗北戎于汾隰。
四十一年，王師敗于申。
四十三年，王殺大夫杜伯。其子隰叔出奔晉。晉穆侯費生薨，弟殤叔自立，世子仇出奔。
四十四年。
四十六年，王陟。

[book_title]幽王
元年庚申春正月，王即位。晉世子仇歸于晉，殺殤叔，晉人立仇，是為文侯。王錫太師尹氏、皇父命。
二年。涇、渭、洛竭。岐山崩。初增賦。晉文侯同王子多父伐鄫，克之。乃居鄭父之丘，是為鄭桓公。
三年，王嬖褒姒。冬，大震電。
四年，秦人伐西戎。夏六月，隕霜。陳夷公薨。
五年，王世子宜臼出奔申。皇父作都于向。
六年，王命伯士帥師伐六濟之戎，王師敗逋。西戎滅蓋。冬十月辛卯朔，日有食之。
七年，虢人滅焦。
八年，王錫司徒鄭伯多父命。王立褒姒之子曰伯服，為太子。
九年，申侯聘西戎及鄫。
十年春，王及諸侯盟于太室。秋九月，桃杏實。王師伐申。
十一年春正月，日暈。申人、鄫人及犬戎入宗周，弒王及鄭桓公。犬戎殺王子伯服。執褒姒以歸。申侯、魯侯、許男、鄭子立宜臼于申，虢公翰立王子余臣于攜。

[book_title]平王
元年辛未，王東徙洛邑。錫文侯命。晉侯會衛侯、鄭伯、秦伯，以師從王入于成周。
二年，秦作西畤。魯孝公薨。賜秦、晉以邠、岐之田。
三年，齊人滅祝。王錫司徒鄭伯命。
四年，燕傾侯卒。鄭人滅虢。
五年，秦襄公帥師伐戎，卒于師。宋戴公薨。
六年，燕哀侯卒。鄭遷於溱、洧。
七年，楚子儀卒。
八年，鄭殺其大夫關其思。
十年，秦還于汧、渭。
十三年，魏武公薨。
十四年，晉人滅韓。
十八年，秦文公大敗戎師于岐，來歸岐東之田。
二十一年，晉文侯殺王子余臣于攜。
二十三年，宋武公卒。
二十四年，秦作陳寶祠。
二十五年，晉文侯薨。秦初用族刑。
二十六年，晉封其弟成師于曲沃。
三十二年，晉潘父弒其君昭侯，納成師，不克。立昭侯之子孝侯，晉人殺潘父。
三十三年，楚人侵申。
三十六年，衛莊公卒。王人戍申。
四十年，齊莊公卒。晉曲沃桓叔成師卒，子鱓立，是為莊伯。
四十一年春，大雨雪。
四十二年，狄人伐翼，至于晉郊。宋襄公薨。魯惠公使宰讓請郊廟之禮，王使史角如魯諭止之。
四十七年，晉曲沃莊伯入翼，弒孝侯，晉人逐之，立孝侯子郤，是為鄂侯。
四十八年，無雲而雷。魯惠公卒。
四十九年，魯隱公及邾莊公盟于姑蔑。
五十一年春二月乙巳，日有食之。三月庚戌，王陟。

[book_title]桓王
元年壬戌十月，莊伯以曲沃叛，伐翼，公子萬救翼，荀叔軫追之，至于家谷。翼侯焚曲沃之禾而還。翼侯伐曲沃，大捷，武公請成于翼，至相而還。
二年，王使虢公伐晉之曲沃。晉鄂侯卒，曲沃莊伯復攻晉，立鄂侯子光，是為哀侯。公子萬救翼，荀叔軫追之，至于家谷。
三年甲子。
四年，曲沃莊伯卒，子稱立，是為武公，尚一軍。
五年，芮人乘京。荀人、董伯皆叛曲沃。
十一年，曲沃獲晉哀侯。晉人立哀侯子為小子侯。芮伯萬出奔魏。
十二年，王師、秦師圍魏，取芮伯萬而東之。
十三年冬，曲沃伯誘晉小子侯殺之。晉曲沃滅荀，以其地賜大夫原氏黯，是為荀叔。戎人逆芮伯萬于郊。
十四年，王命虢仲伐曲沃，立晉哀侯弟緡于翼，為晉侯。
十五年。
十六年春，滅翼。
十九年，鄭莊公卒。
二十三年三月乙未，王陟。

[book_title]莊王
元年乙酉，曲沃尚一軍，異於晉。
六年五月，葬桓王。
十五年，王陟。

[book_title]釐王
元年庚子春，齊桓公會諸侯于北杏，以平宋亂。
三年，曲沃武公滅晉侯緡，以寶獻王，王命武公以一軍為晉侯。
四年，晉猶不與齊桓公之盟。
五年，晉武公卒，子詭諸立為獻公。王陟。

[book_title]惠王
元年，晉獻公朝，王如成周。周陽白兔舞于市。
二年，王子頹亂。王居于鄭，鄭人入王府，多取玉。玉化為蜮，射人。
九年，晉城絳。
十六年，晉獻公作二軍，滅耿，以賜大夫趙夙；滅魏，以賜大夫畢萬。
十七年，衛懿公及赤狄戰于泂澤。
十九年，晉獻公會虞師伐虢，滅下陽，虢公醜奔衛。公命瑕父、呂甥邑于國都。
二十五年春正月，狄人伐晉。王陟。

[book_title]襄王
元年庚午，晉獻公卒，立奚齊，里克殺之及卓子，立夷吾。
二年，晉殺里克。
三年，雨金于晉。
七年，秦伯涉河伐晉。
十五年，晉惠公卒，子懷公圉立。秦穆公帥師送公子重耳，圍令狐、桑泉、臼衰，皆降為秦師。狐毛與先軫禦秦，至于廬柳，乃謂秦穆公使公子縶來與師言，次子郇，盟于軍。公子重耳涉自河曲。
十六年，晉殺子圉。
十七年，晉城荀。
二十年，周襄王會諸侯于河陽。
二十二年，齊師逐鄭，太子齒奔城張、南鄭。
二十四年，晉文公卒。
二十五年。
三十年，洛絕于向。
三十一年，晉襄公卒。
三十二年。
三十三年，王陟。

[book_title]頃王
元年癸卯。
六年，彗星入北斗。王陟。

[book_title]匡王
元年己酉。
六年，王陟。晉靈公為趙穿所殺，趙盾使穿迎公子黑臀于周，立之。

[book_title]定王
元年乙卯。
六年，晉成公與狄伐秦，獲秦諜，殺之絳市，六日而蘇。
七年，晉成公卒于扈。
八年。
十八年，齊國佐來獻玉磬、紀公之甗。
二十一年，王陟。

[book_title]簡王
元年丙子。
五年，晉景公卒。
六年。
十三年，晉厲公卒。楚共王會宋平公于湖陽。
十四年，王陟。

[book_title]靈王
元年庚寅。
十四年，晉悼公卒。
十五年。
二十七年，王陟。

[book_title]景王
元年丁巳。
十三年春，有星出婺女。十月，晉平公卒。
十四年，河水赤于龍門三里。
十九年，晉昭公卒。冬十二月，桃杏花。
二十年。
二十五年，晉頃公平王室亂，立敬王。

[book_title]敬王
元年壬午。
八年，晉頃公卒。
九年。
十四年，漢不見于天。
二十六年，晉青虹見。
二十八年，洛絕于周。
二十六年，淇絕于舊衛。
三十九年，晉城頓丘。
四十三年，宋殺其大夫皇瑗于丹水之上。丹水壅不流。
四十四年，王陟。

[book_title]元王
元年丙寅，晉定公卒。
二年。
四年，於越滅吳。
六年，晉澮絕于梁。丹水三日絕不流。
七年，齊人、鄭人伐衛。王陟。

[book_title]貞定王
元年癸酉，於越徙都瑯琊。
四年十一月，於越子勾踐卒，是為菼執，次鹿郢立。
六年，晉河絕于扈。
七年，晉荀瑤城南梁。
十年，於越子鹿郢卒，不壽立。
十一年，晉□□出奔齊。
十二年，河水赤三日。荀瑤伐中山，取窮魚之丘。
十三年，晉韓龐取秦武城。
十六年。
十七年，晉出公薨，乃立昭公之孫，是為敬公。
十八年。
二十年，於越子不壽見殺，是為盲姑，次朱勾立。
二十二年，楚滅蔡。
二十四年，楚滅杞。
二十八年，王陟。

[book_title]考王
元年，魏文侯立。
十年，楚滅莒。
十一年，晉敬公卒。
十二年，魯悼公卒。
十四年，魯季孫會晉幽公于楚丘。
十五年，王陟。

[book_title]威烈王
元年丙辰。
三年，晉大旱，地生鹽。
五年，晉丹水出，反潔。
六年，晉大夫秦嬴賊幽公於高寢之上，魏文侯立幽公子止。
七年，趙獻子城泫氏。韓武子都平陽。
八年，趙城平邑。
九年，楚人伐我南鄙，至于上洛。
十一年，田公子居思伐邯鄲，圖平邑。於越滅滕。
十二年，於越子朱勾伐郯，以郯子鴣歸。
十四年，於越子朱勾卒，子翳立。
十六年，齊田盻及邯鄲韓舉戰于平邑，邯鄲之師敗逋，遂獲韓舉，平邑、新城。
十七年，魏文侯伐秦至鄭，還築汾陰、郃陽。田悼子卒，田布殺其大夫公孫孫，公孫孫以廩丘叛于趙。田布圍廩丘，翟角、趙孔屑、韓氏救廩丘，及田布戰于龍澤，田師敗逋。
十八年，王命韓景子、趙烈子及我師伐齊，入長垣。
二十三年，王命晉卿魏氏、趙氏、韓氏為諸侯。
二十四年，王陟。

[book_title]安王
元年庚辰。
九年，晉烈公卒，子桓公立。
十年己丑。
十五年，魏文侯卒。大風，晝昏。晉太子喜出奔。
十六年，封公子緩。
二十一年，韓滅鄭，哀侯入于鄭。
二十三年，於越遷于吳。
二十六年，王陟。魏城洛陽及安邑、王垣。七月，於越太子諸咎弒其君翳。十月，越人殺諸咎越滑，吳人立孚錯枝為君。

[book_title]烈王
元年丙午，魏公子緩如邯鄲以作難。於越大夫寺區定越亂，立初無余，是為莽安。
二年，秦胡蘇帥師伐韓，韓將韓襄敗胡蘇于酸水。魏觴諸侯于范臺。晉桓公邑哀侯于鄭，韓山堅賊其君哀侯。
六年，韓共侯、趙成侯遷晉桓公于屯留。趙成侯偃、韓懿侯若伐我葵。
七年，王陟。我師伐趙，圍蜀陽。齊田壽帥師伐我，圍觀，觀降。魏大夫王錯出奔韓。

[book_title]顯王
元年癸丑，鄭城邢丘。秦子向命為藍君。
二年，河水赤于龍門三日。
三年，公子景賈帥師伐鄭，韓明戰于韓，我師敗逋。
四年夏四月甲寅，徙邦于大梁。王發逄忌之藪以賜民。於越寺區弟思弒其君莽安，次無顓立。
五年，雨碧于郢。地忽長十丈有餘，高尺半。
六年，我師伐邯鄲，取列人；我師伐邯鄲，取肥。雨黍于齊。
七年，我與邯鄲榆次、陽邑。王會鄭釐侯于巫沙。
八年，入河水于圃田，又為太溝而引圃水。瑕陽人自秦導岷山青衣水來歸。
九年，秦師伐鄭，次于懷，城殷。
十年，楚師出河水以水長垣之外。龍賈帥師築長城于西邊。鄭取屯留、尚子。
十一年，鄭釐侯使許息來致地，平丘、戶牗、首垣諸邑及鄭馳地。我取枳道，與鄭鹿。王及鄭釐侯盟于巫沙，以釋它陽之圍，歸釐于鄭。
十二年，魯恭侯、宋桓侯、衛成侯、鄭釐侯來朝。於越子無顓卒，是為菼蠋卯，次無疆立。
十三年，邯鄲成侯會燕成侯于安邑。
十四年，秦公孫壯伐鄭，圍焦城，不克。秦公孫壯帥師城上枳、安陵、山民。邯鄲伐衛，取漆富兵，城之。齊師及燕戰于泃水，齊師遁。
十五年，齊田期伐我東鄙，戰于桂陽，我師敗逋。東周與鄭高都。鄭釐侯來朝中陽。宋景鼓、衛公孫倉會師，圍我襄陵。
十六年，王以韓師、諸侯師縣于襄陵。齊侯使楚景舍來求成。邯鄲之師敗我師于桂陵。
十七年，燕伐趙，圍濁鹿。趙靈王及代人救濁鹿，敗燕師于勺。晉取玄武、濩澤。
十八年，齊築房以為長城。
十九年，王如衛，命公子南為侯。
二十年。
二十一年，魏殷臣、趙公孫裒伐燕，還取夏屋，城曲逆。
二十二年壬寅，孫何侵楚，人三戶乳。楚伐徐州。
二十三年，魏章帥師及鄭師伐楚，取上蔡。孫何取㶏陽。秦孝公會諸侯于逄澤。絳中地坼，西絕于汾。
二十四年，魏敗韓馬陵。
二十五年。
二十六年，穰疪帥師及鄭孔夜戰于梁赫，鄭師敗逋。與齊田盻戰于馬陵。
二十七年五月，齊田盻及宋人伐我東鄙，圍平陽。九月，秦衛鞅伐我西鄙。十月，邯鄲伐我北鄙。王攻衛鞅，我師敗逋。
二十八年，城濟陽。秦封衛鞅于鄔，改名曰尚。
二十九年，邳遷于薛。三月，為大溝于北郛，以行圃田之水。
三十年。
三十一年，秦蘇胡帥師伐鄭，韓襄敗秦蘇胡于酸水。
三十二年。
三十三年，鄭威侯與邯鄲圍襄陵。
三十四年，魏惠成王三十六年，改元稱一年。王與諸侯會于徐州。於越子無疆伐楚。
三十五年，楚吾得帥師及秦伐鄭，圍綸氏。
三十六年，楚圍齊於徐州，遂伐於越，殺無疆。
三十七年。
三十八年，龍賈及秦師戰于雕陰，我師敗逋。王會鄭威侯于巫沙。
三十九年，秦取我汾陰、皮氏。
四十年。
四十一年，秦歸我焦、曲沃。
四十二年，九鼎淪泗，沒于淵。
四十三年。
四十四年。
四十五年，楚敗我襄陵。
四十六年。
四十七年。
四十八年，王陟。

[book_title]慎靚王
元年辛丑，秦取我曲沃、平周。
二年，魏惠成王薨。
三年，今王元年。
四年。
五年。
六年，鄭侯使韓辰歸晉陽及向。二月，城陽、向，更名陽為河雍，向為高平。

[book_title]隱王
元年丁未。十月，鄭宣王來朝。燕子之殺公子平，不克。齊師殺子之，醢其身。
二年，齊地景長，長丈餘，高一尺。魏以張儀為相。
三年，韓明帥師伐襄丘。秦王來見于蒲坂關。四月，越王使公師隅來獻舟三百、箭五百萬及犀角、象齒。五月，張儀卒。
四月，翟章伐衛。魏敗趙將韓舉。
五年，洛入成周，山水大出。
六年十月，大霖雨，疾風，河水酸棗。楚庶章帥師來會我，次于襄丘。
七年，翟章救鄭，次于南屈。
八年，秦公孫爰帥師伐我皮氏，翟章帥師救皮氏圍，疾西風。
九年，城皮氏。
十年。
十一年。
十二年，秦拔我蒲坂、晉陽、封谷。
十三年，邯鄲命吏大夫奴遷于九原，將軍、大夫、適子、代史皆貂服。
十四年。
十五年，薛侯來會王于釜丘。楚入雍氏，楚人敗。
十六年，王與齊王會于韓。今王終二十年。

        </div>
      </div>
    </div>
  </div>
</div>
<!--update:2025-08-30 10:03:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>