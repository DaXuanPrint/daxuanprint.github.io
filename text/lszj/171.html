<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="上卷,下卷,传疑录全文在线阅读,传疑录全文在线下载,大玄古籍书库">
<meta name="description" content="二卷。明陆深撰。此书分上、下二卷,上卷杂论经说异同,兼及史事,于前代宗室恩数等杀之制,叙述尤详。如:宋制亲王之子,不封郡王,亲王既没,不立嗣王。王安石在熙宁间,裁减宗室恩数,三学宗子,哄聚都下,俟安石入朝,拥马以诉。安石徐下马,从容言曰:“譬如祖宗功德,服尽而祧,何况贤辈?”于是宗子皆散。虽荆公一时应变之才,然其言不可废也。陆深详叙此事,是针对明代宗禄之弊而设的,隐有规谏之意。下卷则专论调律之法,始于累黍候气,即“以子谷秬黍中者度之,九十黍为黄种,一黍一分九,十分之得九寸,子北方也。秬黍黑黍也。愚按子谷,">
<title>传疑录_陆深_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">传疑录</span> <br/>
          作者： <span class="inputVal" id="bkauthor">陆深</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]10721</span> <br/>
          说明： <span class="inputVal" id="bkdec">二卷。明陆深撰。此书分上、下二卷,上卷杂论经说异同,兼及史事,于前代宗室恩数等杀之制,叙述尤详。如:宋制亲王之子,不封郡王,亲王既没,不立嗣王。王安石在熙宁间,裁减宗室恩数,三学宗子,哄聚都下,俟安石入朝,拥马以诉。安石徐下马,从容言曰:“譬如祖宗功德,服尽而祧,何况贤辈?”于是宗子皆散。虽荆公一时应变之才,然其言不可废也。陆深详叙此事,是针对明代宗禄之弊而设的,隐有规谏之意。下卷则专论调律之法,始于累黍候气,即“以子谷秬黍中者度之,九十黍为黄种,一黍一分九,十分之得九寸,子北方也。秬黍黑黍也。愚按子谷,以冀州黑羊山所出为中,但时有丰欠,实有亏成,固亦难准,若和气须候之;候气之法,于三重密屋内,以木为案,十有二具,每取律吕之管,随十二辰置于案上,内俾外高,而以土埋之。……”终于十二辰,即:“历法有月建,辰在辰与建交错贸易处,其在天体,似表里然。十一月建子辰在星纪,十二月建丑辰在玄枵,正月建寅辰在娵訾,二月建卯辰在降娄,三月建辰辰在大梁,四月建巳辰在实沈,五月建午辰在鹑首,六月建未辰在鹑火,七月建申辰在鹑尾,八月建酉辰在寿星,九月建戌辰在大火,十月建亥辰在析水”记载特别详尽。此书收入《俨山外集》之中。另有一卷本《传疑录》,收入《宝颜堂秘笈》(明万历本、民国石印本)广集中,《丛书集成初编》据此排印单行本。</span> <br/>
          封面： <span class="inputVal" id="bkimg">Z_5639.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]传疑录
[book_author]陆深
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]10721
[book_dec]二卷。明陆深撰。此书分上、下二卷,上卷杂论经说异同,兼及史事,于前代宗室恩数等杀之制,叙述尤详。如:宋制亲王之子,不封郡王,亲王既没,不立嗣王。王安石在熙宁间,裁减宗室恩数,三学宗子,哄聚都下,俟安石入朝,拥马以诉。安石徐下马,从容言曰:“譬如祖宗功德,服尽而祧,何况贤辈?”于是宗子皆散。虽荆公一时应变之才,然其言不可废也。陆深详叙此事,是针对明代宗禄之弊而设的,隐有规谏之意。下卷则专论调律之法,始于累黍候气,即“以子谷秬黍中者度之,九十黍为黄种,一黍一分九,十分之得九寸,子北方也。秬黍黑黍也。愚按子谷,以冀州黑羊山所出为中,但时有丰欠,实有亏成,固亦难准,若和气须候之;候气之法,于三重密屋内,以木为案,十有二具,每取律吕之管,随十二辰置于案上,内俾外高,而以土埋之。……”终于十二辰,即:“历法有月建,辰在辰与建交错贸易处,其在天体,似表里然。十一月建子辰在星纪,十二月建丑辰在玄枵,正月建寅辰在娵訾,二月建卯辰在降娄,三月建辰辰在大梁,四月建巳辰在实沈,五月建午辰在鹑首,六月建未辰在鹑火,七月建申辰在鹑尾,八月建酉辰在寿星,九月建戌辰在大火,十月建亥辰在析水”记载特别详尽。此书收入《俨山外集》之中。另有一卷本《传疑录》,收入《宝颜堂秘笈》(明万历本、民国石印本)广集中,《丛书集成初编》据此排印单行本。
[book_img]Z_5639.jpg


[book_title]上卷
明夷，箕子以之。漢趙賔訓：箕子者，隂陽之氣，萬物方荄滋，非商箕子也。賔，蜀人。
包犧因燧皇之圖而制八卦，神農演之為六十四，此淳于俊對髙貴鄉公之言也。漢魏間人士守經甚嚴，斯言必有所本。
周詩有周不顯，帝命不時，毛氏訓曰：不顯，顯也；不時，時也。至集傳亦因之。不字當是丕字。清廟之不顯、不承，即書之丕顯、丕承。
禹貢九州：冀、兗、青、徐、揚、荆、豫、梁、雍。周禮九州：揚、荆、豫、青、兗、雍、幽、薊、并。爾雅九州：冀、豫、雍、荆、揚、兗、徐、幽、營。周禮多幽、薊、并而少冀、徐、梁。爾雅多營而少梁。或謂并、徐於青，分梁於雍、豫。舜肇十有二州，分冀為幽、并，分青為營。禹貢之成，固前舜典與？
孟子所論明堂在泰山，天子巡狩之地。古明堂，神農作之，名曰天府。黄帝曰合宫，虞曰總章，商曰陽館，周始曰明堂。明堂者，明諸侯之尊卑也。
明堂九室如井田制，南向者曰明堂，北向者曰玄堂，東青陽，西總章，中曰太廟太室。四方之中室皆曰太廟，四方之旁室曰左个、右个。春居東，夏居南，隨時開門。太室則每季月末十八日居之。
其位在國之陽三里外，丙己之地。
其制上圎下方，重屋四周，中起大室，環以辟雍。東西廣九筵，南北袤七筵，三十六户，七十二牖。諸侯述職，於是乎布政。三公中階之前，北面東上。九夷之國，東門之外，西面北上。
禮。今所傳者，儀禮、禮記、大戴禮，與周禮别。有后蒼曲臺記數萬言，不傳。又有别本周禮，鄭康成常引以註周禮。古之經書皆有別本，孟子亦有別本，與今之刻本一類者不同。
戴記月令又見於吕氏春秋，或云漢儒雜采吕書以記禮，或云本禮經之舊文也，吕書勦取之。據不韋之書，月令特優。
子所雅言詩、書、執禮，執字當是埶（即藝字）字之誤。隸書埶、執字相類。埶，樂也。是即春秋教以禮、樂，冬夏教以詩、書，與四教亦是四事。
為長者折枝。枝、肢古通用。肢，四支也。腰亦曰肢，折枝猶折腰也。古詩云：折腰載拜跪。陶淵明以五斗米折腰，盖言為長者揖拜耳。
唐太宗即位，從封徳彞言，於是疏屬王者降為公，徳彞之言曰：爵命崇則力役多，以天下為私奉，非至公之法也。
潁濵蘇氏曰：宗室之盛未有過於此時者也。禄廪之費多於百官，而子孫之衆宫室不能受，自生齒以上皆養於官，長而爵之，嫁娶喪葬無不仰給於上，日引月長，恩之所必窮者也。今聚而養之，厚之以不訾之禄，尊之以莫貴之爵，使其賢者老死鬱鬱而無所施，不賢者居處隘陋戚戚而無以為樂，甚非人情也。
三代公族，有親未絶而列於庶人者。
漢之封爵，皇子則王，王子則侯，侯王世及，無嫡則絶。
兩漢之法，帝之子為王，王之庶子猶有為侯者。自侯以降，則庶子無復爵土。盖有去而為民者，有自為民而復仕於朝者。至唐亦然。
唐制，諸侯王薨，子嗣襲王。嗣王薨，有降爵為公侯者，有數年後嗣封王者。
宋制，親王之子不封郡王，親王既没，不立嗣王。
唐宗正寺嵗送進士二十人，與國子監、京兆府相比，李程、李肱皆為舉首。
宋制，宗子特立學以教養之，而取才焉。其出身仕宦，與民庶畧等。嘉王取狀元汝愚為宰相，其顯者。
本朝親王之國無子，則取回宫眷除其國，近日壽秀涇是也，皆憲廟子。至於國王絶則繼，晉府新淟是也。不知絶於近支而繼乎逺派，必有深意。
王安石在熈寧間，裁減宗室恩數，三學宗子閧聚都下，俟安石入朝，擁馬以訴。安石徐下馬，從容言曰：譬如祖宗功徳，服盡而祧，何況賢輩。於是宗子皆散。雖荆公一時應變之才，然其言不可廢也。
屯田之法，屯於邊而田者也。今腹裏皆有屯田。
土圭之法，六尺為步，步百為畆。秦廢井田。漢興，始以二百四十步為畆。唐開元二十五年，令田廣一步，長二百四十步為畆，畆百為頃。至今版圖皆準之。一云：商鞅佐秦，以一夫力餘，地利不盡，於是改制二百四十步為畆。
立步制畝，經土設井，使八家同之，自黃帝始，世儒多謂難行。予行東西南北皆萬里，自吳越外，田多荒廢，水利不修故也，井田亦徒擾。昔在山西按察時，嘗與于布政湛議，欲於京城外倣菜園之制，每二三十畆鑿井一區，用以澆灌黍麥，庶嵗穫可期，而亦不失井田之名，欲上其事於朝而不果。漢時龍首渠田亦鑿井，有深四十餘丈者，徃徃井下相通行水，盖古法也。
民出力以養兵，兵出力以衛農，此兩言似是而實害天下之大端也。其究至於兵農兩弊而後已，何則？農之所養者兵或不得用，而農之所頼者兵何嘗槩及耶？古者兵出於農而役出於民，五口之家常有一人為兵，而二十嵗之男子嵗有三日之役，今聞邉兵半皆執役，而京師之禁旅亦且占役矣。馬端臨曰：兵與農共此民也，故無事則驅之為農而力稼穡，有事則調之為兵而任争戰。唐府兵之法猶存，至兵農既判，不獨農疲於養兵，而兵且耻於為農。按貴與之論，則屯田之策不可不講也。
古者求才甚實，盖其粗始於力田，而其精極於孝弟廉耻之際，此鄉舉里選之法也，故周之人才為盛。善乎宋儒之論曰：士大夫為聲病剽畧之文，而治茍且記問之學，曳裾束帶，俯仰周旋，而皆有意於天子之爵祿。夫天子之所求於天下者，豈在是也？宜復古孝弟之科，與今之進士同舉而皆進，使天下眀知天子之意，以副上之所求，庶乎風俗可漸復矣。
自古取民之制計嵗，故謂之嵗辦。貢助徹皆什一，漢法最輕，史稱三十而稅一。文帝十三年六月，詔除民田租。且古者十一而稅，以為天下之中正。今漢人田或百一而稅，可謂鮮矣。當時民力可想也。兩稅三限作自楊炎始。唐書食貨志兩稅具載，並無三限條格。蔡介夫云，夏稅盡六月，秋稅盡十一月，如此止是兩限爾。想兩稅俱限以三次征輸，亦有緩征之意。雖然，炎固萬世罪人也。
世言三尺法者，盖用三尺竹簡書律法。詔書謂之尺一，亦以一尺版書詔，嚢封加璽，又謂之璽書。
近有梓行史、漢異同論隲，文字頗工，獨闕相如傳贊而不論。揚雄所謂曲終而奏雅，豈子長所得採摭耶？
楊徳祖與曹孟徳讀曹娥碑，娥上虞人，今曹娥江在寧紹兩界中，孫權據越，當時孟徳何縁得至江滸耶？
洪武四年廢圖譜局，得非以彌文太盛乎？魏晉置中正，以門第官人。李唐論相，惟重八姓。自秦不師古，焚毁典籍，聖賢之世系湮没，而姓氏遂不辨。後世婦人一例稱氏，何所本與？傳曰别生分類，盖姓之為言生也，氏之為言類也。此姓氏之説。漢室去古未逺，凌煙圖畫題曰大將軍博陸侯霍氏，以氏代名，盖男子之美稱爾。豈有姓有氏，男女通稱與？左傳天子建徳，因生以賜姓，胙之土而命之氏，義各有取，難以混稱也。若堯舜姬姓，稱陶唐氏、有虞氏。大禹姒姓，稱有夏氏。成湯子姓，稱有商氏。吕東萊祖謙云三代之時曰姓者，統其祖考之所自出也，百世而不變。曰氏者，則其子孫之所自分也，數世而一變。竊恐氏亦難以自分而隨變也。按姜姓為吕氏，至於今不變。若國氏為子國之後，駟氏為子駟之後，所謂以字為氏者也。又有以郡為氏者，齊魯秦吳是已。以諡為氏者，文武成宣是已。以官為氏者，司馬司徒是已。以爵為氏者，王孫公孫是已。以居為氏者，東門北郭是已。至於巫乙氏、匠陶氏，又以所有事為氏，皆不容變。如吾陸姓宜稱吳氏，所謂朱張顧陸，吳郡四大姓也。漢制侯爵凡五等，國邑闗内鄉亭。陸以鄉侯為氏，裴陸龎閻是也。
復有以國、以邑、以鄉、以亭、以地、以姓、以名、以次、以族、以技、以吉徳、以凶徳、以爵系、國系、族系、邑系之類，凡二十餘。有複姓、三字姓、四字姓之類，具見鄭氏通志。故曰三代以前，姓氏分而為二。男子稱氏，婦人稱姓。氏别貴賤，姓别婚婣。貴者有氏，賤者有名。三代以後，姓氏合而為一。大抵姓可呼為氏，氏不可呼為姓也。一説帝堯姓伊祁，名放勲，堯其諡爾。夾漈鄭氏曰：堯舜禹湯皆名也。
商、周之先，有無端典禮，若玄鳥、閟宫之詩是已。按姜嫄，帝嚳元妃，簡狄為次妃，則稷、契皆帝子也。後人追隆之祀，乃有取於玄鳥、巨人，使稷、契有母而無父，謂之何哉？
古今説春秋者，只於春王正月，皆不得聖人之旨。夫四時定嵗，天道無忒，時冬也，而謂之春，故書曰春，實非春也。東遷陵遲，政教不綱，無王矣，而謂之王，故書曰王，實非王也。本十一月也，而謂之正，故書曰正月，實非正也。所謂據事直書，而其義自見。褒貶之説，恐後来穿鑿耳。葵丘首止，皆非美詞。
内恱其君之心，委曲聽順而無所違戾；外竊其生殺予奪之柄，黜陟天下以見已之權，而没其君之威恵；内能使其君歡愛悦懌，無所不順，而安為之上；外能使其公卿大夫、百官庶吏無所不歸命，而争為之腹心。上愛下順，合而為一，然後權臣之勢成。此蘇潁濵論權臣文極明快。雖然，不已誨盜乎？
域中輿地，東西九千三百二里，南北萬三千三百六十六里，此漢之極盛也。唐之極盛，東西九千五百十里，南北萬六千九百十八里。本朝疆界，予所行者，起自東海，西至成都，又西望威、茂、松潘，約有千里，盖萬里餘矣。成都萬里橋，盖自長安迂道言之，指南北也，非實。南自延、建，北至鴈門，予行盖五千里餘云。
南濠都太僕好古書籍，在京嘗為言水經，予因借出抄行，近刻之吳中。予覽之有三疑：桑欽著書能成一家言，後漢文苑何不為立傳，欽之名姓又别無考見，一疑也；水經所具至到源委，徧及夷夏，非一人一生所可窮極，一疑也；所稱酈道元注，道元後魏時人，其書該洽浩博，後来引用者但稱出水經注而已，不知經注復何所出，又一疑也；偶覽通典亦載水經郭璞注三卷，酈道元注四十卷，皆不詳撰者名氏，亦不知何代之書，但謂是順帝以後纂序也，且云所作詭誕，全無慿據，擬於吳越春秋越絶之流，亦不知有桑欽君卿，博洽之儒，其論當可信與？漢書孔安國傳載徐敖以毛詩傳惲子真，子真傳桑欽君長，此當是西漢末人，與水經同乎否？
山濤為晉吏部尚書，最有名實，世稱山公啓事。偶録其一通曰：侍中彭權遷，當選代。按雍州刺史髙簡有雅量，在兵間少不盡下情，處朝廷足以肅政左右。衛將軍王濟才髙美茂，後来之冠。此二人誠顧問之秀，聖意儻惜濟，貴之。驍騎將軍荀愷智器明敏，其典宿衛終不減濟。祭酒庾純强正有學，亦堪取選。國學初建，王、荀已亡，純能其事，宜當少留，粗立其制，不審宜爾有當聖旨者否？其體例明確如此，誠可為法。
時日之忌，固小道也，世俗亦有所自来。子卯謂之疾日，又有徃亡日。檀弓曰：子卯不樂。盖本於桀紂之事。唐朝新格又以正月、五月、九月為忌月，至今仕宦上任避之。此本無謂。房玄齡等損益隋律，亦存之，以不行刑，謂之斷屠月。

[book_title]下卷
王政謹權量。聖人於粗迹，皆有精義存焉。諺曰：大秤小斗，用以掊克聚歛，髙下其手，亂之始也。故謹之亦在於始，所謂探賾索隠，鉤深致逺者，是物也。
權，以權輕重也。五權之法，銖、两、斤、鈞、石。二十四銖為兩，十六兩為斤，三十斤為鈞，四鈞為石。
量以量多少也。五量之法，龠、合、升、斗、斛。十龠為合，十合為升，十升為斗，十斗為斛。
度以度長短也。五度之法，分、寸、尺、丈、引。秬黍一為分，十分為寸，十寸為尺，十尺為丈，十丈為引。
衡以凖曲直也。五則之法，衡、規、矩、繩、凖。衡運生規，規圓生矩，矩方生繩，繩直生凖。
夫權起於黄鍾之重，一龠容千二百黍，為十二銖。兩之為兩，故曰兩。一兩二十四銖也。乗之而為石，石一百二十斤也。
量起於黃鍾之龠，十龠為合，以十乗之而為斛。後世斛容五斗，黍榖出入，兩斛當一石。凡糧稅入籍為石者，皆兩斛也。此或便於轉輸，俗因用之。漢書：糧榖稱斛，鹽亦稱斛，茭藁稱石。注曰：石，百二十斤也。斛石權量用同。
度起於黄鍾之長，後世十寸謂之尺，十尺謂之丈，凡公私所度，皆以丈計矣。
衡起於黃鍾之平，權與物鈞而為衡，衡平而權鈞矣。按黄鍾為萬事根本，其要在中氣元聲而已。但纍黍候氣之法，無授受之真，必當有神解妙悟者，此禮樂之本也。
虞書曰：乃同律度量衡，三代共之。至秦不師古，而後紛綸莫定矣。迨南渡六朝割裂之際，乃有大升、大兩、長尺之法。當時調鍾律、測晷景及冠冕，制用小升、小兩，自餘公私用大升、大兩。或云隋制以三兩當一兩，三升當一升，一尺二寸當一尺。然後魏髙祖已有廢大斗、去長尺之令矣。
漢書黄鍾之龠，以子榖秬黍中者千有二百實其龠，以井水凖其槩，十龠為合。杜氏通典所載黍同，而以二龠為合，當從杜説。千二百黍為十二銖，以十乘之，至鈞石則不合矣。故兩之為兩，兩龠為合，兩斛為石，古今宜然。
纍黍之法
以子穀秬黍中者度之，九十黍為黄鍾，一黍一分，九十分之得九寸。子，北方也。秬黍，黒黍也。愚按：子穀以冀州黒羊山所出為中，但時有豐歉，實有虧成，固亦難凖，若和氣須候之。
候氣之法
於三重密屋内，以木為案，十有二具。每取律吕之管，隨十二辰置於案上，内卑外髙，而以土埋之，上平於地，中實葭莩之灰，以輕緹素覆律口。每地氣至，於律冥符，則灰飛衝素，散出於外，而氣應矣。
凡節氣有早晩，故灰飛有多少，或初入月其氣即應，或至中下旬間氣始應者，或飛灰出三五夜而盡，或終一月纔飛少許，各有徴應。大扺管灰小動為氣和，大動為君弱臣彊，不動為君嚴猛云。
一説律管入地，以葭灰實其端，其月氣至，則灰飛而通。
北齊信都芳為輪扇二十四，埋地以測二十四氣。每一氣感，則一扇自動，他扇並住，與管灰相應無少異。
旋相為宫之法
每律皆可以起宫，如黄鍾為宫，則太簇為商，姑洗為角，林鍾為徵，南吕為羽，皆以三分損益，隔八相生得之，餘律皆然。
宫者，君主之義。十二管更迭為主，自黄鍾始。當其為宫，五聲皆備。黄鍾第一宫下生林鍾為徵，上生太簇為商，下生南吕為羽，上生姑洗為角。餘倣此。
林鍾第二宫。太簇三。南吕四。姑洗五。應鍾六。睿賔七。大吕八。夷則九。夾鍾十。無射十一。仲吕十二
三分損益之法
凡陽律，三分其數而損一分，以下生隂。
凡隂律，三分其數而益一分，以上生陽。如林鍾未至應鍾亥，皆在子午以東，故謂之下生。大吕丑至蕤賔午，皆在子午以西，故謂之上生。一説數多者上生，少者下生。
黄鍾三分之，得二十七數，凡三損去一分，得五十四數，是為下生林鍾，為徵。
三分林鍾一十八數，凡三益一分，得七十二數，是為上生太簇，為商。
三分太簇二十四數，凡三損去一分，得四十八數，是為下生南吕，為羽。
三分南吕十六數，凡三益一分，得六十四數，是為上生姑洗，為角。
三分，姑洗二十一數，凡三零一數不行。
隔八相生之法
如子為黄鍾之宫，歴丑寅夘辰巳午至未為林鍾之徴，餘以類推。又如黄鍾九以林鍾六為妻，太簇九以南吕六為妻，隔八而生子，則林鍾生太簇，夷則生夾鍾之類，故曰律娶妻而吕生子也。
五聲。宫（土）。商（金）。角（木）。徵（火）。羽（水）
黄鍾為宫，八十一濁君復子。
太簇為商七十二次。濁臣泰寅
姑洗為角六十四，次濁民夬辰。
林鍾為徵，五十四次。清事遯未。
南吕為羽四十八。清物觀酉
數之多少，聲之尊卑分焉。
宫最大而沈濁，羽最細而輕清，商之大次宫，徵之細次羽，角居四者之中。
大抵歌聲長而濁者為宫，以漸而清且短為商、為角、為徵、為羽。
律吕相間，以次而短，故黄鍾最長，至應鍾而短。極黄鍾之數八十一，三分損一，下生徵徴；三分益一，上生商；商三分損一，下生羽；羽三分益一，上生角。角聲之數六十四，以三分之，不盡一算，數不可行，此聲之所以止於五也。
二變
變宫，四十二（小分六）。
變徵：五十六（小分八）。
五聲宫與商，商與角，徵與羽，相去各一律。至角與徵，羽與宫，相去乃二律。相去一律，則音節和。相去二律，則音節逺。故角徵之間，近徵收一聲，比徴少下，故謂之變徴。羽宫之間，近宫收一聲，少髙於宫，故謂之變宫。古人謂之和繆，盖所以濟五聲之不及也。
角聲既不可行，必當有以通之，故因角數以九歸之，得五百七十六。三分損益，再生變徴、變宫，以從五聲之數，存其餘數以為彊弱。至變徴之數五百一十二，以三分之又不盡，二算數又不行，此變聲所以止於二也。
五聲十二律旋相為宫，各有七聲，合八十四聲。宫、商、角、徴、羽各十二聲，凡六十聲，為六十調。變宫十二，在羽聲之後，宫聲之前。變徴十二，在角聲之後，徴聲之前。宫不成宫，徴不成徴，凡二十四聲，不可為調，非正聲也。
揚雄琴清曰：舜彈五弦之琴而天下化，堯加二弦以合君臣之恩。桓譚新論曰：文武各加一弦，五弦第一為宫，次商、角、徴、羽，餘二弦為少宫、少商。按此豈即二變為七聲耶？一説商以前但有五音。
劉彞曰：宫屬土，絃用八十一絲，為最多而聲至濁，於五聲獨尊，故為君象。商屬金，絃用七十二絲，聲次濁，故次於君而為臣象。角屬木，絃用六十四絲，聲半清半濁，居五聲之中，故次於臣而為民象。徴屬火，絃用五十六絲，其聲清，有民而後有事，故為事象。羽屬水，絃用四十八絲，為最少而聲至清，有事而後用物，故為物象。此其大小之次也。愚按：彞言特指絲聲耳，八音皆具五聲。
愚按：通典以應鍾為變宫，蕤賔為變徴。淮南子曰：姑洗生應鍾，比於正音，故為和。應鍾生蕤賔，不比於正音，故為繆。按：二變不得為調，以其非正聲也。所謂和繆者，盖以繆和之，取濟助耳。醫家有繆刺，左病則鍼右，恐其意亦當然。
十二律
黄鍾子，管長九寸，空圍九分。
大吕丑管長四寸、二百四十三分寸之五十二，倍之為八寸、分寸之二百四十。
太簇寅管長八寸，夾。
鍾卯管長三寸、二千一百八十七分寸之一千六百三十一，倍之為七寸、分寸之一千七十五。
姑洗辰管長七寸九分寸之一。
中吕，巳管長六寸萬七千六百八十三分、寸萬二千九百七十四。
蕤賔午管長六寸、八十一分寸之二十六。
林鍾未管長六寸。
夷則申管長五寸、七百三十九分寸之四百五十一。
南吕酉管長五寸、三分寸之一。
無射戌管長四寸、六千五百六十一分寸之六千五百二十四。
應鍾亥管長四寸、二十七分寸之二十。
一説黄鍾長八寸七分，一宫。
大吕長七寸五分三分一。
太簇長七寸七分，二角。
夾鍾長六寸一分三分一。
姑洗長六寸七分，四羽。
中吕，長五寸七分三分二徴。
蕤賔長五寸六分三分一。
林鍾長五寸七分，四角。
夷則長五寸四分三分一。商。
南吕，長四寸七分，八徴。
無射長四寸四分三分二。
應鍾：長四寸二分三分。二羽：
律者，候氣之管也。漢書律厯志云：十二律，黄帝之所作也。黄帝使伶倫自大夏之西，崑崙之隂，取竹之嶰谷生，其竅厚均者，斷兩節間而吹之，以為黄鍾之宫。制十二筩以聽鳳之鳴，其雄鳴為六，雌鳴為六，比黄鍾之宫而皆可以生之，是謂律本。陽六為律，隂六為吕。律以統氣類物，吕以旅陽宣氣。只言六律者，陽統隂也。
古用玉為律，漢末用銅律。史記注：律，述也，所以述陽氣也。一説：律，法也，言陽氣與隂氣為法。吕，助也，言隂氣助陽宣氣。俱稱律，故曰十二律。
按劉昭曰：吹以考聲，列以候氣，皆以聲之清濁、氣之先後求黄鍾者也。
其法多截竹以擬黄鍾之管，或極其長，或極其短，每管皆差一分，吹之而聲清，候之而氣應，則黄鍾可得矣。
氣至升降之數。
冬至黄鍾九寸（升五分一釐三毫）
大寒。大吕。八寸三分七釐六毫（升三分七釐六毫）
雨水太簇八寸（升四分五釐一毫六絲）
春分夾鍾：七寸四分三釐七毫三絲（升三分三釐七毫三絲）。
穀雨姑洗七寸一分（升四分□□五毫四絲三忽）
小滿，仲吕六寸五分八釐三毫四絲六忽（升三分□□三毫四絲六忽）。
夏至。蕤賔六寸三分八釐（升二分八釐）
大暑林鍾六寸（升三分三釐四毫）
處暑夷則五寸五分五釐五毫（升二分五釐五毫）
秋分。南吕五寸三分（升三分□□四毫一絲）
霜降，無射四寸八分八釐四毫八絲（升二分二釐四毫八絲）。
小雪。應鍾四寸六分六釐。
漢京房作律凖。後魏王仲孺按：京房凖，九尺之内若十七萬七千一百四十七分，一尺之内為萬九千六百八十三分，又復十之，是為於凖一寸之内亦為萬九千六百八十三分。然則於凖一分之内乗為二千分，又為小分，以辨彊弱。中間至促離婁之明，亦未易以辨也。
十二律解
黄鍾所以宣養六氣九徳也。
太簇所以金奏，贊揚出滯也。
姑洗所以修潔百物，考神納賔也。
蕤賔，所以安靖神人，獻酬交酢也。
夷則所以詠歌九則，平民無貳也。
無射，所以宣布哲人之令徳，示民軌儀也。
大吕，助宣氣也。夾鍾，出四隙之細也。
中吕，宣中氣也。
林鍾和展百事，俾莫不任肅純恪也。
南吕，賛陽秀也。
應鍾，均利器用，俾應復也。見國語。
黄鍾（復卦），陽氣鍾黄泉而出也。鍾者，踵也。律有形有色，五色莫盛於黄，故陽氣鍾於黄泉，孶萌萬物，為六氣元也。位於子十一月。
太簇（泰卦）：太，大也；簇，凑也。言萬物隨於陽氣太簇而生也。位於寅正月。
姑洗（犬卦）：姑，故也；洗，鮮也。萬物去故就新，改柯易葉，莫不鮮明也。位於辰三月。
蕤賔（姤卦），言隂氣幼少，故蕤萎。陽不用之，故曰賔。位於午，五月。
夷則（否卦）：夷，傷也；則，法也。言萬物始傷，被刑法也。位於申七月。
無射（剥卦）：射，終也。言萬物隨陽而終，當復隨隂而起，無有終已也。位於戌九月。
六律之吕
大吕（臨卦）。吕，助也。謂陽氣方生，隂氣助其宣物。位於丑，十二月。
夾鍾（大壯）夾孚甲。言萬物孚甲，種類分出也。又當隂陽相夾，厠位於夘二月。
仲吕（乾卦），言萬物盡旅而西行。又謂陽氣盛長，隂助成功也。位於巳四月。
林鍾。（遯卦。）林，茂也，盛也。六月陽皆茂盛，積於林野。又林，衆也。萬物成就，種類衆盛也。位於未六月。
南吕（觀卦）：南，任也。謂時物皆秀，有懐姙之象。八月初，物皆含秀懐吐之象。隂任陽功，助陽成功也。位於酉，八月。
應鍾（坤卦）。應，和也。謂嵗功皆應和，陽功收而聚之也。又陽氣應不用事，隂雜陽氣，閉塞萬物作種也。位於亥，十月。見史記。
愚按六律六吕，律屬陽，吕屬隂，通之為十二律。古稱黄帝所作，其名必亦黄帝所命，有理有象，大抵取諸聲氣云。夫聲以器出，氣由物形，非可妄論也。國語是先秦古書，但言其義與其用耳。史記所叙，兼及歴卦，而義衍居多，亦未指名其體耳。二書未詳本始果出於何人也。若毛鄭以義説詩，而聲氣遂亡。漢儒之失，大槩俱然。又按黄帝初斷十二筩以置律，盖竹管也。淮南子謂律之數六，分為雌雄，此與嶰谷之事合。又曰十二鍾以副十二月，則非徒取於義，而實有其器。本律名鍾者亦四，但古器毁闕，遂生後来紛紜之論。
揚子雲曰：聲生於日，律生於辰。夫謂十二律為十二辰可也，以十干并為五，如甲巳為角，以配五聲。子雲之學，零星若此。
八音：金、石、絲、竹、匏、土、革、木。
金之屬（鐘棧鐘鎛錞于鐃鐲鐸方響銅鼔銅鈸）
石之屬。（磬、毊。）
絲之屬（琴瑟筑筝琵琶阮咸箜篌）
竹之屬（簫管箎七星籥笛𥷑篥笳角）
匏之屬（笙、竽）
土之屬（塤、缶）
革之屬（鼔，齊鼔，擔鼔，羯鼔，都曇鼔，毛圓鼔，答臈鼔，鷄樓鼔，正鼔，節鼔，撫拍雅。）
木之屬（柷、敔、舂牘、拍板）
通典：八音之外，又有三（桃皮、貝葉）。
舜時用八音，用金、石、絲、竹、匏、土、革、木，計用八百般樂。
器。至周時，改用宫商角徴羽，用製五音，減樂器至五百般。至唐朝，又減樂器至三百般。太宗朝，三百般樂器内挑絲竹為别部，用宫商角徴羽，並分平上去入四聲。其徴音有其聲，無其調。見唐鄭安節樂府雜録。八音之中，金聲最髙，竹革之聲次之，匏音次之，絲音又次之，石音最低。
陽管六：黄鍾、太簇、姑洗、蕤賔、夷則、無射。
隂管六：大吕，夾鍾，中吕，林鍾，南吕，應鍾。
黄鍾為宫。太簇為商。姑洗為角。林鍾為徴。南吕為羽
應鍾為變宫，五百七十六數。蕤賔為變徴，五百一十二數。
子者孶也，陽氣至此更孶益而生，故謂之子。丑者紐也，言居終始之際，故謂之丑。寅者津也，津者塗之義，正月之時生萬物之津塗，故謂之寅。夘茂也，言陽氣至此物生孶茂也，故謂之卯。辰者振動之義，此月物皆震動而長，故謂之辰。巳者起也，物至此時皆長而起也，故謂之巳。午者長也，明物皆長，故謂之午。未者味也，言時物向成皆有氣味，故謂之未。申者身也，言萬物皆身體而成就，故謂之申。酉者猶縮之義，此月時物皆縮小而成也，故謂之酉。戌者滅也，言時衰滅也，故謂之戌。亥者劾也，言隂陽氣劾收萬物，故謂之亥。漢儒十二辰解，盖依月令而傅會之，若推之嵗辰，又推之日辰，則窒礙矣。大撓作甲子，本於周天度數，以日為主，故因日生時，積時為日，積日為月，積月為嵗，以其餘四分度之一推測盈虚，置閏焉，用以起厯。冬至夜半乃厯元也，十二辰為十二宫，葢周天之位次耳。字書日之所寺為時，因日之所寺以紀昬明隂陽之候，如日在子宫為子，在午宫為午，餘以類推，未必可以義解也。
厯法有月建辰，在辰與建交錯貿易處，其在天體似表裏然。
十一月建子，辰在星紀。十二月建丑，辰在玄枵。
正月建寅，辰在娵訾。二月建卯，辰在降婁。
三月建辰，辰在大梁。四月建巳，辰在實沈。
五月建午，辰在鶉首。六月建未，辰在鶉火。
七月建申，辰在鶉尾。八月建酉，辰在壽星。
九月建戌，辰在大火。十月建亥，辰在析木。

        </div>
      </div>
    </div>
  </div>
</div>
<!--update:2025-08-30 09:40:15-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>