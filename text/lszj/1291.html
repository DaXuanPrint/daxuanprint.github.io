<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="皇朝遗民录序,皇朝遗民录卷一,皇朝遗民录跋,《皇朝遗民录》PDF下载,皇朝遗民录全文在线阅读,皇朝遗民录全文在线下载,大玄古籍书库">
<meta name="description" content="奎章阁藏《皇明遗民录》写本共一卷，主要是记述流亡朝鲜的王以文（凤冈）、杨福吉、冯三仕、王文祥、裴三生、王美承、郑先甲、黄功、柳溪山九位明遗民的事迹。编撰者署济南后人王德九，系王以文之后，其自序称收拾诸家家乘，谨校成编。自序延续永历纪年，末题永历三戊寅春三月，应是清嘉庆二十三年（1818）。书后有朝鲜人黄基天的跋语。卷首钤有“帝室图书之章”“朝鲜总督府图书之印”“汉城大学图书”。朝鲜时代民间雕版之风不盛，官书多采用活字印本，其余书籍则以写本居多。此册虽然不一定是原本清稿，但似未见有印本，能够留存至今，实属难">
<title>皇朝遗民录_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">皇朝遗民录</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]9769</span> <br/>
          说明： <span class="inputVal" id="bkdec">奎章阁藏《皇明遗民录》写本共一卷，主要是记述流亡朝鲜的王以文（凤冈）、杨福吉、冯三仕、王文祥、裴三生、王美承、郑先甲、黄功、柳溪山九位明遗民的事迹。编撰者署济南后人王德九，系王以文之后，其自序称收拾诸家家乘，谨校成编。自序延续永历纪年，末题永历三戊寅春三月，应是清嘉庆二十三年（1818）。书后有朝鲜人黄基天的跋语。卷首钤有“帝室图书之章”“朝鲜总督府图书之印”“汉城大学图书”。朝鲜时代民间雕版之风不盛，官书多采用活字印本，其余书籍则以写本居多。此册虽然不一定是原本清稿，但似未见有印本，能够留存至今，实属难得。</span> <br/>
          封面： <span class="inputVal" id="bkimg">Z_6759.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]皇朝遗民录
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]9769
[book_dec]奎章阁藏《皇明遗民录》写本共一卷，主要是记述流亡朝鲜的王以文（凤冈）、杨福吉、冯三仕、王文祥、裴三生、王美承、郑先甲、黄功、柳溪山九位明遗民的事迹。编撰者署济南后人王德九，系王以文之后，其自序称收拾诸家家乘，谨校成编。自序延续永历纪年，末题永历三戊寅春三月，应是清嘉庆二十三年（1818）。书后有朝鲜人黄基天的跋语。卷首钤有“帝室图书之章”“朝鲜总督府图书之印”“汉城大学图书”。朝鲜时代民间雕版之风不盛，官书多采用活字印本，其余书籍则以写本居多。此册虽然不一定是原本清稿，但似未见有印本，能够留存至今，实属难得。
[book_img]Z_6759.jpg


[book_title]皇朝遗民录序
呜呼！崇祯末，女真遗孽据京师，区夏左衽，中州士大夫蹈东浮海者不可胜数，被执不屈，拘絷沈阳者又不计其数。我五代祖庠生公，与杨庠生、冯庠生、王庠生、裴庠生、王庠生、郑进士、黄留守、柳庠生诸公在拘絷之中，其心未尝一日忘明室也。宣文王自在沈，气义相感，及其还，与之来，馆于宫门外，而厚遇之，无日不讲复雠之事。
呜呼！王薨大义竟不得伸，是岂天耶？诸公遂赍千古之恨。岂独诸公之恨，乃天下万世之恨也。于今百载之下，仁人志士，孰不抚膺长吁！诸公秉义之志，虽未行于当世，洁身之节可以 后，而遗事漏失于沧 之余，世之知者几希矣。恐后湮没，于是收拾诸家家乘，谨校成编，而图久远名之曰皇朝遗民录序，其意如此峕。
永历三戊寅春三月上旬，山东济南后人王德九敬书。

[book_title]皇朝遗民录卷一
王庠生公讳以文，字岐阳，初讳凤岗，山东济南人。幼而魁梧，仪度如巨人，遇事有机变，以智勇闻于州郡。崇祯丙子春，流贼寇掠乡里，公絜家避寇于海岛中。丁丑，叛贼孔有德陷皮岛，公举家被获。公时年十三，贼怜其少壮，其人以甘言诱之，终不屈。贼义之，不加害，并夫人黄氏囚之，寻送之沈阳。是时宣文王以凤林大君质于滨阳，一见而奇之，请以为管下。甲申春，闻京师不守。
帝殉社稷，公日夜号哭，却食者屡日。及清虏入燕，天下薙发，公决意东来。
弘光乙酉春，王东还，与黄留守诸公陪徙王命等室于潜邸朝阳楼之南，厚赐衣廪，将兴义旅，有收用之意，赐名以文曰：自在沈阳，既共患难，岂不欲与子同休戚乎？对曰： 旅之臣，敢宠荣而忘国雠哉？天若祚明，克复中原，归死足矣。言未已，泣下感慨，如无所归。王嘉其志，不强仕之。
永历已亥夏，王薨公戚。先王之恩礼，恸大义之未伸，闭户自靖，不言世事，或有问皇朝事者，辄鸣咽不能言，或痛哭呕血，是以人皆不忍问 癸丑。
纯文王念陪从人子孙渐多，难以内帑廪给。
命议接济之方，朝廷请以白衣属训局，公叹曰：去国偷生，已三十年矣，岂可屑屑于糊口哉？遂不受料。与诸子渔樵于汉江之上。每遇层崖茂树，独坐终日，花朝月夕，涕泣不语。汉上之人莫不悲之久之。己卯春，以天年卒于汉师。
皇朝人村，享年七十有五。初，夫人之在沈阳也有。皇朝宫人崔氏，亦在沈阳，与夫人周旋服劳于。
嫔宫因与东还。及老，将出私第，而无可归。崔氏每诵夫人之德，且怀共难之谊，欲为依归。王命公曰：崔宫人是。两朝旧物，勤劳甚多，今老无依，愿托于尔家，将若之何？公辞曰：宫人之情则可矜，而出处私家，义有不安，不敢奉命。已而崔氏遂出居广平田氏家云。麻处士蓬直，大同人。曾祖都督贵，骁勇果敢，善用兵。万历中，以功屡迁都督同知。会朝鲜倭患棘，以提督与邢经略玠、杨经理镐，先后来救朝鲜有功。崇祯末，处士痛清虏之僭号，遂驾扁舟，往来海滨。及京师变，转达淮安。闻弘光皇帝立，将兵从史督师可法。未几，南都又陷，事已不可为矣。因复东还，客于湖西泰安郡，转之石城县。县中士民为买田宅居焉，惟日事钓鱼以资生。有时登高西望痛哭。及闻皇朝人，来寓王京。来与交游，至其晚年，游于关东，不知所终。
杨庠生讳福吉，字祥甫，其先蜀人，后徙通州。庠生幼孤贪，然卓荦，好奇节。崇祯初，游学京师，与韩知县承宣友善。是时知县守历城，庠生遂客。 戊寅秋，清虏入寇，山东，州县望风奔溃。知县谓庠生曰：虏骑将至，计将安出？庠生曰：兵不素教，又值饥荒，临乱效死，其谁听之？我则惟有一死而已。顷之，贼兵迫城，庠生、知县立门招民，兵皆窜匿，无一应者。庠生叹曰：人心至此！遂帅所部将吏为固守计。不一日，城陷，知县死之，庠生亦被创气绝，翌日复苏。贼知庠生之生，又捽使之跪，庠生厉声曰：死则死矣，此膝不可跪。贼怒，执送沈阳。时宣文王以大君在沈阳，见以求置营下，与冯庠生诸公从出东国王馆于宫门之外，时时召接。王尝叹曰：寡人北征之志，何日忘之，其于兵少力弱，何愿闻公等之计？庠生流涕对曰：臣闻国君，人神之主也，心者，万事之本也。天下事惟在于诚与不诚也。孔子曰：好谋而成，好谋而不成，不如无谋也。愿大王熟策之。古之人有犯其至艰，而图其至远也，出于其口，成于其手者，无他，心之诚，谋之深，作其气而振其势也。方今中国臣民，莫不思先帝而痛彻骨髓，虽裂冠 冕，被发左衽，而偷生之辱，人孰无之？是以三王之治，必本于人情。人情如此，其气可以作之，其势可以振之，强与弱宁有素定乎？孟子曰：未有仁而遗其亲者也，未有义而后其君者也。又曰：仁者无敌于天下。仁义之所在，强亦随之。以大王英武。之资，秉春秋之义，与仁义之师，沛然北征，孰能御之？天下忠义之士，孰不鼓动而景从乎？王动容嘉纳。未几，王薨，庠生忧郁成疾，以永历乙卯卒于皇朝人村，年五十九。
冯庠生讳三仕，字惟荣，青州临朐人。天资恭俭好义。天启以来，魏忠贤用事，纪纲日颓，庠生不应贡举，躬耕自给。崇祯戊寅冬，清虏入山东，张布政使秉文力战遇害，州县死节者百余人，士民不屈者甚众，皆执送沈阳，庠生亦与焉。先是，宣文王以王子质留沈馆，深相亲信。不久，京师陷，庠生日夜忧愤，不欲归乡里。及王归国，与王庠生诸公俱从，王使居宫门外，厚遇之，时时召接，每屏左右，从容论天下事。大义未伸而王薨，自此杜门惚惚，无生世意。上永历辛亥秋，卒于王京皇朝人村，年六十五。临殁，戎家人曰：吾不及见中原之清明，罗死异国，诚先祖之罪人也。我死，敛以常服，勿用玄𫄸，旋翣及椁，勿使增罪戾也。
王庠生讳文祥，字汝章，山东青州人。少有气节。崇祯末，群盗大乱，庠生设砦自卫，率土民捕勦，土寇略尽。甲申，京师陷，清虏至，破砦，被执，不屈，送之沈阳。先时，宣文王为大君，时质于沈馆，闻庠生之来，心奇之，请为管下。及王东还，与杨庠生诸公偕来，至则赐第宫门外，厚其饩廪。方招贤募士，将伸大义于天下，庠生拊钩卧薪，待之有年矣。永历己亥，王薨，恸哭曰：此生之及于死者，不知其几矣。不死而至于今日者，感先王之恩礼，望中原之恢复。王奄弃群臣，吾何以生为！自此屏居绝迹，每风雨之夕，辄仰天呼哭，以戊辰卒于宫门外赐第，年六十有七。
裴庠生讳三生，字之重，大同人，状貌魁伟。崇祯末，流贼四起，庠生集义兵保乡里。及京师陷，率数千人勤王。清虏连破李自成。自成西奔，畿内州县为虏兵所掠，人民仓皇，麾下皆散，遂被执。虏将爱星阿以刃胁降，庠生植立嫚骂，贼壮之，系送沈阳。时宣文王方质于沈馆，王庠生文祥诸公先已被执，因与之居。弘光乙酉春，王东归，与俱至，则赐衣食以处之宫门外，将图恢复，日赐延接。未几王薨，北征之议遂寝。常怀愤痛，中夜悲泣不自胜，竟以忧愤卒于宫墙外赐第，时永历甲子也，年六十四。
王庠生讳美承，字继伯，山东东昌人。性慷慨有气义，喜施与，常振人之急而如不及，由是人皆感其德而服其义。甲申夏间，李自成僭号，誓县中士民曰：吾与汝俱以大明之臣子，祸变至此，宁可东手待死乎？此正我辈报国之秋也。乃召募义旅，县中愿从者千余人，昼伏夜发，将袭自成。当是时，流贼交横，益以饥馑，军中无以为粮，而绤兵异三桂开门纳清虏，庠生进退不得，遂为虏兵所执，入沈阳。先时，宣文王以凤林大君质于沈，有以大君将图恢复之意言于庠生者，庠生仍与裴庠生诸公求为管下。王既归国，舍之于宫之南墙外，而廪以食焉。
王尝闷其孤苦而命娶，对以国雠未报，敢为儿女计乎？声泪俱下，闻者莫不感泣。王将兴义师，命仕之，对曰：家国俱亡，而托身于大王之国者，宁为仕宦哉？朝鲜之于皇明，义则君臣，恩犹父子。君父之雠，臣子不可以不报也。王兴义师，为天下倡，以图复雠，则天下之士孰不敢从？臣虽庸愚，亦当冒刃行间，以效一死。区区志愿，永毕于斯。辞气慷慨，王益义之。未几，王薨，庠生日夜悲泣，自是水浆不入口者五日，疽发背。同来诸公劝以药饵，挥却曰：北都之变，可死而不死，尚有望于中兴故也。今日事竟不成，天也，不死，尚何待乎？因诵出师表，抚膺已而卒，时年五十有八。黄留守诸公&葬
郑进士讳先甲，字始仁，琅琊人。崇祯中举进士，以疾辞归。闻贼逼京师，即赴皇城。贼已纵横，行旅阻绝，寓居野寺。己而闻京师陷，缟衣发丧，日夕痛哭，竟为清虏所执，至沈阳。先时宣文王以大君馆于沈，而东昌人王庠生美承诸公亦在其中，要与同居，得为管下。从王东来而渡鸭江，愿留香山。王不得己，许之，曰：无所托乎？对曰：愿公子不忘神皇帝恩。王曰：何敢忘！何敢忘！赐绵布米粟。及其老也，朝廷致之王京，月赐廪米，俾授译学。居常悒悒，与文遗民游山水间，徜徉忘归。有诗曰：三角山南汉水东，寂寥谁与此身同。君亲永隔乾坤外，师友分离道路中。乡梦有蛩容易觉，尺书无鴈极难通。未成归计关河阻，空望青齐意不穷。永历丙寅冬，以疾卒于皇朝人村侨舍，年七十。文遗民可尚，庐陵人，宋信国公天祥之裔也。自少绝意仕进，居深山中，布衣箪食，晏如也。崇祯末，有事之武定，遂遇清虏之难，无家可归，流寓利津。当是时，京师陷，流贼蔓延，遂由沙门。航海东抵关西宣川府，闻郑进士逗遛宁边地，来见，执手潜然曰：吾辈不能复君父之雠，生何为哉！因与之居，每终夜不寐，泣血长哗，或逍遥于严泉。&尝有诗曰：流落腥尘万事非，圣朝文物梦依俙。江南㡼信平生恨，塞北苏郎几日归。三十年来风异响，八千里外月同辉。华音己变毡裘弊，谁识山东旧布衣。
黄留守讳功，字圣报，杭州人。崇祯庚午进士，授寿光知县，屡官至中都留守。是时流贼日炽，留守知贼必至，集士民，练兵缮甲，尽心调济，人心稍固。会督饷驻徐州，闻京师变，日夜恸哭，病笃。史尚书可法立福王于南京，留守收散卒，入保宿，迁尚书，督师淮、杨，召留守还。留守曰：清虏己至邳，不敢闻命也。乃集乡兵三千，晓之以忠义，誓之以死守。未几，虏合兵至，势益迫，且战且守，斩获甚众，竟以食尽无援，城陷，虏生致胁降，终不屈。贼壮其忠，絷之沈阳。有诗曰：缺缺。城守力孤单，拘絷耻深北地寒。死固甘心苏武节，生而何面钟仪冠。精忠无闻亡军将，富贵都输误国奸。百战余思犹未已，天狼一点釼头看。时宣文王以凤林大君先在沈中，闻留守来，要与相见，因与之同处。是时郑进士诸公先后为管下，相随周旋，不避艰险。弘光乙酉，王东还，出馆外十里许，留守呼天痛哭，引刀自刎。王急夺其刀，慰之曰：死则死，吾不欲强，送我至辽野，任自从容。留守黾勉行至辽东，拜诀曰：国破家亡，苟延视息者，惟望中原之恢复矣。至此路穷，不死何待！声泪俱下，一行莫不于悒。王挽耳语。赐手札，留守拭泪拜曰：诚如此，当为前驱。遂渡鸭绿，赠同来诸公诗曰：万岁山峰血雨中，金陵佳气一朝空。此生不死将何适？扶植王春，鲽域东至，则处宫墙外，衣食之，无时召接，共议大事。王即位，除礼曹参议，又授嘉善阶，皆辞不受。其后，使监咸镜、原襄两道盐硝差使员留守曰：此非官职也，故不敢辞。东国做硝之良法自此始。永历己亥，王薨，留守念国雠不得以报也，家乡不可以归也，先王之恩不可以忘，而偷生异域，无以自慰也。自此杜门，时时抱手札痛哭。丁巳春，病革，及殁，遗命勿祭，曰：吾事亲未能尽孝，事君未能尽忠，罪莫大矣，已焉哉，谁与归？何面目见先帝于地下？言未已而卒，年六十六。赐葬于杨州地。林寅观、陈得、曾胜等九十五人，永历丁未漂到济州，自言行商入日本，遇风到此。云牧使洪宇亮轻报监司洪处厚。处厚驰启庙议，将以漂人押送于清。新牧使李璌探问崇祯后消息，答曰：目今永历皇帝系神宗皇帝之孙也，见据广西四省。又一藩王，割据福建东宁地方，炼兵秣马，以图恢复。年年与清搆战，非水则陆。比年以来，清遣伪院部陈锦续、李率泰、乌金王、世子阿格伤、巴都提督马得光、咬猎王等，此皆清之名将，年来交锋，无一生还，其余伪将擒斩者不计其数。中原臣庶，伫望中兴盛事。今年夏，清遣使孔孟章及兵户部到福建，与我藩王议和。寅观等开舡后，未知成否如何？因出示永历二十一年历书。又问：崇祯之后，永历之前，无继统之主耶？曰：乃隆武皇帝。又问：藩王何人耶？与永历分而为二耶？曰：藩王系永历，𠡠封延平王，赐蟒玉、尚方釼便宜行事，招讨大将军。又问：割&何也？曰：福建离广西数千里之遥，陆路不通，以海道往返，奉永历帝分土封藩王，开府炼兵，以成犄角之势云。因押到弘济院，皆不言不食，屡投书恳归本国。又有诗曰：神皇德泽遍东垠，草木亦知感至仁。何事即今为异适，满都皆是壬辰人。朝廷甚难之，以留守南人，遣令晓喻，留守不淂已，往漂人所住馆。寅观等闻留守南方人，纷纷流涕拜迎，留守亦掩泣，相与分次而坐，曰：宁今俱在难中，漂来外国，言语不通，其情戚矣。来往经由之事，细说与我知道。寅观曰：经商海上，𮞸风，船只己破，滨死之境，多感国王相救，意谓生还故乡，今反到此，又送清国，不知何意？幸得同乡在此，乞赐明教。说罢，举皆恸哭。留守曰：尔自思量，船沈海底，只为鱼腹之餐；海屿饿死，必作群鸦之食。皆是尔等不知时运而至此，当感国王相救，何无知甚乎？古语云：死生有命，哭之何益？众皆收泪拜谢。留守曰：连日不食，主何意见？苏武在虏，啮雪吞毡；夷齐入山，亦啖草根。自古忠臣烈壬，未闻不食。而今徐等有饮不吃，自贻饥饿，岂不惑哉？寅观曰：多忧怕死，不欲西行。留守笑曰：此儿童之见也。甭既商人，名非盗贼。古人不云乎：心无私曲，可与霹雳同居。败辱将刑，面不攺容，引领受诛，此为豪杰。今甭门哭不绝声，如失乳婴儿，何足道哉！寅观曰：才得心明，遂皆进饭。又曰：今日之事，多蒙乡亲相救，不知乡亲因何事来此？留守曰：中原沦没之后，至此二十余年，家乡信息，一字未闻。幸得甭等到此，甭等应知南方平乱之由，其中强弱之形，即日何君得保几城几县，文官是谁，武将何人？虏兵到何地方，莫为隐匿，一一开示，以慰我客地思乡之情也。寅观曰：我门虽在南方，入于海岛，本州消息尚且难闻，焉知国家之事？听说永历天子入于海岛之四处，乃是雷化、宁川之界为都，不知是实。留守不觉法然而泣曰：一别家国之后，始见你门，意谓乡信国事，必有可闻，你亦不知此生之前，更待何人而详闻乎？因呜咽不己。寅观等苦挽，请问北京败亡之由，答曰：古人有言：箭射朝阳殿，笳吟细柳营。内人红䄂泪，王子白衣行。此乃破国之状也。又问：虏之安民如何？留守笑而不答。寅观曰：我问此事，惟笑不言，主何意也？答曰：我亦在外国，安知其安民之如何？又问：我等遥在海外，闻崇祯皇帝至明至仁，何事山河崩裂？答曰：甭知天子仁明，自知臣下狼心。文官付任留千两，武将行兵要百斤。里外官员财上做，无钱不用有能人。寅观等嗟叹不己。又问：文武之中，何无一人平乱者乎？留守曰：此如大厦将倾，一木怎扶，&得子牙再出，诸葛复起，奈何？寅观曰：虏入北京，民心如何肯服？答曰：此事甭亦当知，何湏用问。曾胜等问留守家乡之事，留守曰：一夜之欢，唯恐不尽，那可提起伤心之事乎？胜曰：非也。今日虽去虏地，倘或他日幸淂南回，往叩贵府，当拜谢今日相逢之缘。留守听。久流涕曰：纵得甭信回乡，我已作不肖之子。今有四句你们听着：家居中国近苏杭，不说先人只姓黄。正直平生无倚向，惟有四海一空囊。胜等掩泣曰：如此高名，必知彼虏所忌之事，伏乞训之。留守以一首词答之曰：甭今听我说原因，侧耳抬头仔细听。他国逢人湏好话，你今同伴莫相争。到时莫说能文字，到时莫说会当兵。到时莫要回乡土，到时莫要夸其能。四件劳心湏谨记，我将此事做人情。胜等听罢，拜谢不已，而因各归睡处。留守倚枕不寐，成八句诗曰：昨日承恩到此来，一宵劝解我心灰。文人听说低头哭，村汉闻言把口开。千句问来无一答，半声应出又重推。至今若不回心转，有死焉知何处理。少焉，东方已明，寅观等捋西去。留守进馆，寅观等喜欢，前来问安曰：其实多感高情，无路可报，还有何嘱付勿？留守曰：见汝回心，我亦伤情。乃捋一诗，以作送行之资。题毕，&然泪下。寅观等齐哭发程。留守送于碧蹄馆。寅观曰：多蒙厚恩，又劳远送，我等不知所酬。留守曰：他乡相逢，略陈故国之情，岂有望报之心乎？寅观曰：我想多费东国银粮，寔自难报。留守笑曰：依甭欲报，更住半年如何？寅观亦笑。陈得曰：我门同伏二三人能唱，请听如何？留守曰：俱在客里忧思，若有佳音，则更妙更妙。得即叫三人唱曰：刘智远子井边遇毋。留守随即唱，乃是刘智远磨房相会。得等听罢，喜其语音之合同，齐声吓采：再要一唱时，通官持酒食前来，愿听高音佳韵。留守曰：今日与同乡作别，而愧无酒杯相饯。幸君携酒而来，借作阳关之别，如何？通官曰：当得，当得。留守曰：尔在家乡听唱无非古调。我今来于东国，思前想后，往古来今。连作一唱，名曰木兰花，我今唱与甭听。得曰：诺。留守唱曰：自别家亭，富贵荣华一朝倾。叹先人谁是我？遭不幸，落在天涯渡此生。想当初文着蓝衫拜圣庙，武被金甲冠红缨。御前钦命传旨意，后苑防门提调兵。也曾执戟随銮驾，也曾宣令在京营。俺也曾提军修筑边城路，俺也曾领兵三山去讨征。也曾南京凤泗为留守，也曾西洋奉𠡠做差卿。俺也曾太湖埋伏为制使，俺也曾池河守备显雄名。真堪美，事无成，空劳十载为王庭。谁知草寇干戈起，翻天覆地把人惊。恨奸臣，雄兵百万皆投降，何况区区是小生。忠不忘义不更多。感君王带此行，相怜闷，愧平生。言不董，语难听。报君恩未用奇才处，叹双亲鹤发已延龄。抛妻子，阻隔关河远。忆家乡，毕竟是彾仃，有音书难过豺狼道。眄家期廿载鴈行声。他那里空思忆，俺这祖信难凭。都做了一事无成两鬓星。唱罢，得曰：古人有言：与君一夜话，胜读十年书。以此谓也。是夕，留守又赠诗曰：此是男儿遇数奇，殷勤前去有何迷。来朝同上阳关道，我往东京甭往西。翌日，寅观等登道西去。留守驻马凝视，不忍回程，因于马上吟赠一律曰：仆夫催秣野鸡鸣，问甭胡然万里行。孙贾失王生亦罪，田横守志死犹荣。明天在上堪无愧，汤镬当前讵可惊。归后若逢诸节士，为言今日旧差卿。一吟一叹，不觉涕泪沾襟。即日复命归。家咄咄自责曰：今此二十余年，苟全性命，本非乐为。漂人喻送，岂本心哉！寅观等执之，沈阳不知所终。寅观官商年四十四，得财副年二十四，胜管舡官年三十七。家丁宋主年十八，易评年二十四。方治年十八，迎宇年十八，崇德年十八。曾诚年二十八，总管林端年四十七。泉州人。伙长郭完年五十，舵工林二年四十五，目梢陈亥年二十二，王明年四十，欧福年四十，林靖年三十二，林岭年三十，陈然年三十四。泉州同安人。陈畅年四十，郭生年三十六，三仔年三十，林显年二十五，陈生年二十四。林用年四十，林春年四十五，林珠年二十八，林主年三十，林启年三十六。蔡珠年三十，洪允年三十五，张漆年三十。陈胜年三十四，林细年三十。未仔年二十八，林冗年二十四，陈辰年三十五，陈展年二十八。陈好年三十四，陈贱年二十七，陈洒年二十二。林完年二十五。郭娘年二十八。吴替年三十六。胜姐年十八。蔡助年三十，蔡贵年三十。陈直年三十。潘畅年二十九。曾士年四十四，曾胤年三十五。德仔年二十六。林寿年三十。郑喜年四十二。陈五年二十九。载七年四十。泉州人。郑四年三十七，尾员年三十，李七年四十。林士年二十六，陈夏年二十四，陈甲年二十五。郑聘年二十五，林&年三十二。郑应年二十六。施玉年二十五。林绅年二十八。陈纱年二十六。许畅年四十二。池忠年三十一。陈吾年三十五。引姐年三十。黄七年二十五，汤宽年三十六。杨长年三十五，杨春年三十四。陈良年二十七。林定年二十八，漳州人。吴乞年二十四，占原年三十六，吕姝年三十二，蔡丑年三十一，陈互年三十二，林聘年四十五，文发年三十，林五年三十二，高丑年三十四，泉州晋江人。蔡妹年三十，泉州南安人。
张道年三十二，漳州长泰人。七人失其姓名。
柳庠生讳溪山，字许弄，大同人。天资澹泊绝俗，隐居千夫山中，有家僮数人，种黍以给。崇祯甲申春，帝殉社稷，痛哭曰：天子殉社，何冠带为？乃裂中衫，弃妻子，蓬首垢面，阳狂，转之河间。未几，清虏至，遇贼辄诟骂。贼徒相戎，以为无伤病狂者，然竟为其 疑，送之沈阳。先是，宣文王以大君为质沈馆，当是时始为东还。庠生及闻王，慨然有兴复明室之志，求华人之可与有为者，脱身于万死之中。与黄留守诸公陪从以来，赐第朝阳楼南墙外而衣食之。尝召接，设酒食谈论，以慰去国之思。庠生退谓诸公曰：国王在沈也，有卧薪尝胆之志，悲愤益切，故吾等出万死午里以从。及夫东还，时移势异，大计不就，那堪终天之痛乎？自此辞病敛迹，薪水资生，非其力不食，惟日纵酒悲歌。己而病芛，以永历戊戍春卒于皇朝人村侨舍，年三十二。
皇朝遗民录卷一终。

[book_title]皇朝遗民录跋
昔箕子罔仆东来，殷遗民从来者多，时，殷遗民皆化为周之顽民，迁于洛，迁洛之顽民，郁悒抱恨死于洛者必无数也。从箕子来者，倚仰箕子，遁迹于周家疆域之外，反不愈于洛邑之顽民哉？然殷之遗民，特国亡之悲而已，中夏礼乐衣裳则不沦，犹抱恨终身，而况国既亡矣，兼以变华为夷者乎？其为悲也，岂殷遗民之所可同也？明亡后，中原难发遗民痛哭于薙发而欲死者何限。其中有志之士，能不以羁旅外国为嫌，随我宣文王而东，较之中原遗民之薙发为戎，足可谓得其所矣。然遗民之在中原者，虽以薙发为恸，而其后孙得保中土之世业，或仕宦显达者，应不一二数。若东来遗民，则虽免难发之辱，永作渡淮之枳，于今为东土编户之家，不亦悲乎？方其东来之初，诸公亦必念及于此，而其卓荦奇节，不屑屑于后孙之衰微，只欲以不被发身归见先帝、先人于地下。是心之皎然，质诸鬼神而靡悔，建诸天地而不攺。后孙之衰微，亦何歉于诸公哉？然窃尝有三叹息者，我朝鲜三百年事明时，明朝衣冠之族，搢绅之列，仰之若天上人，且于壬辰皇恩之浃骨也，欲报之心，虽九死而不辞矣。及夫甲申，以浚遗民之来托于我者，我之所以待之，当靡不用极。而诸公之家仅以廪第厚遇之。至于时移世远之后，则诸公、浚孙初不以我国士族例之，至麻公之孙，不知所终。此盖东俗甚薄，专以国内门阀自高，不顾大国遗民之门阀也。志士慨然之怀，𭆏惟久矣。今见王庠生后孙德九所辑遗民录，宛如当日，亲睹其来，千载之下，不胜为之抆涕也。最可悲者，黄留守别林寅观于弘济院也。古有汪元量别故宋宫人事，元量随行于宋，三宫之北迁，留燕几年，黄冠归故乡，归时宋宫人羁留于燕者相与。别于城头，唱歌鸣唱，遵道掺袂。天地开辟以来，离别之最悲，似无过于此别矣。黄留守托迹殊方，忽遇故国人，而寅观等又将为虏于沈，存亡不可测，执手流泪，话故国之兴亡，伤家室之苍茫，悲咜宛转，彼此肠断。其别之悲，岂特汪元量故宫人别也。嗟夫！皇朝遗民之遁于左海者，或有后人所闻知者，或有后人所未闻知者，而其事则二十三代史所无也，岂不奇哉！留守及诸庠生实迹，赖此录可以永不泯晦。然余尝闻我邦北边，有荆楚康世爵，间关逃难，来居老死，先辈多作传记之。又有胡文定子孙来居北关，如此者，想指不胜屈，而荒佚无闻，甚可恨也。如淂其时东来人姓名，无一遗漏，汇成一卷，传之永世，则当为文献。余久有此志，但孤陋寡闻，未能遂。王庠生后孙既成遗民录，何一继此留心，网罗佚迹，芛以录之，以示余，余所切愿也。菱山黄基天跋。

[book_title]《皇朝遗民录》PDF下载原书地址：[URH:★http://www.daxuan.com★]
[IMG:皇朝遗民录_1.jpg]
链接：
[URH:★http://www.daxuan.com★]
提取码：musd

        </div>
      </div>
    </div>
  </div>
</div>
<!--update:2025-08-30 09:46:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>