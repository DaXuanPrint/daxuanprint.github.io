<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="大宋平蛮碑,大宋平蛮碑全文在线阅读,大宋平蛮碑全文在线下载,大玄古籍书库">
<meta name="description" content="北宋摩崖石刻。宋余靖(1000—1064),字道安,广东韶州曲江人,汉族,镇压侬智高的宋军副将)撰文。刻于桂林铁封山镇南峰西面半山石壁上,时间在皇祐五年(1053)。额篆书汉字,每字径9寸;正文楷书汉字,每字径2寸。内容记述侬智高起兵过程及狄青等率宋军前往镇压之始末,特别突出地描写狄青用兵的神机妙算,为宋军歌功颂德,也反映了侬智高起义军的某些侧面。为研究壮族史及侬智高起兵事件的参考文献。今碑保存完好,除原碑实物仍在原处外,其文收载于《桂林石刻》,桂林市文物管理委员会1977年内部刊印本。_大宋平蛮碑_全文在线阅读_大宋平蛮碑_全文在线下载_大玄古籍书库">
<title>大宋平蛮碑_余靖_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大宋平蛮碑</span> <br/>
          作者： <span class="inputVal" id="bkauthor">余靖</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]1821</span> <br/>
          说明： <span class="inputVal" id="bkdec">北宋摩崖石刻。宋余靖(1000—1064),字道安,广东韶州曲江人,汉族,镇压侬智高的宋军副将)撰文。刻于桂林铁封山镇南峰西面半山石壁上,时间在皇祐五年(1053)。额篆书汉字,每字径9寸;正文楷书汉字,每字径2寸。内容记述侬智高起兵过程及狄青等率宋军前往镇压之始末,特别突出地描写狄青用兵的神机妙算,为宋军歌功颂德,也反映了侬智高起义军的某些侧面。为研究壮族史及侬智高起兵事件的参考文献。今碑保存完好,除原碑实物仍在原处外,其文收载于《桂林石刻》,桂林市文物管理委员会1977年内部刊印本。</span> <br/>
          封面： <span class="inputVal" id="bkimg">Z_5992.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大宋平蛮碑
[book_author]余靖
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]1821
[book_dec]北宋摩崖石刻。宋余靖(1000—1064),字道安,广东韶州曲江人,汉族,镇压侬智高的宋军副将)撰文。刻于桂林铁封山镇南峰西面半山石壁上,时间在皇祐五年(1053)。额篆书汉字,每字径9寸;正文楷书汉字,每字径2寸。内容记述侬智高起兵过程及狄青等率宋军前往镇压之始末,特别突出地描写狄青用兵的神机妙算,为宋军歌功颂德,也反映了侬智高起义军的某些侧面。为研究壮族史及侬智高起兵事件的参考文献。今碑保存完好,除原碑实物仍在原处外,其文收载于《桂林石刻》,桂林市文物管理委员会1977年内部刊印本。
[book_img]Z_5992.jpg


[book_title]大宋平蛮碑
朝散大夫给事中知桂州军州事兼管内劝农使充广南西路都钤辖兼经略（下缺），广南西路诸州水陆计度转运使兼本路劝农使朝奉郎尚书司判员外郎（下缺）给事郎守太常（下缺）州兼管勾斩抚事（下缺）圣宋体天法道，钦文聪武。圣神孝德皇帝在位之三十一年，大宇之内，海渚之外，毡裘卉服，罔不率俾。粤五月，蛮贼侬智高寇邕州，陷其郛。贼虐衣冠，驱虏稚艾，遂沿郁江东下，所过郡县，素无壁垒，倏然寇至，吏民弃走，因得焚荡剽钞，无所畏惮。乃攻围广州五十馀日，不克，大掠其民而去。然所存者，官舍仓库而已。百年生聚，异域珍玩，扫地无遗矣。国家于岭南不宿重兵，故贼起三月而后师集，蒋偕、张忠，素号骁将，相继覆没。由是畏懦者望风溃走，贼锋益炽，逼连、贺，毁昭、宾，再穴于邕矣。驿骑继 闻，上甚忧之。枢密副使狄公青以为将帅之任，古难其才，若再命偏裨，事一不集，则二广之地，祸炽而不解矣。亟自请行， 天子韪之，遂政宣徽南院使、荆湖南北路宣抚使、都大提举、广南东西路经制贼盗事。九月拜命，既授禁旅，仍启以旧镇骑兵荆湖锐卒从行。十二月至桂林，督部伍，亲金鼓，然后兵知节制矣。明年正月甲辰至宾州。先是，钤辖陈曙领步人八千，溃于昆仑之关。公推其罪，首斩曙及佐史已下三十一人，然后知赏罚矣。兵将股憟，咸思用命。是月已未，引师至邕城一合，贼悉其徒以逆战。公之行，师虽仓卒，道途皆有行列。贼至，驻先锋以接之。公凭高望，㧑骑兵以翼焉。贼徒大败，追奔十五里， 斩首二千二百馀级，生擒五百人，尸甲如山，积于道路。伪署将相死者五十七人。是夕智高焚营自遁，复入于蛮中。先是，命湖南江西路安抚使枢密直学士孙沔、入内押班石全彬过岭，与广西经略使余靖共同经制东西路贼盗，故命公都大提举。然孙、石赞谋而军中悉禀公之节制。贼之再据邕也，农者辍耕，商者辍行，远迩惶惶，不聊其生。及公之拜命也，朝野之论，中外欢然。以方召之才，兼机轴之重，出剪狂蛮，无噍类矣。贱之巢穴广源州，交趾之附庸也。父为交趾所戮，遂弃其州，奔南蛮界中渊薮。悖傲以僭称号，自名其居曰云南道，又曰南天国，再名其年曰景瑞，曰启历，杂名其左右之人，自侍中、开府已下署之。其主谋者黄师志、侬建侯、侬志忠等战没于阵。未有剪其羽翼而能飞，刳其腹心而能全者也。故宵遁矣。呜呼，智高之谋，十馀年间，招纳亡叛，共图举事。十馀月间连破十二郡，所向无前。夫岂自知破碎，奔走在于顷刻之间，乃知名将攻取，真自有体哉！二月甲戌改乘辕，其月丁亥至桂州，诏徙护国军节度，复以枢密副使召。仍曲赦岭南，民得休息矣。遂磨桂林之崖石，以书其勋。其词曰：
有宋之大，天覆地载。四海正朔，百蛮冠带。蠢兹狂寇，起乎徼外。父戮于交，迅死僚寨。招纳亡命，浸淫边害。边臣罔上，习尚以懈。卒陷邕郛，乘流东迈。志图全越，肆其蜂虿。广城言言，梯冲附焉。攻之五旬，掠民而旋。贼锋一至，千里无烟。还据于邕，五岭骚然。天生狄公，辅圣推忠。情存义烈，志疾顽凶。请缨即路，仗节临戎。英材遴集，猛将风从。贼之敢斗，实为天诱。来迓于郊，奄丧群丑。当我摧锋，易如拉朽。僭补伪署，丛然授首。羽翼既剪，心腹既刳。虽欲自举，人谁与图。焚庐而去。回巢以逋。六亲不保，曰献其俘。厥惟邕边，南国之纪。九峒襟带，列城唇齿。险固一失，兵粮无恃。庶民蚩蚩，鸟惊兽散。我公之来，电扫云开。叛蛮斗破，纲领重恢。师成庙算，民得春台。天声远振，德公之瑰。

        </div>
      </div>
    </div>
  </div>
</div>
<!--update:2025-08-30 09:41:48-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>