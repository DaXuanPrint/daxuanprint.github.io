<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="浙鹾纪事,浙鹾纪事附录,浙鹾纪事全文在线阅读,浙鹾纪事全文在线下载,大玄古籍书库">
<meta name="description" content="一卷附录奏疏一卷。明叶永盛撰。叶永盛,安徽泾县人。任浙江巡盐御史。是书记载万历二十七年。(1599),忠义右卫百户高时夏,奏浙、福余盐变价,可得银三十万,命浙江督税内官刘成、福建督理矿税内官高寀、督率原奏官商士民,各分所管地方,会同抚按等官酌议,叶永盛五疏力陈,写道:自万历十九年起至二十八年春止,合计九年零一季,实际缺盐一共九十九万一千五百五十七引,使有余盐,何不给卖于商,而停引不掣,商有盐收,又何不照引买运,而困守数年,余盐之无,不待查勘而自明……。是书叙述此事原委曲折,并附录奏疏一卷,可与《明实录》中">
<title>浙鹾纪事_叶永盛_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">浙鹾纪事</span> <br/>
          作者： <span class="inputVal" id="bkauthor">叶永盛</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]14168</span> <br/>
          说明： <span class="inputVal" id="bkdec">一卷附录奏疏一卷。明叶永盛撰。叶永盛,安徽泾县人。任浙江巡盐御史。是书记载万历二十七年 (1599),忠义右卫百户高时夏,奏浙、福余盐变价,可得银三十万,命浙江督税内官刘成、福建督理矿税内官高寀、督率原奏官商士民,各分所管地方,会同抚按等官酌议,叶永盛五疏力陈,写道:自万历十九年起至二十八年春止,合计九年零一季,实际缺盐一共九十九万一千五百五十七引,使有余盐,何不给卖于商,而停引不掣,商有盐收,又何不照引买运,而困守数年,余盐之无,不待查勘而自明……。是书叙述此事原委曲折,并附录奏疏一卷,可与《明实录》中的记载参考比照,互为补充。有丁氏刊本。</span> <br/>
          封面： <span class="inputVal" id="bkimg">Z_6574.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]浙鹾纪事
[book_author]叶永盛
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]14168
[book_dec]一卷附录奏疏一卷。明叶永盛撰。叶永盛,安徽泾县人。任浙江巡盐御史。是书记载万历二十七年 (1599),忠义右卫百户高时夏,奏浙、福余盐变价,可得银三十万,命浙江督税内官刘成、福建督理矿税内官高寀、督率原奏官商士民,各分所管地方,会同抚按等官酌议,叶永盛五疏力陈,写道:自万历十九年起至二十八年春止,合计九年零一季,实际缺盐一共九十九万一千五百五十七引,使有余盐,何不给卖于商,而停引不掣,商有盐收,又何不照引买运,而困守数年,余盐之无,不待查勘而自明……。是书叙述此事原委曲折,并附录奏疏一卷,可与《明实录》中的记载参考比照,互为补充。有丁氏刊本。
[book_img]Z_6574.jpg


[book_title]浙鹾纪事
予奉命督鹾两浙，值矿税交骛、弁寺横肆之秋，浙税属之刘珰。其人外和而中贪，又轻听易惑；于见雨淮、河东摈括余盐之议纷起，知日暮必有议及浙鹾者，势且并属刘珰。若先与水火，将来肯复听吾曹节制哉！二见，辄谬誉之曰：今天下不矿则税，中贵人衔命出者，炮烋如狼虎；民含毒入骨，争欲剸刀其腹。独福德在越，幸遘公；公爱民、民亦爱公，此所谓身名俱荣而公私兼利也，加寻常万等矣！刘珰喜见于色，因张筵邀予；予亦酬之以餐，往来相得，意甚欢也。无何，予行部而东。越三月，至括苍；得邸报阅之，则有奸弁高时夏及群棍数十辈以浙、福余盐三十万奏矣。上果以属刘珰，授以制册，勒限如数解进；予怃然。远近商灶闻之，皆响震失色，汹汹然有离散意。予露章争之，不能得；再上疏争曰：浙鹾岁解部仅十四万耳，而余盐几至数十万；此其为欺诳甚明！如以为臣言不足信，乞即敕奏弁及差珰同往勘之；果如所奏，臣愿伏斧锧之诛！天子为之动容，有诏下抚、按等官共议。刘珰闻之芒然，惧事且中止；即为条陈五事，大约欲行锐废之引，自改嘉、秀等县之引盐为票盐，意将尽夺浙以西行盐之地，且以废引搀正引而超先掣运，举部运边饷而两撄之也。子从容谓之曰：盐课者，国家所以饷九边而安中夏者也。今浙课不满十四万，足下顾欲照制册取盈，势必尽夺边饷万二。脱巾变起，将必追罪始祸者。弁棍不足惜，如足下何哉？足下其熟思长久之策，母甘以其身为祸始，而徒以饱棍辈之溪壑为也。刘珰默默而别。余宣言于众曰：珰欲夺吾鹾利耶？余诚无如上命何。惟有时按其多寡闻之上，上即右珰，终不肯以边饷而充若辈溪壑明矣。如此则分毫锱铢皆内供也，彼与棍辈奚利焉？珰闻之颇惧。居数日，复来谒子。予诘之曰：策将安决？将以属仆处分乎？抑足下自为政也？如果自为政，请熟思所以驭群奸者，不则利且悉归若辈。珰曰：吾且念之。别居数日，复来。予复诘曰：策果定乎？曰：未也。如是者数回。予揣知其心若无策以驭群棍，而且虑予之议其后也，因谓之曰：足下果无策乎？以仆计之，为若策者，不过曰浙东西其三十六场，场设一人，尽指官盐为余盐，而以足下票行之，如是而已。果尔，则大事去矣。何也？夫采矿者计人数而核矿，计矿数而核银，或多或寡，历历如指掌，即有善欺者，亦仅匿十之二三止矣。税商者计舟而核货，计货而核税，足下与诸从者并在，十目共视，弊何从匿？即有善匿，亦十之一二止矣。若盐则非矿税比也，散在三十六场，场在海滨二干里，诸灶户散布于二干里之内者，何啻百万？此百万之家，何家无盐？此出盐之地，何处无挟赀以贸盐者？海滨之闲，沟浍交错，舟楫如猬，彼承委者挟足下之命，一呼而私贩云集，顷刻之闲，千万石之盐立尽，数百金可立得。俄而贩者鸟举鲸奔，不可踪迹，而所贸之银，承委者悉以充私橐。足下欲计灶而核盐，则入三盐无定数；欲据盐而核价，则价无实际；欲稍绳诸承委者以法，此辈如飞蓬浮梗，有掉臂而去。此策二行，将来盐课尽饱奸橐，不独边饷不可得，且举所谓三十万者而尽属乌有。异时上按制册而取盈于足下，其何以应之？足下危矣。刘珰深是予言，首肯嗟叹者久之。因谓子曰：果若先生言，计将安出？子曰：仆诚有策，但恐足下不见信耳。人之意各有所主，予岁解部者一十四万，当事者以此考成，则子之意必主于充十四万也。今上以三十万委足下，则足下之意必主于充三十万也。若群棍之意，不论三十万、十四万之有无，但欲自肥已橐耳。顾其意虽主于肥己橐，而其言则皆为足下，足下必以为忠而信之。信之而权入其手，利入其橐，而足下与仆之事尽误矣。足下若欲闻吾策，必先定厥志三意，誓用吾策，断不用群棍之言而后可。不然，吾不能为若策也。刘珰曰：吾意决矣，所不与足下同心奸言是听者，有如日。予曰：果如是，请为公筹之。夫主上诚欲取盈三十万，仆诚不能。今既以会议归之我二人及抚按，是主上亦明知群棍之妄诞，边储之重大，而欲求至当画一之议也。主上富有四海，譬之沧海，斗勺不加盈。足下纵竭浙课而四进献，主上亦不以为能，以为是故然耳。将来不继，祸且不测。为今之计，莫如量力所能办，议定新课。倘此外有余，以充足下私费及额外进献之用。如此则足下之用裕，皇上之心欢得，不佞之岁供办，边储不亏，国课永足，二举而五美集，善之善者也。可乎？不可乎？刘珰深然予言，因筮日与抚按公会议。是时原奏奸弁，奉玺书，挟群裈五十余人，驰传且至。刘珰行且郊迎。省会官吏人民，无不人人惊惧者。子虑奸党至，巧言簧鼓，势不能无中变。又揣知刘珰所亲信诸人，原委管税务者，闻群柅至，虑珰且移宠，不无入宫见妒之念。因就珰所说曰：浙课止有此数，不在公则在私。今闻此来者五十余人，人人有千金之想，非数万不足满其壑。此孰非侵足下之所有者？彼之肥，君之瘠也。仆闻君所委管税务者，尽老成忠实，君胡不尽以盐课事委之？倘进献外有余，仆德以犒诸从者。其北来诸棍，量留原奏有名数人，余尽发回。如此则人少而利不分，蠹去而害尽绝，地方安堵，商灶不惊，藉藉诵足下德不衰，名实两利之道也。君谓何如？刘珰首肯。
是时诸亲信者，拥屏后而听，俱叹呼踊跃，深以予言为然。予别后，即环侍刘珰，怂恿之。珰于是决意欲五逐诸棍，而又德其为已树利，且悯其远来之乏也，不能无犹豫，因谓予曰：诸人皆重费而来，不下数千金，今皆萧然空囊，跪泣而诉予，吾欲听先生，而难于对诸人，将柰何？必欲逐去，当捐干金与之。予思暂费而永德，似无不可，立檄运司处五百金分餍之。于是奸党尽散，仅三四孑立，而势遂孤矣。予然后筮日定议。议之日，抚按及刘珰为客，于为主。抚院首发问曰：议内共几何？予曰：此不劳烦言，有三定之例在。因袖出三揭，各送其三，而以大自览。揭内大槪开两淮、河东旧课若干，今进若干，浙课宜仿两处之例。珰大不然之，谓玺书载十五万，岂宜相背如是？坚欲七万，予笑而不答。珰忿气勃勃，予凝然不动。俟其稍平，予反复譬晓之，不听。相持自辰至酉，竟各拂袂别。次早，珰又邀抚按至余所再议，彼此相持，议如昨。予一盒延之，抚按从中解定课二万六干，此外仍议铺热等费，视课数三之一。予私计铺执之说，不可闻于四方，且其数不载入会疏内，万一彼此争论，闻之于上，则予与珰均蹈欺罔之罪矣。然是时皇上责各珰额外进献颇急，名曰孝顺土宜，各珰非此无以安其身。且每一进献，左右嫔嫱无不索赂者，所费颇侈，而各珰又欲六自餍所欲。予若止照疏内之数与之，彼诸费无所出，岂肯俯焉听命，同心会奏哉？况主上方厌薄吾辈，百奏而百不喩，珰疏朝上而夕报可，非得彼会奏，决不能免十五万之加派。展转思之，铺热断乎当与，但当自处于不欺之地耳。因先期一日，预书二揭，内开二额进若干，一进献孝顺士宜若干，皆空白不填，后列余与抚院及该珰官衔。比议定之日，予乃谓抚院曰：议虽定，顾空言无据，安知将来无食言者乎？似当藉重台札。抚院及该珰皆以为然，因而索楮卿子，曰：业已具矣。遂出袖中揭共观之，抚院亦喩予意，即于其下各填注议数。予又曰：数虽书定，似富加三挥。抚院与该珰皆曰：然。因各于员下各押，子与珰因各执其二以为券。揭内不书铺塾，而但书孝顺土宜，则余既自处于不欺，倘他日该珰稍有违言，子即可执此闻之于上，以核其所进之多寡，此䌸虎降魔之策也。缘此举出于卒然，故该珰不及思，不觉隳吾设中。及归而与用事者议，始知其误，而向予悔之，予已坚执不吐矣。渠以议既定，无可柰何，乃阳为上疏，而阴为炀灶之计，竟持中不下。时诸奸中有胡国柱者，巨猾也，因说珰曰：向固堕鹾使者计，今幸明旨不下，此干载七三时也。若借口上意不决，以求多为辞，悉取诸富商，坐以违律屯引，罚银进献，则旬日之闲，可得十万莫大之利也。君盍图之？珰是其策，乃阴访富商五十余人，诬以屯引，豺狼之胥，四出而索。至则酷刑徧加，诸商惧立毙，俱俯首服，罚镪多寡惟命，数日至三四万。而胡猾乘是恫藏诸商，暮夜跪贿其门者如市。一时群棍乘机蜂起，告讦纷纷，各商股栗，如将蹈汤火。
即省会富民，亦惧波及，画夜警惕不宁。且三日遣数十裈，分道肆出，徧布诸关，不曰税盐，则曰税舟，不曰拏私贩，则曰盘夹带，无烋横恣，如虎如狼。子既远役京口，而抚按又以非其职司，即诉之不理。盖会城鼎沸，法纪倒持，人以为无天日矣。予闻之，负病反省，商灶跪而迎，诉者夹道，哭声震野。予亦恻然，挥涕泪而慰之。至则该珰投刺来谒，子因平气曲谕之。该珰因大言曰：居官者当为朝廷，柰何专为商？予正色折之曰：非商则国课何办？为商正所以为朝廷也。足下乃剥商以为朝廷，窃恐群商三散，国计因之而亏。以此为朝廷，吾不知其解也。且责且笑，若将玩之者。譬晓数日，猖炽愈甚。予始知此辈不可以仁义说，又知发纵指示，全在诸棍，不三创之，祸未已也。乃进诸商而与语曰：棍辈所为蔑视我者，以我之重去其官，且惧主上有不测之加耳。一官如敝屣，弃之易，易不足论。七尺既货于朝廷，非吾有也。且病骨去，死不能以寸，此江中之弃剑朽骨耳。死义、死病，等也，死何足惧？誓杖杀棍徒数百。然后抗疏论刘珰之奸，尽发其欺罔事。即主上怒而罪予，予含笑往，誓不悔也。尔等第安枕无惧。盖是时刘珰司榷，所侵匿不下数万，闻子抗疏发奸之说，不觉震恐丧魄，而群裈亦凛凛冰立。余乃下令曰：皇上虽有诏搜余盐，然旨内有会同抚院之说，未尝专以属该珰也。今棍辈首屯引、首私盐、首夹带、首侵占者，纷纷俱赴，该珰并无三字相问，岂以予为委裘乎？余鹾臣也，鹾乃专职，除一切关正引者不许别诉外，即有余盐事宜，尔辈诚赴首珰，亦须兼首本院。违者不论首之虚实，先以不遵明旨，拏责五十，审虚仍责三百。令既下，适有违者，其怨家扭而控子。予立挠五十，几毙。无何，又有扭者至，亦挠如初，诸奸股栗。予声言旦暮且具疏，该珰惧，求解于抚院，愿尽收所遣之群棍，且誓此后决不妄拏二人。因约抚院偕至予所，亲书服罪之劵授子，予始笑而慰之。第告讦虽止，诸棍虽收回，而嘉兴四县小票必欲举行。予已曰：嘉兴者，苏松等处之藩篱也，尔若行小票，则奉行者借此以行其私，名虽行于四县，将来由四县而达于四府尽举全，若行盐之地而占之，是去盐课之半也，审尔则争如初矣，此万万不可。力拒之。该珰坚执欲行，且宣言曰：此事见阻。予泄忿于运司官曰：暮且逮入诏狱矣。司官闻之，急奔诉予，予曰：止此不难，彼所为欲行小票者，不过已入奸商数干之赂，无如其苦诉何，今若呼商震之以威，事立止矣。因悉查诸奸商主名，悬示而召之面审，诸奸商丧魄，求解于珰，珰求解于抚院，予姑免诸奸商之刑，各商乃始敢匍匐而前，顿首谢罪。予责之曰：珰所以坚欲行票者，以入尔辈重赂，无如尔之苦诉何，尔既误于前，予姑贳尔，尔所损赂便可置度外，再不得以取偿为念，尔若重惜尔费，必欲诉珰行票，则余即力缚尔挠而置之死矣。诸商曰：诺。自此行票之议遂息，各商灶始安，然犹以明旨未下为虑。无何，上忽悟，有诏定课二万六干，尽以其事属有司，该珰不许，复与奸弁及诸棍妄奏者悉撒回。报至会城，𬴐呼动地，皆称天子万岁，珰始丧气无一语，而诸弁亦抱头鼠窜。惟是巨奸胡姓者，珰尚笃信宠用之，予谓除恶者务去本，不则复蔓，独计胡方凭城而穴，无所施其法，将奈何？余因悉查其诸赃状，付之珰，令其自处，珰坚不允。余因思一策，先是前院曾以宁波渔税二于四百两子珰助解，予曰：前院所以予此者，以彼时余盐之议未起也，今盐既加税二万余矣，若复与此，是盐重困也，予必不与。因行檄宁波，此后渔税无得解珰，珰闻之甚急，干抚院藩臬诸公，百方恳予，予不允，如是者三月，予知珰情迫矣，乃向三司言曰：予所以不与珰此银者，非负珰也，以珰负我耳。胡猾狐假肆毒，至为贿数干金，此大蠹也，何利于珰而宝之？必欲吾不大约，渠须立逐胡猾，不则吾不与也。珰既爱胡，而尤恋恋于前银，遂约于十日内逐出，予限以三日，且檄仁、钱二县，多差捕围其居，胡穷窘凿坏而逃，予檄县追之不已，胡望门投止，情甚急，阴使所亲求救干珰，珰亦虑擒胡则其体不雅，亲诣谢罪，予阳应之，而阴索胡尤急，珰求救于抚院，不允，求救于按院，亦不允，乃求救干孙司礼，余乃宽胡，盖非胡则珰不为恶，非孙则不能制珰，故余去胡以绝祸源，而又市德于孙，以制珰将来，是拔本塞源之策也。
是举也，予殚一岁之力，穷日夜之思，前后疏几五上，乃得安。然左挈右提，赖刘抚院，尤赖有孙司礼，诸秘密尚有不及书者，故得脱商灶之阽危，救边储于既坏，岁省浙直税十五万，而予亦幸逭于尸素之罪。然非得明诏三颁，予即有筹安施，而祸且炎炎未有艾也。天子圣明，予敢不稽首以拜。扬玉城叶公两浙盐政五疏，正大光明，而势珰奸弁，皆束手而不敢逞。迄今西湖之上，商人祀之不衰，有当时石篑陶望龄、具区冯梦祯两先生所作生祠碑记。生有正直之名，没享俎豆之报，有以哉！此篇乃自叙其事之始末，最为详尽，后之人所当参考之史，而知公之功有不可没者也。按明史食货志，百户高时夏奏浙闽余盐变价，岁可得三十万两，巡抚金学曾勘奏皆妄，疏入不省。于是福建岁解万三千有奇，浙江解三万七千有奇，史以简为得体，故公之功不著。然始云三十万，而所进祇三万七千，则其中情事，亦曲折而可思矣。第史云三万七千，而此云二万六千，意者珰既隳公彀中，遂以所议铺执等费，视课数三之一者，不敢复匿而并进之耶？公时为巡按浙江监察御史，而疏内及此篇所称巡抚刘者，浙江巡抚刘三焜；史云金学曾者，或士是闽巡抚也。嘉庆五年五月十四日，琴士赵绍祖识。
浙鹾纪事终

[book_title]浙鹾纪事附录
玉城叶永盛著浙江盐政
第一疏
巡按逝江监察御史臣叶谨题为涉课甚微，不堪侵夺，边储最重，岁额难亏，乞烛群奸欺诳，亟行罢遣，以裕边计，以保宗社事：臣闻九边者，京师之藩篱；储饷者，九边之命脉。故必九边固，然后京师安；尤必储饷足，而后九边固。盐法者，所恃以饷九边，固藩篱，以拥卫京师者也。故祖宗朝视盐法为特重，有违制阻挠者，虽懿亲勋戚，必罪无赦，非徒重盐法也。重盐法，所以重边防，重京师，重宗社也。臣见近时群小，如田应璧、吴应箕等，欺君妄奏，致两淮、蒲、解之闲，盐法大坏，方不胜扼腕，犹幸而两浙晏然无事。乃近接邸报，见忠义右卫百户高时夏一本，为遵照见行事理，疏通盐法，裕国便商事，奉圣旨：这奏内浙、福等处盐场，累年积蓄盐堆，及壅塞引目，疏通变价，每年约有银叁十万两，有裨国用。准著浙江督理税务内官刘成，福建督理矿税内官高采，不妨原务，各带管彼处，督率原奏官商土民前去，会同各该抚按等官，查理银两解进，不许扰害地方。钦此。臣二见之，不胜骇愕，以为棍徒敢于无端欺诳，三至于此，臣请得而明折之。据奏谓浙、福余盐堆积，岁可得银三十万。夫福之盐利，臣不能知，请言两浙浙课岁额解京银二十四万，给边商银约九万七干，总计共二十三万七干两之数。然此二十三万七干者，不尽出于盐也，内沿海沙地之税，及灶户丁口之税诸项，总计凡十四万有奇，其为盐引纸价者，大约不过九万而已。夫以额课尚不过九万，而谓有余盐乃可获三二十万之多乎？其为欺诳，不辨而明矣。然使此课银九万者，岁岁无缺，犹可支给，然而不能也。两浙行盐共五十万引，行盐之入，浙鹾纪事附录二地，仅十六府三州，内杭州、嘉兴、湖州、松江、绍兴、宁波、台、温等八府，皆近海出盐之地，彼小民近取诸海，即可以供食，肯捐囊金以贸盐乎？虽刀锯日加，鞭扑日用，欲官盐之如数买销，此万万不能，则所恃以完此九万之课者，仅金、衢等七八府弹丸之地而已。夫行盐之地既狭，则买盐之人自少，以故引目壅滞，而课银往往短少，解京不敷，不得已而那借给边商之银以凑解，致使边商坐守四年，尚未领价。是见在课银尚苦不给，日廪廪有掣襟露肘之虞，而谓此外复可得余盐银一二十万乎？其为欺诳，又不辨而明矣。大抵行盐止有此地方，食盐止有此人数，纵使余盐果如山积，而足食之外皆无所用，亦必不能于额课之外而复行余盐。而况迩岁阴雨连緜，灶户煎办不前，商人坐场守支，有年余不得盐者。今诸奸乃云余盐如山堆谷积，真青天白日之下为鬼魅之谈也。思此辈之意，不过欲得皇上三俞旨，辄分布诸场，占据盐利，私卖私贩，任其纵肆，各饱私囊。不知此辈之计二行，则额引尽行停阁，引课尽行亏缺。彼商人捐膏血以输之九边，不远万里而来，乃竟不得分毫盐利而归，有挟资掉臂而去耳，谁肯复输刍粟于边哉？夫边浙鹾纪享附录三无刍粟，军士奚食？陛下试三思之，彼百万猊貅，能枵腹而待毙乎？恐九边之变，不旋踵而起，而藩篱既坏，腹心并危，祸且移之内地矣。即使内府金宝山积，能晏然而坐享之哉？此辈赤贫棍徒，何所顾惜？陛下为宗社万世虑，奈何以祖宗边防大计，而坐坏干三二宵小之手也？伏惟垂神三思，加意边储，将臣疏敕下户部查议，亟停高时夏等之遣，庶盐法不坏而馈饷充，藩蔽无虞而内地固矣。商民幸甚！社稷幸甚！缘系浙课甚微，不堪侵夺，边储最重，岁额难亏，乞烛群奸欺诳，亟行罢遣，以裕边计，以保宗社事理，未敢擅便。为此具本，专差承差徐礼赍奉，谨题请旨。
第二疏
巡按浙江监察御中臣叶谨题，为浙盐余积，毫无妄奏，大违祖制，乞敕会勘，以明虚实，以杜奸谋，如欺微臣甘罪事。顷该忠义右卫百户高时夏奏开，浙、福余盐山积，变价岁可得三十万。臣闻报惊惶，业已十三月初九日具疏，专差承差赍奏。其时未见原奏官条议，尚未及详斥其奸。方在候旨未下闲，复见高时夏又有条陈末议清理盐法之奏。奉圣旨：这奏内合行事宜，著浙江督税内官刘成、福建督理矿税内官高法鹾纪事附录四宷，督率原奏官商土民，各分所管地方，会司抚按等官酌议而行。钦此。夫不曰依议，而曰酌议，在圣明已洞知裈徒虚诳，其言决不可行，故令抚按等官共酌之耳。臣当静听会勘，何敢复赘。顾事关职守，有不容默默已者。据时夏条议疏中，狂悖无状，不可缕数，姑摘其奸欺之大者，为皇上陈之。臣查得大明律内阁一款，凡犯私盐者，杖二百，徒三年，盐货并入官。若知情故纵者，同罪。今时夏条议，谓欲沿途盘杳，凡兴贩无引私盐者，较其盐数若干，量酌小税，给票发行。是私贩者不杖、不徒、不没官，明知之而故纵之，使私盐公行，官盐将尽废也，有是理乎？又查得大明律内一款，凡将有引官盐，不于所该行盐地面发卖，转于别境犯界货卖者，杖一百，其盐入官。今时夏条议，谓有越境贩宾者，照前私盐例给票收税，是越境者亦不杖、不入官，反明给官票，令之肆行，使额引尽停而国课尽缺也，又有是理乎？夫大明律乃高皇帝亲定，其神谟睿虑高出千古，后世人臣谁敢亳发更易？而况盐课三节，尤边储国计所关，故律令垂法独详。今时夏欲纵私贩、纵越境，是不知有大明律，不知有皇上之法，又不知有高皇帝旧制矣。又据条议内，欲将各五场虽积等盐招商变卖。夫两浙出盐之地原少，故额课两淮不及四分之三，加以迩时水旱不时，灶户逃窜，海波冲决，灶地倾颓，盐之所出日小，故在穷灶则盐未煎而先那商价以糊口，在各商则引预告而待灶盐以应掣，东移西凑，额盐尚苦不足，又何从得余盐？所有者不过商人价买之盐贮于各仓，或贫灶煎熬之盐候给与官商者耳。时夏辈岂不明知，而敢为此无影之奏，无非欲侥幸明旨之二降，即分布诸奸，下场强霸，或指官商已买之盐为余盐，或指贫灶待买之盐为余盐，广招私贩，卖价烹分，各餍其腹耳。此计一行，则举官商闲关万里之赀，尽为若辈所攘，势必裹足远去，莫肯输刍粟于边，而边兵扰攘之祸立见。举贫灶勤苦度日之需，尽扼喉而夺之食，而滨海数万之众，无所控告，势必啸聚跳梁，而东南之事，有不忍言者矣。谈及至此，识者寒心。皇上聪明神圣，试三静思，利害自见。而犹锐意于搜括者，无非览时夏所绘之图，见有余盐山积，且其上有树株茂密，信以为盐果如此之多。臣则谓余盐绝无与时夏之奏，天渊悬隔，臣即剖心见胆，必不能仰动天听明矣。欲遂縅舌，但时夏奏称浙、福余盐，可变价三十万，而明旨大维严，方欲查理解进。臣查浙课除地税、丁税之外，仅仅九万，而余盐之数，视正额不啻加倍，即使化土为金，万万无充解之理。日夜思之，欲加派于商，则商人重困，必远窜而不来；欲加征于灶，则空骨无髓，纵敲取其何益；欲减解部之数，则济边正课，豪忽难亏；欲扣给商之银，则四载守支，万难再克；欲听群奸之横肆，则盐法大坏，而国课边储悉举而入无赖之囊。转展图维，措处无策，极鸣哀𥸤，天远听遥，臣之计于是乎穷矣。独计时夏既云余盐山堆谷积，此则有目者之所共见，必不可以囊袖藏者。陛下纵不信，乞即敕原奏官民指引山堆之盐在于何县何场，所谓盐堆之上树株茂密、合抱森森者在于何处，著令抚院等官同臣及督税内官勘验。果如原奏官所云，则欺君之罪在臣，臣甘伏斧钺之诛；如其果虚，乞念边防大计，祖宗二百余年相守成规，亟停掞括，则盐课不亏而储饷以足，讵独微臣及商民之幸，实宗社无疆之休也。缘系浙盐余积，毫无妄奏，大违祖制，乞敕会勘，以明虚实，以杜奸谋。如欺微臣甘罪事理，未敢擅便，为此具本，专差承差王成庆赍奉，谨题请旨。奉圣旨：原奏官民高时夏等具奏，浙、福二省余盐山积，变七价，岁可得银三十万两，已有敇旨，著内官刘成、高采会同各该抚按等官酌议解进。
这本说浙江余盐绝无，果否虚实，还著内外官员公同查议明白，奏请定夺，立限与他。该衙门知道。
第三疏
巡按浙江监察御史臣叶谨题，为浙盐余积，毫无妄奏，大违祖制，乞敇会勘，以明虚实，以杜奸谋，如欺微臣甘罪事。
据浙江布政使赵钦汤、按察使李维桢会呈：万历二十八年二月二十日，蒙臣奉都察院札付，该臣题前事等因。奉圣旨：原奏官民高时夏等具奏，浙、福二省余盐山积，变价岁可得银三十万两，已有敕旨，著内官刘成、高采会同各该抚按等官酌议解进。这本说浙江余盐绝无，果否虚实，还著内外官员公同查议明白，奏请定夺，立限与他。该衙门知道。钦此。钦遵移咨转行两浙巡盐御史，会同巡抚并内官刘成，遵照明旨内事理，查议明白，定限三月内回奏施行到院。奉此，案行二司从公会查，要见两浙额盐若千，历年是否足额，额外是否有余，余盐有无山积，近议行锐毁旧引，有无窒碍等因。蒙此，已经备行盐法道并两浙运司查议去后。随据运使苏养蒙呈称：两浙四所，每年额派引盐四十四万四千七百六十九引，内除温州所引目二万三千五百八引随到随掣不开外，今查杭、嘉、绍三所年额派引四十二万三千二百六十二引，自万历十九年起，至二十八年春季止，通计九年零三季，共该掣销引盐三百九十一万五千六十四引。今查历年以来，通共掣过三百二十二万五千九百七十九引，较之年额，实欠掣六十八万九千人十五引，仍有额外预告未掣者，共八季，实计缺盐通共九十九万三千五百五十七引。设使灶有余盐，何不给卖于商，而停引不掣？商有盐收，又何不照引买运，而困守数年？余盐之无，不待查勘而自明。矧有各场官攒印结，历历可据。再照引以行盐，盐以销引。盐既不足，致额引之欠销，又欲废引兼行，将引目之益壅。引既壅积，致额课之难完，又欲课外加增，将额供之益缺。九边从此枵腹，商灶从此离散等因。又准盐法道右参议林汝诏咨称：覆查无异，合行咨烦覆议转详，并开杭、嘉、绍三所掣销引数等因到司，会议相同，呈详到臣。臣等犹恐不的，复亲往许村等场，逐二踏勘。但见穷灶釜空灰冷，极目萧条。母论山堆谷积，即稍有煎熬之盐，皆预那商价糊口。盐涉鹾纪事附录九未出锅，而商人已守而索之矣。正谓二月卖丝，五月粜谷，言之殊可酸鼻。勘后，臣复会同提督军务巡抚浙江等处地方都察院右副都御史刘、巡按浙江监察御史李、内官监右监丞刘，反复参酌，查看得：原奏官民所称余盐者，乃额外多余之盐也。今查浙课四十四万四干七百六十九引，年年销不及额，积之九年，共缺盐九十九万三干五百五十七引。是额内方苦不足，额外何得有余？果有余，彼贫宠何不变卖救饥，而甘心枵腹以待毙？商人何不买收营利，而甘心困守至数年？余盐之无，诚不待勘而可决者。况臣等亲临踏勘，绝无影向，是不徒以理断之，臆决之，而又以目睹之者也。
盐既无余，课难加额，欲遂丐天恩停免。但内官以为明旨森严，何敢以空文覆奏，必欲多方设处，以称上心。乃擭查运司积有远年废引，计数三十五万有奇，谓可变价解进。臣以为引特一空纸耳，有引无盐，即引如山积，将安用之？况废引数多，一时并行，则额引尽壅，边饷何供？内臣必不肯已。臣仰体圣意，虽明知事体窒碍，不敢不委曲允从。乃听内臣徧𢯱各场，得见煎额盐约可变课三万五千余两，将前废引扣数给商完课解进外，而内臣又执称各浙本纪事附录十省运司，如河东、两淮之类，皆有岁解额课，欲比例措办。臣等以为浙盐原与他处不同，他处之盐，或以风吹日晒而成，不甚费人力。浙盐全赖煎熬，人力百倍，欲加额课，商灶奚堪？似难比例。内臣坚执不从，臣势不能强。反复计筹，求所以措处之策，不过曰裁省与加派二者而已。查得臣衙门诸役，例有工食及出巡一切公费，皆势之必不可无者。顾臣为盐官，若不躬自节省，而徒加派于商灶，何以服舆人之心？臣将前项逐一裁减，约可得千余金。再查滨海新气地亩，或地腴而税轻，或已熟面未税，量行加派，及天赐场新增盐课，并盐牙税银，共前四项，约六千两。此外将前扣余废引，那借额盐行卖，足课一万两。废引既完，即于各商照引加税，各灶照户加煎，凑足前数，其税额一万六千两。臣措处至此，自谓殚竭心虑，计尽而无复之矣。乃内臣复坚欲加课三万两，凑额二万六千两。原内臣之意，不过欲效劳皇上，为国课求增。第增课愈多，则加派愈重，在商灶损此三万，不啻去骨中之脂髓，在内府增此二万，何足益沧海之分毫。况盐务关系边饷，最为重大，区区两浙煎盐，止有此数，增二万国课，必减一万边储，积之数年，当缺一年之饷么。二、异日者，九边年例不敷，户部复有内帑之请，未免更烦圣虑，则又不若及今裁酌，而留不尽于边储之为得也。伏惟皇上垂神三思，如果诸边计甚重，商灶难堪，得停撄括上也。倘以为国谍必不可已，容臣岁办额课银二万六千雨，准以本年三月初六日敕书到日为始，按季征解，以济大工，俟工完即止。则两浙商灶，虽不能尽邀停免之恩，犹所谓宽一分得受一分之赐。倘俞内臣所奏，必欲岁额二万六千两，臣藐尔犬马，诚不敢违天，恐自此而商灶愈困，边计愈亏，其害将有不可言者矣。惟圣明裁夺。
再照皇上颁敇内臣，既谕以安静行事，又戒以滥用匪人。臣等庄诵至此，相与感叹，以为圣明长虑却顾，真所谓超出寻常万万。臣等奉旨会议，敢不兢兢。祇臣已与内臣公同面论，前项岁解额课，容臣委运司官管理征完，按季如数交内臣解进。至于随从员役，遵照明旨，止留原奏二三名应用，其余尽行逐回。如此则事权归二，而彼此无纷扰之虑；委用不滥，而地方获宁静之休。此又臣等仰体圣意，而内臣亦同心而乐从者也。并乞赐俞旨，敕下户部行臣等，以便遵守。臣及商灶无任颛鸣祈恳之至。缘系浙盐余积，毫无妄奏，大违祖制人，乞敕会勘，以明虚实，以杜奸谋。如欺微臣甘罪事理，未敢擅便。为此具本，专差承差朱云赍奉，谨题请旨。
第四疏
巡按浙江监察御史臣叶谨题，为会议明旨未颁，商灶离散可虑，乞杳近奏，速赐允行，以安人心，以充国课边储事。近因忠义右卫百户高时夏奏称，浙、福余盐山积，岁可变价得三十万，臣具疏再绣。奉旨：原奏官民高时夏等具奏，浙、福二省余盐山积，变价岁可得银三十万两，已有
敕旨：著内官刘成、高采会同各该抚按等官酌议解进。这本说浙江余盐绝无，果否虚实，还著内外官公同查议明白，奏请定夺，立限与他。该衙门知道。钦此。钦遵。会同抚臣刘、按臣李、内臣刘，公同将历年掣盐引目查算，及亲诣各场踏勘余盐，委系绝无。但明旨严森，不敢以空文覆奏。臣曲从内臣之议，将运司锐废引目变价二万五千余两先行解进外，复因岁课无办，议加派裁省诸项，以凑额供之数。在臣则议岁额一万六干两，内臣则议岁额三万六干两，抚按二臣则酌乎二者之闲，议额二万两。已于四月十五日公同会稿具题，迄今未蒙裁定。续接邸报，见内臣于本年二月闲有条陈三疏至五折，差已孝付。众月十三日奉圣旨：是。奏内应行事宜，遵照前旨会议而行，母亏原奏银两额数，亦不可困累地方。原奏官高时夏领敕已经四月，如何尚未赍到？尔便严查，上紧奏来定夺，不许容纵。该部院知道。钦此。夫皇上于臣等会疏，则迟迟未允，而于内臣条陈之疏，则有母亏原奏额课之旨。意者以原奏两浙该课十五万，而臣等所议乃若是之少，或以臣等之勘议未必实，而余盐绝无之说未必真耳。夫两浙余盐之有无，皇上诚不得而亲见。若夫浙课解部济边，岁止一十四万，载在大明会典，其书见在前，可取而览也。夫旧课止一十四万两，而今新奏余盐之数乃至十五万两，是余盐比正课反加多壹倍有余矣。即使将解部正课尽解进内府，尚缺二万之数，无从措处。况部课系九边年例，急如星火，皇上以为可缺乎，不可缺乎？可尽解内府否乎？部课十四万既不可缺，而奏额十五万又欲足数，即粉商灶之骨，皇上以为能足乎，不能足乎？且两淮、河东与两浙同一盐课也，两淮解部六十万，解内府者近议三十二万；河东解部解边共一十九万八干，解内府者近议不及三万。是在两淮则旧课十分，新进者止十之二耳；河东旧课十分，新进者尚不及二分。然彼二处盐，臣业已措处无策，哀鸣屡屡矣。今两浙若欲母亏原奏额数，是旧课十分，而新课尚溢十分之外，较之两淮、河东加重大倍矣。臣非能神运鬼输，如之何能充额也？臣屡诵圣旨，皆云母亏国课，亦不可妨损边饷。今若求足原奏十五万，则边饷必至全无，不特妨损而已。皇上但见原奏额数，而未及细查两浙旧课之数，故有此耳。倘一查阅会典，则原奏之欺立见，当必以臣等之会议者为确矣。
今两浙商灶，自去年十月闻报以来，皆纷纷传言，以为朝廷将加倍派征，不胜惊惧，议欲弃业逃散，商不买盐，灶不煎盐者，已半载矣。近因会议三疏，人心稍安，倘皇上复欲母亏原额，则商灶惊惶如故，将来商必挟赀远去，灶必流离思乱，不独内供无措，部课无出，而海滨岌岌之势，且在目前矣。此等景象，皆内臣所亲见，臣非敢有一豪虚妄以欺天听也。伏乞皇上俯念浙课止二十四万，必难加倍，查照两淮、河东事例，并细查臣等近日会议之疏，参酌圣心，速赐批发，庶明旨早降一日，则地方商灶早安二日，臣等亦便于遵行，而国课、边储两无误矣。缘系会议明旨未颁，商灶离散可虑，乞查近奏，速赐允行，以安人心，以充浙鹾纪事。附录国课、边储事理，未敢擅便，为此具本，专差承差闻人峤赍奉，谨题请旨。
第五疏
巡按浙江监察御史臣叶谨题，为会疏未蒙裁定，解银未见赐收，冒死再叩，乞速降明旨，以定人心，以便遵守事。
臣顷者奉旨会议两浙盐课，与抚按内臣同日具疏上奏，并先将废引变价银二万五干二百五十两，付内臣随疏解进。迄今待旨三月有余，而会疏未蒙批发，银两未见杳收，臣等不胜惶惑。臣每见皇上于各处解进银两，不论多寡，俱有收进之旨。今此银也，以为未收，则进解巳久，似萭无未收之理；以为既收，则查照往例，万无不颁旨之理。臣夙夜疑虑，不知前银竟置何地。纵内臣以为已解进内府，而无明旨可凭，臣等孰从而信之。又杳两淮、河东等处，凡系盐课，皆荷圣慈轸念边计，并从宽恤，有奏必允必速。独两浙会疏未蒙批发，或者以原奏一十五万，而臣等所议太少，故圣意难之耶。原臣等之议，非漫无凭据，乃查照两淮、河东事例，而稍增损之者也。两淮解部者，旧额六十万，近议解内府者，一十二万；河东解部济边者，旧额十九万有奇，近议解内府者，不及三万。屈指两处之数，大约旧课十分，新课仅二分，且有不及二分者。浙课解部旧额止一十四苖，不惟不及两淮，亦不及河东。内臣所议之数，正与两处事例相合。臣等以浙盐煎熬甚难，尚欲求圣慈宽减，若必照原奏之额，取盈一十五万，是新课比旧额反多二倍有余，较之两淮等处，轻重苦乐，天渊悬隔，即粉商灶之骨，万万无完理矣。夫天下之商灶，皆皇上之赤子；天下之盐课，皆皇士之库储。各处皆蒙宽恤，岂其于两浙而独欲加倍追征？在圣明必不其然。而今迟迟未发者，或者万几烦冗，一时省览未及耳。然圣断一日未发，则臣等三日无所遵守，地方商灶则一日不得宁息，势必废业逃窜，转而之四方。此其关于国计边储，非细故也。伏望皇上查照两淮等处事例，及将臣等会疏参酌多寡，批允额数，下部行臣，以便遵守。至于内臣巳解银两，有无收进内府，明降圣旨，俾臣等晓然共知，庶涣汗颁而群疑释，宸断定而人心安，国计边储并有赖矣。缘系会疏未蒙裁定，解银未见赐收，冒死再叩，乞速降明旨，以定人心，以便遵守事理，未敢擅便。为此具本，专差承差王承庆赍奉，谨题请旨。奉圣旨：这进到废引并见存煎盐变价银两，俱交内库查收。原奏官民高时夏等，前奏浙、福二省余盐山积，变价岁可得银三十万两。有旨：浙江银十五万两，著
钦差内官刘成会同抚按等官查理解进。今览奏内会同抚按等官查勘各处盐场，弁无盐斤存积，虚谬如此。其公同酌量滨海地亩，新增盐课牙税，并裁省公费，及各灶计户加煎，各商计引加税，岁办共银二万六干两。既经尔等内外官员合议无异，准著各该经管有司官员照数征收，每年解进内官刘成处，类总夏秋二季解进应用。原奏官高时夏误听妄奏，姑著回卫。盐法关系国课边饷，再不许纷纷更议。该部院知道。
今之崇文书院，昔之紫阳崇文会也。明万麻闲，监察御史两浙盐台泾上叶公永盛所创，以课盐商子弟之由徽来杭者，并为奏立商籍，以为进身之阶。院中奉朱子，故名紫阳，而崇文者，会文之意也。叶公去浙，商人思之，以院后寝祀叶公，作生祠，春秋祀焉。并立德政碑者二，三置孤山，一置院中。孤山碑为具区冯梦祯撰，九边商人公立。院中碑为石篑陶望龄撰，杭、嘉、绍三所商人公立。碑言叶公盐政事极详，并述公具疏浙鹾纪享，附录大始末，兴利除害之大旨，而疏辞未能尽详也。丁君松生得其稿，且付梓以传，使五疏之文，历三百年而昭然大显，何其伟欤！予因叹自明以来，秉盐政于吾涉者，历任曾不乏人，今且莫举其名，而独知有叶公，始知为政者贵廉明，而才识为尤重。当浙盐将废之日，横珰持权于朝廷，奸弁交讧于内外，下而群棍佐之，上而抚按瑟缩，不置一辨。惟叶公一人，先机画策，临事裕如，使横珰奸弁无所施狡，而天听以回，浙商以安。其成败之机，不可以豪发闲，谓非才识兼备者而能之哉？又岂独盐政然哉？宜两浙商人感恩入髓，至今不忘。盖今之业盐于两浙者，仍昔日之始来于新安，在昔日为子弟，而今日为祢祖也。余因叶公恤商之政，仍即其有裨于书院者言之。盖书院至今亦已三百年，而课于院者且日盛也。且不独商家子弟也，木本水源，能无景仰？而叶公之大造于吾浙者，又岂独书院已哉？光绪癸已，仁和后学王同书后。
浙鹾纪事附录终
涉鹾纪事附录九西胡切光绪十有七争三月番禺梁鼎芬题

        </div>
      </div>
    </div>
  </div>
</div>
<!--update:2025-08-30 09:45:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>