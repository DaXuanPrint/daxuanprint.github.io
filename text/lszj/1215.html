<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="王代记,王代记全文在线阅读,王代记全文在线下载,大玄古籍书库">
<meta name="description" content="《王代记》，作者及年代不详，叙述琉球第二尚氏王朝的历代王统谱系。琉球大学附属图书馆藏有写本，写于日本大正十三年（1924年）十一月。_王代记_全文在线阅读_王代记_全文在线下载_大玄古籍书库">
<title>王代记_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">王代记</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]18370</span> <br/>
          说明： <span class="inputVal" id="bkdec">《王代记》，作者及年代不详，叙述琉球第二尚氏王朝的历代王统谱系。琉球大学附属图书馆藏有写本，写于日本大正十三年（1924年）十一月。</span> <br/>
          封面： <span class="inputVal" id="bkimg">Z_6683.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]王代记
[book_author]佚名
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]18370
[book_dec]《王代记》，作者及年代不详，叙述琉球第二尚氏王朝的历代王统谱系。琉球大学附属图书馆藏有写本，写于日本大正十三年（1924年）十一月。
[book_img]Z_6683.jpg


[book_title]王代記
（王統圖略）
尚稷王
尚稷王【尚稷王未嘗即位，止以王祖正統之重追尊稱王。故王統圖中不敢稱王。】
童名及誕壽不傳，乃葉壁伊是名首見村人也。
父母【名氏不傳】
妃 瑞雲【童名不傳。洪武二十九年丙子生，宣德九年甲寅二月初二日卒，葬于葉壁陵。】
長子曰尚圓，次曰尚宣威【葉壁遺老傳：尚圓王有一姊一弟，弟名尚宣威。又有一叔一姑，即今葉壁世稱阿武加那志者，其姊後也；稱茗刈里主者，其叔父之後也；稱多嘉屋田阿武者，其姑之後也。皆世受襲爵，著為定規。然無有典籍可考，故註以記焉。】
明宣德九年甲寅，尚稷及妃薨。【墓在葉壁，今稱其墓曰玉陵。】
康熙三十八年己卯二月初七日，以正統王祖之重，追尊稱王，奉祀于圓覺寺宗廟。【或曰：尚稷乃義本之後，或曰天孫氏之裔，未知孰是。然以王統之所開而考之，則先王之後胤，或有故而處于彼島無疑矣。不然，則彈丸蛟島，安能得有此大福耶。】妃瑞雲奉祀于天王寺。
尚圓王
尚圓王【成化八年壬辰册封，正使官榮、副使韓文。】
童名思德金，神號金丸按司添末續之王仁子。明永樂十三年己未降誕。明成化六年庚寅即位，同十二年丙申七月二十八日薨。在位七年，壽六十二。葬于見上森陵。此日百官、庶人如喪考妣。【弘治十四年辛酉，尚真王始築玉陵，而移葬焉。】
妃世添大美御前加那志，童名宇喜也嘉。正統十年乙丑生，弘治十八年乙丑三月初一日薨，壽六十一。號月光。葬于玉陵。【父名不傳】
王有一男一女：
尚真【稱久米中城王子。後登王位。】
聞得大君加那志，童名音智殿茂金，號月清。【生日忌日不傳。葬于玉陵。無後。皆妃月光所生也。神主安置于天界寺。】
尚宣威王
尚宣威王【尚圓王弟】
童名不傳。神號西之世主。明宣德五年庚戌降誕。明成化十三年丁酉即位。在位六個月，退隱于越来。是年八月初四日薨，壽四十八。謚義忠。【葬地不傳。其子孫世領越来。今湧川親方元祖。神主奉安于崇元寺。】
妃【名號并生壽、葬地不傳】
尚真王
尚真王【成化十五年己亥册封，正使董旻、副使張祥。時歲十五。】
童名真加户樽金，神號於義也嘉茂慧。【オキヤカモヒ】明成化元年乙酉降誕。同十三年丁酉即位。【時歲十三】明嘉靖五年丙戌十二月十一日薨。在位五十年，壽六十二。葬于玉陵。
妃居仁【尚宣威之女，生壽并葬地不傳。】
王有二夫人：
思户金按司加那志，號華后。【正德十一年丙子三月十一日卒，生壽、葬地不傳。神主奉安于天界寺。謝氏知名親雲上成良女。今崎山村仲里筑登之親雲上二世祖。】
茗刈子女【童名及生日、忌日、號、名、葬地不傳。】
王有七男一女：
尚維衡【朝滿。稱浦添王子。妃尚氏居仁所生。童名思德金。弘治七年甲寅降誕。嘉靖十九年庚子十一月十一日卒，壽四十七。號月浦。葬于浦添極樂陵。而後，尚清王不堪追慕之情，故以先王之葬禮，遷靈骨於西玉陵。興長女峰間聞得大君合葬一厨子也。今小禄按司元祖。】
佐司笠按司加那志。童名真鍋樽，號慈山。【生日忌日不傳，葬于玉陵。嫁尚氏美里王子朝易，茗刈子女所生。今湧川親方二世祖。】
尚朝榮【稱大里王子。無後。母并生日、忌日、葬地不傳。神主安置于天界寺。】
尚韶威【朝典。稱今帰仁王子。童名真武體金，號宗仁。生日不傳。嘉靖年間卒。葬於西玉陵。今具志川按司元祖。】
尚龍德【朝福。稱越来王子。俱母不傳。童名真三良金，號雲体。生日、忌日、葬地不傳。今嘉味田親方元祖。】
尚清【稱中城王子。夫人謝氏華后所剩。後登王位。】
尚亨仁【稱金武王子。無後。生日、忌日、葬地不傳。神主安置于天界寺。】
尚源道【稱豊見城王子。無後。俱母不傳。生日、忌日、葬地不傳。神主安置于天界寺。】
尚清王
尚清王【嘉靖十三年甲午册封，正使陳侃、副使高澄。時歲三十八。】
童名真仁堯樽金。神號天續之按司添。明弘治十年丁巳降誕。明嘉靖六年丁亥即位。同三十四年乙卯六月二十五日薨。在位二十九年，壽五十九。葬于玉陵。
妃思真錢金按司加那志。嘉靖三十年甲寅六月十三日薨。號月江。葬于玉陵。【生日、壽不傳。毛氏兼城之女。今久場川村平安名里之子親雲上元祖。】
王有三夫人一妻：
城之按司志良禮。童名真鶴金，號瑞室。【生日、忌日不傳。葬于末吉之墓。宜野灣間切謝名村新城原也女。始于子孫賜魏氏，後改陳氏。今鳥小堀村石川筑登之親雲上元祖。神主奉安于伊江王子宅。】
大按司志良禮。童名真美那古金，號后德。【生日、忌日、葬地不傳。樂氏屋宜親雲上昌寔女。今崎山村安里筑登之親雲上元祖。神主奉安于其宅。】
大按司志良禮。童名真世仁金，號禮室。【生日、忌日不傳。葬于湧田之墓。王農夫親之女。神主奉安于玉川按司宅。】
與那原阿護母志良禮。號誠淑。【童名及生日、忌日、葬地不傳。那氏堅嘉之妹。今大飩川村平識筑登之親雲上元祖。神主奉安于喜屋武親雲上宅。】
王有十男二女：
尚禎【稱中城王子。無後。夫人樂氏后德所生。生日、忌日、葬地不傳。妃君豐見按司加那志，號圓室。毛氏澤岻親方盛里女。今上里親雲上元祖。神主安置于天界寺。】
尚元【稱久米中城王子。妃毛氏月江所生。後登王位。】
尚楊叢【朝宗。稱勝連王子。號金溪。生日、忌日、葬地不傳。今新里親雲上元祖。】
尚鑑心【稱大伊江王子。無後。生日、忌日、葬地不傳。神主安置于天界寺。】
阿應理屋按司加那志。【童名及生日、忌日、葬地不傳。】號德大。【無後。神主安置于天界寺。】
尚桓【朝里。稱北谷王子。童名及生卒不傳。號春楊。葬于天山御墓。今與那覇親方元祖。】
尚范國【朝典。稱東風平王子。俱母不詳。生日不傳。嘉靖二十七年戊申十一月十一日卒。號泰甫。葬于高嶺間切與座之墓。今玉城按司元祖。】
尚宗賢【朝義。稱伊江王子。夫人陳氏瑞室所生。童名金千代金。嘉靖十七年戊戌生，萬曆十四年丙戌五月十九日卒，亨年四十九。號昨夢。移葬于石嶺之墓。今伊江王子元祖。】
尚洪德【稱讀谷山王子。夫人禮室所生。童名思德金，生日不傳。嘉靖二十七年戊申三月九日卒。號山英。葬于玉陵，遷于湧田之墓。今玉川按司元祖。】
尚龔禮【朝喬。稱豊見城王子。童名及生卒不傳。號德崇。葬于湧田之墓。今伊良波親方上元祖。】
首里大君按司加那志。【童名及生日、忌日不傳，葬于玉陵。】號桂月【俱母不詳，無後。神主安置于天界寺。】
尚悦【朝武。稱羽地王子。妻那氏誠淑所生。童名不傳。萬曆十五年丁亥七月十八日卒。號梅仙。葬于西玉陵。今喜屋武親雲上元祖。】
尚元王
尚元王【嘉靖四十一年壬戌册封，正使郭汝霖、副使李際春。】
童名不傳。神號日始按司添。明嘉靖七年戊子降誕。同三十五年丙辰即位。明隆慶六年壬申四月初一日薨。在位十七年，壽四十五，葬於玉陵。
妃真和志聞得大君加那志。萬曆三十三年乙巳正月十日薨。號梅岳。葬千玉陵。【童名及生日、壽不傳。廣德寺浦添親方女孫。浦添無後，故今神主安置于松川親雲上宅。】
王有三夫人：
久米具志川大按司志良禮。童名真鍋樽金，號雪嶺。【生日、忌日不傳。葬于山川之墓。西原間切幸地村翁長大屋子女。神主奉安于護得久按司宅。】
前東之按司。童名真鍋樽金，號梅嶺。【生日不傳。萬曆二十四年丙申六月二十二日卒，葬于山川御墓。毛氏新城親方安基女。神主奉安于天界寺。今池城親方元祖。】
真南風按司。童名真津比樽，號南霜。【生日不傳。天啓五年乙丑十一月十四日卒。葬地不傳。毛氏豊見城親方三世祖。神主奉安于其宅。】
王有三男一女：
尚康伯【朝通。稱久米具志川王子。夫人雪嶺所生。童名忠樽金。嘉靖三十六年丁巳十一月十五日生，萬曆三年乙亥二月十日卒，享年十九。號一蕣。葬于西玉陵。今護得久按司元祖。】
尚永【稱阿應理屋惠王子。後登王位。】
首里大君按司加那志。【童名及生日不傳。】號一枝。【隆慶四年庚午七月十八日薨。葬地不傳。嫁尚懿，追封稱王。俱妃梅岳所生。今小禄按司三世祖。】
尚久【稱大金武王子。夫人毛氏梅嶺所生。童名真三郎金。嘉靖二十九年庚申十月十八日降誕。泰昌元年庚申三月十五日薨，壽六十一。號紹和。葬于西玉陵。今金武按司元祖。追封稱王。妃金武大按司志良禮，童名思户金，號一鏡，寵氏上間親方長胤女。今崎山村金城筑登之親方上元祖。有二妻，一曰真嘉户樽，豊見城間切西原村平良掟之女；一曰内間阿摩衆武志良禮，童名真鍋樽，美里間切大里村中村梁掟親雲上之女。長子曰尚憲。次曰島尻佐司笠按司加那志，童名真鍋樽金，嫁向氏東風平按司朝易。次曰宇志掛按司加那志，童名思武太金，嫁向氏讀谷山按司朝宜。次曰尚寛。次曰尚定。次曰尚豊。次曰首里佐司笠按司加那志，童名思户金，嫁毛氏豊見城親方盛良。次曰島尻佐司笠按司加那志，童名真錢金，嫁向氏豊見城按司朝行。次曰尚盛。次曰尚漚。次曰尚亨。次曰金是寶。次曰花城按司加那志，童名真宇志金，嫁向氏浦添親方朝守。次曰尚全矩。尚久王及妃一鏡神主奉安于天界寺。】
尚永王
尚永王【萬曆七年乙卯册封，正使蕭崇業、副使謝杰。時歲二十一。】
童名不傳。神號英祖仁耶添，又稱日豊操王。嘉靖三十八年己未降誕。明萬曆元年癸酉即位。【時歲十五。】同十六年戊子十一月二十五日薨。在位十六年，壽三十。葬于玉陵。
妃島尻佐司笠按司加那志。童名真滿金。嘉靖四十一年壬戌生，崇禎十年丁丑八月二十六日薨，壽七十六。號坤功。葬于天山御墓。【乾隆十六年辛未二月初四日移葬于東玉陵。尚氏北谷王子朝里女。今與那覇親方元祖。】
王有二夫人：
前東之按司。童名真鍋樽金，號慈山。【嘉靖三十年辛亥生，萬曆三十三年乙巳十月十九日卒，享年五十五。葬于天久之墓。金氏具志頭親方能安女。今當藏村宮里之子親雲上元安于其宅。】
西之按司。【童名及生日、忌日不傳。】號梅月【葛氏謝名親方秀信女。今多嘉山里之子元祖。】
王有二女：
阿應理屋按司加那志。童名真錢金，號蘭叢。【嫁尚寧王。】
聞得大君加那志。童名思武太，號月嶺。【萬曆十二年甲申九月初七日生，順治十年癸巳三月二十日卒，壽七十，葬于西玉陵。嫁尚氏大里王子朝長。俱妃尚氏坤功所生。今小禄按司四世祖。浦添王子朝滿孫勝連按司長子。無後。】
尚寧【稱浦添王子。尚懿之長子也。尚懿之父，尚真王長子尚維衡之嫡子尚弘業浦添王子朝喬也。尚永王無嗣，故為世子。尚寧王生母即尚永王之妹首里大君按司加那志也。】
尚寧王
尚寧王【萬曆三十四年丙午册封，正使夏子陽、副使王士禎。時歲四十三。】
童名思德金，神號日賀末按司添。嘉靖四十三年甲子降誕。明萬曆十七年己丑即位。同四十八年庚申九月十九日薨。在位三十二年，壽五十七。葬于極樂陵。
妃阿應理屋按司加那志。童名真錢金。康熙二年癸卯八月初七日薨。號蘭叢。【生壽不傳，乃尚永王長女。康熙二年癸卯八月七日卒。葬于天山御墓。乾隆二十四年己卯十一月二十一日，移葬于極樂陵。】
王有二夫人：
西之按司。童名真鍋樽金，號西月。【生日不傳。萬曆三十二年甲辰八月二十三日卒。葬于泊之墓。傅氏佐辺親方厚旨女。今池原親雲上元祖。神主奉安于其宅。】
安谷屋大按司志良禮。童名真鍋樽金，號凉月。【嘉靖四十年辛酉生。崇禎七年甲戌五月初六日卒。壽七十四。葬于末吉之墓。中城間切安谷屋村章氏安谷屋親雲上女。今佐久真親方元祖。神主奉安于其宅。】
尚豐。【朝昌。始稱佐敷王子，次稱中城王子。尚元王第三子尚久之第四子也。時尚寧王無嗣，故尚豊王奉命入繼大統。】尚豊王生母即金武大按司志良禮，號一鏡。【生日不傳。天啓四年甲子九月二十九日卒，葬于金武按司墓。乾隆二十四年己卯十一月二十一日，移葬于西玉陵。】
尚豊王
尚豊王【崇禎六年癸酉册封，正使杜三策、副使楊掄。時歲四十四。】
童名思五郎金，神號天喜也未按司添。萬曆十八年庚寅十一月十三日降誕。明天啓元年辛酉即位。明崇禎十三年五月初四日薨。在位二十年，壽五十一。葬于玉陵。
妃我謝上森按司加那志。童名真錢金。【萬曆二十五年丁酉生。同四十二年甲寅六月二十日薨。享年十八。】號梅岩。葬于玉陵。【父尚氏具志頭王子朝盛。今小禄按司四世祖。母惠郎部阿應理屋惠按司穆氏，具志川親雲上昌娟女。】
繼妃君豊見按司加那志。童名思真牛金。【萬曆十六年戊子十一月二十五日生。順治十八年辛丑六月初四日薨。壽七十四。】號蘭閏。【葬于父良豊之墓。乾隆十六年辛未二月初四日，移葬于東玉陵。馬氏名護親方良豊女。今小禄親方三世祖。母真牛金，毛氏池城親方安陳女。】
王有三夫人一妻：
西之按司加那志。童名真鍋樽金。號凉月。【萬曆二十五年丁酉生。崇禎七年甲戌六月初一日卒。享年三十八。葬于山川崎御墓。乾隆二十四年己卯十一月二十一日，移葬于西玉陵。松氏大見武親雲上定昌女。神主奉安于天界寺。今鳥小堀村宜座里之子元祖。】
真南風按司。童名乙美金，號蘭室。【萬曆廿年壬辰生。順治十五年戊戌四月初四日卒。壽六十七。葬于末吉之墓。吳氏幸地親方宗廣女。今我那覇親雲上五世祖。神主奉安于大中村仲地里之子親雲上宅。】
真南風按司。童名真鍋樽金，號南岳。【萬曆三十四年丙午六月生。崇禎十年丁丑四月十五日卒。享年三十三。葬于山川御墓。樂氏田名親雲上昌敷女。今崎山村安里筑登之親雲上四世祖。神主奉安于其宅。】
與那原阿護母志良禮。【童名及生日、忌日不傳。】號苑叢。【葬于𣑯原之墓。與那原村平敷親雲上女。今與那原村稻福筑登之親雲上元祖。神主奉安于其宅。】
王有四男四女：
尚恭。【稱玉城王子，次稱浦添王子。童名真三良金。號良春。萬曆四十年壬子二月初六日降誕。崇禎四年辛未二月廿日薨。壽二十。葬于西玉陵。妃城間按司加那志，童名真嘉户樽金，號雲嶺，毛氏豊見城親方盛良女，今豊見城親方六世祖。有一女曰浦添按司加那志，童名思乙金，嫁向氏勝連按司朝賢。尚恭及妃雲嶺神主奉安于天界寺。】
首里大君按司加那志。童名思乙金。號徹心。【萬曆四十一年癸丑五月廿日生。康熙十八年己未三月十四日卒。壽六十七。始葬於玉陵，後移葬於上間之墓。】嫁尚氏具志川按司朝安。【今喜屋武親雲上三世祖。生一女，童名思龜，嫁尚氏大宜味按司朝知，今與那覇親方五世祖。】嗣後改嫁向氏摩文仁按司朝明。【今伊良波親雲上四世祖。大君按司加那志無嗣子，以外孫大宜味按司朝知長子朝智為嗣。今阿波根親方元祖。】
尚文。【朝益。稱中城王子。多恙，不能即位。俱妃尚氏梅岩所生。童名真牛金。】號德馨。【萬曆四十二年甲寅六月廿四日降誕。康熙十二年癸丑正月初二日薨。壽四十八。葬于末吉陵。妃大城按司加那志，童名真鍋樽金，號亮直，馬氏國頭按司正彌女，今國頭王子六世祖。尚文公及妃亮直神主奉安于天界寺。】
尚賢【稱久米中城王子。後登王位。】
澤岻翁主。童名真鍋樽金。號碧蓮。【生日不傳。順治八年辛卯四月十六日卒。葬于西玉陵。嫁向氏具志川按司朝庸。俱夫人松氏凉月所生。今喜屋武親雲上四世祖。神主安置于天界寺。】
嶋尻佐司笠按司加那志。童名真蜷甲金。號剛心。【生日不傳。康熙廿二年癸亥十月十三日卒。葬于山川御墓。嫁向氏喜屋武按司朝古。夫人樂氏南岳所生。今嘉味田侵犯四世祖。神主安置于天界寺。】
尚質【始稱佐敷王子，次稱中城王子。夫人松氏凉月所生。後登王位。】
與那城翁主。童名真鶴金。號玄禎。【生壽不傳。康熙十八年己未十月二十四日卒。葬于平良之墓。嫁向氏大城親方朝誠。夫人樂氏南岳所生。今野村親雲上六世祖。】
尚賢王
尚賢王【未及册封】
童名思松金。明天啓五年乙丑九月十五日降誕。明崇禎十四年辛巳即位。【時歲十七。】順治四年丁亥九月廿二日薨。在位七年。壽廿三。葬于玉陵。
妃玉寄按司加那志。童名真加户樽金。崇禎三年庚午十一月十九日生。康熙五年丙午正月十日薨。享年卅七。號花囿。【葬于父朝則之墓。乾隆十六年辛未二月初四日，移葬于東玉陵。向氏越来按司朝則女。今浦添親方元祖。母真加户樽，紀氏大嶺親雲上好寛女。】
妻真壁阿護母志良禮。童名真加户樽金。號制心。【天啓七年丁卯十二月十七日生。康熙四十八年丁亥四月十一日卒。壽八十。葬于銘苅之墓。毛氏真壁親雲上盛辰女。今内金城村松田里之子親雲上元祖。神主奉安于我謝親雲上宅。】
尚質。【尚賢王升遐之日，弟尚質奉遺命為世子。】
尚質王
尚質王【康熙二年癸卯册封，正使張學禮、副使王垓。時歲三十五。】
童名思德金。崇禎二年己巳八月十五日降誕。大清順治五年戊子即位。【時歲二十。】康熙七年戊申十一月十七日薨。在位二十一年。壽四十。葬于玉陵。
妃美里按司加那志。童名真松金。崇禎二年己巳四月初一日生。康熙三十八年己卯十二月二十一日薨。壽七十一。號栢窓。【葬于玉陵。尚氏羽地王子朝泰女，今羽地按司五世祖。母平良美物君按司加那志，向氏大里按司朝生女。】
王有一夫人三妻：
真南風按司。童名思户金。號本空。【葬于平良之墓。崇禎三年庚午十一月初五日生。康熙四十年辛巳十二月初七日卒。壽七十二。東氏知念親方政貞女。今知念里主四世祖。神主奉安于大村按司宅。】
安谷屋阿護母志良禮。童名思户金。號本光。【崇禎二年己巳八月十五日生。康熙十一年壬子十月十日卒。享年四十四。葬于末吉之墓，次後移骨於宜野灣間切我如古之墓。章氏嶋袋親雲上正次女。今赤田村喜友名筑登之親雲上元祖。神主奉安于本部按司宅。】
宮城阿護母志良禮。童名真鍋樽金。號惠室。【崇禎四年辛未九月二十一日生。康熙三十七年戊寅十一月二十日卒。壽六十八。葬于中城間切島袋之墓。駱氏玉城筑登之親雲上春紀女。今山川村比嘉筑登之親雲上元祖。神主奉安于勝連按司宅。】
諸見里阿護母志良禮。童名真牛金。號月嶺。【崇禎七年甲戌二月初八日生。康熙八年己酉六月初四日卒。享年三十六。葬地不傳。美里間切嘉手苅村石川筑登之親雲上女。神主奉安于美里親方宅。】
王有七男五女：
尚貞。【朝周。稱中城王子。後登王位。】
尚弘毅。【稱大里王子。童名真山登金，號寂然。順治四年丁亥三月五日生。康熙二十五年丙寅十二月十三日卒。享年四十。葬于宮城之墓。今摩文仁按司元祖。】
尚弘仁。【稱名護王子。俱妃尚氏栢窓所生。童名真三郎金。順治七年庚寅五月十一日生。康熙二十一年壬戌八月二十二日卒。享年三十三。號尚明。葬于南林寺松原。神主奉安于福昌寺。今名護按司元祖。】
尚弘才。【稱北谷王子。夫人東氏本空所生。童名真蒲户金。順治七年庚寅五月十三日生。康熙五十八年己亥十一月朔日卒。壽七十。號義山。葬于平良之墓。今大村按司元祖。】
安谷屋翁主。童名思乙金，號玉蓮。【生日不傳。康熙十四年乙卯五月二十六日卒。始葬于玉陵，後奏乞移葬於上間之墓。神主在於天界寺。此時恭奉聖上，移神主於家而祭焉。嫁向氏玉城按司朝智。妃尚氏栢窓所生。今阿波根親方二世祖。】
諸見里翁主。童名思武樽金。號寛養。【順治八年辛卯十二月初五日生。康熙五十六年丁酉九月十二日卒。壽六十七。葬于東風平間切外間之墓。嫁毛氏嵩原親方安依。妻月嶺所生。今美里親方元祖。】
尚弘德。【稱東風平王子。妻駱氏惠室所生。童名思德金。順治九年壬辰十二月十五日生。康熙四十年辛巳十一月十日卒。享年五十。本月十三日，葬于中城間切嶋袋之墓。今勝連按司元祖。】
與那嶺翁主。童名思真鶴金。號梅月。【順治十年癸巳八月初六日生。雍正五年丁未十二月初一日卒。壽七十五。葬于澤岻之墓。嫁向氏浦添按司朝武。妻章氏本光所生。今高嶺按司二世祖。】
大嶺翁主。童名真世仁金。號善室。【順治十一年甲午五月二十六日生。康熙五十五年丙申二月十二日卒。壽六十三。葬于山川之墓。嫁尚氏金武王子朝興。夫人東氏本空所生。今金武按司四世祖。】
尚弘信【朝平。稱本部王子。妻章氏本光所生。童名思松金。順治十二年乙未五月十九日生。康熙二十六年丁卯八月二十七日卒。享年三十三。號原靜。九月初三日，葬於末吉之墓。次後，移骨於宜野灣間切我如古之墓。今本部按司元祖。】
宮平翁主。童名思真鍋樽金。號春光。【順治十二年己未六月十六日生。雍正七年己酉正月初二日卒。壽七十五。葬于石嶺之墓。嫁尚氏伊江王子朝嘉。夫人東氏本空所生。今伊江王子五世祖。】
尚弘善。【朝義。稱宜野灣王子。妻章氏本光所生。童名真境樽金。順治十五年戊戌五月三日生。康熙三十三年甲戌五月九日卒。享年三十七。號淑行。葬於平良之墓。今與那城王子元祖。】
尚貞王
尚貞王【康熙二十二年癸亥册封，正使汪楫、副使林麟焻。時歲三十九。】
童名思五郎金。順治二年乙酉十二月初六日降誕。大清康熙八年己酉即位。【時歲廿五。】同四十八年己丑七月十三日薨。在位四十一年。壽六十五。葬于玉陵。
妃聞得大君加那志。童名思真鶴金。順治二年乙酉二月十五日生。康熙四十二年癸未三月十二日薨。享年五十九。號月心。葬于玉陵。【章氏宜灣親方正信女。始稱奥間按司加那志。今佐久真親方二世祖。】母川上按司。【尚氏羽地王子朝泰女。】
継妃真壁按司加那志。童名真加户樽金。順治八年辛卯九月十九日生。雍正八年庚戌十一月二十五日薨。壽八十。號慈恩。葬于長榮良之墓。【方氏立津親方全敦女。今崎山村宇久田里之子親雲上六世祖。以小禄王子朝奇三子尚成毅為嗣。今真壁按司元祖。神主奉安于真壁按司宅。】
妻武富阿護母志良禮。童名思户金。號仙岳。【順治九年壬辰十月初五日生。乾隆六年辛酉八月十七日卒。壽九十。葬于石嶺之墓。馬氏牧港親雲上厚宗女。今松堂里之子親雲上三世祖。神主奉安于久場川村紀士祝峯筑登之親雲上宅。】
王有四男五女：
尚純。【始稱佐敷王子，次稱中城王子。未及即位。】
尚経。【朝良。稱豊見城王子。俱妃章氏月心所生。童名真三良金。康熙二年癸卯五月二十九日生。同二十六年丁卯九月十五日卒。享年二十五。號鳳苞。同十九日葬于玉陵，後移葬于石嶺之墓。今豊見城按司元祖。】
尚網。【朝奇。稱小禄王子。童名思樽金。康熙十五年丙辰十月四日生。四十六年辛丑四月八日卒。享年四十六。號元領。原葬于向氏真壁按司朝盈長榮良之墓。乾隆三年戊午八月二十六日，移葬于末吉之墓。今具志頭按司元祖。】
松堂翁主。童名思武樽金。號花叢。【康熙二十七年戊午丑月十二日生。乾隆十二年丁卯五月十七日卒。壽七十。葬于大道之墓。嫁向氏小波津按司朝恒。今嘉味田親方六世祖。】
思真鶴金翁主。號窈心。【康熙十九年庚申八月生。同二十八年己巳四月十八日卒。享年十。葬于真壁按司長榮良之墓。無後。神主安置于天界寺。】
尚紀【朝禎。稱美里王子。童名思亀樽金。康熙二十一年壬戌六月二日生。同五十年辛卯六月二十八日卒。享年三十。號宗綱。既葬于真嘉比之墓。今大宜味按司元祖。】
内間翁主。童名思真世仁金。號月桂。【康熙二十三年甲子七月初四日生。同六十一年壬寅九月初二日卒。享年三十九。葬于平良之墓。嫁向氏羽地按司朝維。今羽地按司八世祖。】
識名翁主。童名思真鍋樽金。號瑞嘉。【康熙二十四年乙丑十月二十七日生。乾隆二十六年辛巳十二月十一日卒。壽七十七。葬于寶之口墓。嫁馬氏國頭按司正長。今國頭王子九世祖。】
安室翁主。童名思真松金。號坤德。【康熙二十六年丁卯四月初四生。乾隆三十四年己丑七月二十三日卒。壽八十三。葬于山川之墓。嫁尚氏金武王子朝祐。俱維妃方氏慈恩所生。今金武按司六世祖。】
尚純王
尚純王。【尚純王以世子薨，未及即位，止以王統之重，追尋稱王。故王統圖中不敢稱王。康熙十五年丙辰五月九日元服，時歲十七，烏帽子親名護王子。康熙十五年丙辰八月二日大婚，時歲十七、妃十三。】
童名思德金。順治十七年庚子正月初五日降誕。康熙四十五年丙戌十二月三十日薨。壽四十七。葬于玉陵。
妃聞得大君加那志。童名思户金。康熙三年甲辰十二月初五日生。雍正元年癸卯七月十六日薨。壽六十。號義雲。葬于玉陵。【毛氏座喜味親方盛員女。始稱奥間按司加那志。今座喜味二世祖。母屋我按司，尚氏羽地王子朝秀女。】
王有四妻：
福地阿護母志良禮。童名真錢金。號普光。【康熙三年甲辰十二月二十九日生。雍正四年丙午十一月初三日卒。壽六十三。葬于惠氏友周墓。惠氏福地親雲上友昌女。今鳥小堀村福地筑登之親雲上二世祖。神主奉安于陶氏當山筑登之親雲上宅。】
仲榮真阿護母志良禮。童名真加户樽金。號桂室。【康熙四年乙巳正月初三日生。乾隆元年丙辰九月初四日卒。壽七十二。葬于真嘉比之墓。賀氏伊集親方治亮女。今久場川村瀨底里之子親雲上元祖。神主奉安于澤岻親雲上宅。】
玉那覇阿護母志良禮。童名真牛金。號安室。【康熙十一年壬子十一月初六日生。乾隆二十二年丁丑正月初八日卒。壽八十六。葬于平良之墓。景氏石嶺筑登之親雲上好房女。今汀志良次村石嶺筑登之四世祖。神主奉安于仲里按司宅。】
池原阿護母志良禮。童名思户金。號實山。【康熙十九年庚申五月初九日生。乾隆二十年乙亥十一月十六日卒。壽七十六。葬于真嘉比之墓。曦氏金城筑登之茂滿女。今崎山村金城筑登之親雲上元祖。神主奉安于久志按司宅。】
王有三男一女：
尚益。【始稱佐敷王子，次稱讀谷山王子，又稱中城王子。妃毛氏義雲所生。後登王位。】
國場翁主。童名思真鶴金。號瑞信。【康熙三十年辛未八月初四日生。雍正七年己酉五月二十五日卒。享年三十九。葬于真嘉比之墓。嫁金氏久志親方安當。妻賀氏桂室所生。今澤岻親雲上五世祖。】
尚監。【朝直。稱野國王子。妻景氏安室所生。童名思小樽金。康熙三十二年癸酉六月十一日生。乾隆五年庚申正月十八日卒。享年四十八。號大居。葬于平良之墓。今仲里按司元祖。】
尚盛。【稱越来王子。妻曦氏實山所生。童名真山户金。康熙四十一年壬午八月十七日生。乾隆二十四年己卯二月三日卒。享年五十八。號玄明。葬于真嘉比之墓。今久志按司元祖。】
尚益王
尚益王【未及册封。康熙三十三年甲戌四月二十四日元服，時歲十七，烏帽子親三司官座敷伊舍堂親方。康熙三十三年甲戌十一月二十六日大婚，時歲十七、妃十五。】
童名思五郎金。康熙十七年戊午十月二十五日降誕。同四十九年庚寅即位。同五十一年壬辰七月十五日薨。在位三年。壽三十五。葬于玉陵。
妃聞得大君加那志。童名思真鶴金。康熙十九年庚寅八月十七日生。乾隆三十年乙酉十二月初三日薨。壽八十六。號坤宏。葬于玉陵。【毛氏具志川親方盛昌女。始稱野嵩按司加那志。今盛島元祖。生母安里按司，翁氏佐久真親方忠義女。繼母具志堅按司，毛氏嵩原親方安依女。】
王有一夫人二妻：
西之按司。童名真牛金。號淳德。【康熙三十五年丙子九月初九日生。乾隆十二年丁卯九月初二日卒。享年五十二。葬于末吉之墓。向氏國頭親方朝姿女。今山川村山城里之子親雲上三世祖。神主奉安于其宅。】
宮城阿護母志良禮。童名思户金。號慈雲。【康熙十九年庚申十一月十三日生。乾隆二十七年壬午閏五月十七日卒。壽八十三。葬于真嘉比之墓。詹氏田場掟親雲上兼忠女。今大中村田場筑登之親雲上元祖。神主奉安于久場川伊集里之子親雲上宅。】
知念阿護母志良禮。童名真尹金。號義德。【康熙二十九年戊辰八月十四日生。乾隆三十六年辛卯七月二十九日卒。壽八十四。葬于寶口御墓。孫氏崎山筑登之親雲上嗣長女。神主不傳。】
王有二男四女：
嘉手苅翁主。童名思户金。號泰心。【康熙三十六年丁丑九月二十六日生。乾隆三十六年辛卯八月初五日卒。壽七十五。葬于東風平間切外間之墓。嫁毛氏美里親方安承。今美里親方八世祖。】
古波藏翁主。童名思真鶴金。號宏淑。【康熙三十七年戊寅十月初四日生。乾隆四十一年丙申三月二十五日卒。壽七十五。葬于識名之墓。嫁毛氏豊見城親雲上盛邑。今豊見城親方十世祖。】
尚敬。【始稱讀谷山王子，次稱中城王子。後登王位。】
尚徹。【稱北谷王子。俱妃毛氏坤宏所生。童名真蒲户金。康熙四十二年癸未八月六日生。乾隆四年己未二月十八日卒。享年三十七。號原仁。葬于平良之墓。今大村按司二世祖。】
富盛翁主。童名思武樽金。號惟芳。【康熙四十三年甲申三月初四日生。乾隆二年丁巳八月二十三日卒。享年二十四。葬于大道松尾之墓。嫁翁氏佐久真親方盛胤。今德嶺親雲上七世祖。】
内間翁主。童名思真牛金。號順德。【康熙四十七年戊子六月初五日生。雍正二年甲辰十一月二十六日出嫁。乾隆十三年戊辰五月十二日卒。享年四十一。葬于真嘉比之墓。嫁馬氏永元親雲上良隆。俱妻詹氏慈雲所生。今小禄親方八世祖。】
尚敬王
尚敬王【康熙五十八年己亥册封，正使海寶、副使徐葆光。時歲二十。康熙五十三年甲午八月六日元服，時歲十五，烏帽子親摂政豊見城王子。同五十五年丙申九月二十六日大婚，歲十七，妃十二。】
童名思德金。康熙三十九年庚辰六月十九日降誕。同五十二年癸巳即位。乾隆十六年辛未正月二十九日薨。在位三十九年。壽五十二。葬于玉陵。
妃聞得大君加那志。童名思亀樽金。【康熙四十四年乙酉六月十二日生。乾隆四十四年己亥十一月二十六日薨。壽七十五。號仁室。葬于玉陵。馬氏仲里親方良直女。始稱佐敷按司加那志。今小禄親方七世祖。生母真松金，尚氏大里王子朝彛女，追賜屋部名島。継母宮里按司，尚氏北谷王子朝愛女。】
王有二男三女：
聞得大君加那志。童名真鶴金。號寛室。【康熙五十八年己亥五月初六日生。乾隆四十九年甲辰三月二十日卒。壽六十六。葬于平良之墓。嫁蔡氏具志頭親方廷儀。今具志頭里之主十二世祖。】
聞得大君加那志。童名思户金。號順成。【康熙六十年辛丑六月二十日生。乾隆五十四年己酉二月二十一日卒。壽六十九。葬于石嶺之墓。嫁尚氏伊江王子朝倚。今伊江王子七世祖。】
尚穆。【朝康。稱中城王子。後登王位。】
安谷屋翁主。童名真嘉户樽金。號寂照。【乾隆七年壬戌三月二十一日生。四十九年甲戌十一月初七日卒。享年十三。葬于山川御墓。本月二十一日，移葬于西玉陵。同二十四年己卯十一月初九日，追封安谷屋按司。神主安置于天界寺。】
尚和。【朝憲。本名恒。稱讀谷山王子。俱妃馬氏仁室所生。童名真三良金。乾隆十年乙丑三月十七日生。嘉慶十六年辛未二月初三日卒。壽六十七。號大成。葬于伊志嶺之墓。今讀谷山按司元祖。】
尚穆王
尚穆王【乾隆二十一年丙子册封，正使全魁、副使周煌，時歲十八。乾隆十八年癸酉八月十二日元服，時歲十五，烏帽子親三司官具志頭親方。同十九年甲戌九月二十六日大婚，時歲十六、妃十五。】
童名思五郎金。乾隆四年己未三月二十六日降誕。同十七年壬申即位。【時歲十四。】同五十九年甲寅四月初八日薨。在位四十三年。壽五十六。葬于玉陵。
妃佐敷按司加那志。童名真鶴金。乾隆五年庚申八月十七日生。同十四年己亥六月二十三日薨。壽四十。號淑德。葬于山川御墓。同六十年乙卯三月初四日移葬于西玉陵，移骨于東玉陵。【尚氏高嶺王子朝意女。始稱野嵩按司加那志。今玉城按司八世祖。母富里按司加那志，尚氏喜屋武按司朝寛女。】
王有一夫人三妻：
真南風按司加那志。童名真牛金。號仁厚。【乾隆十一年丙寅九月十四日生。道光六年丁亥八月二十七日卒。壽八十二。葬于平良之墓。向氏松川親方朝應女。今幸地親雲上元祖。賜王妹位。神主奉安于義村按司。】
安谷屋阿護母志良禮。童名真鍋樽。號蘭室。【乾隆五年庚申九月二十三日生。同四十一年丙申七月二十六日卒。享年三十七。尊于平良之墓。長氏知念仁屋政善女。後賜譜代家譜。今赤田村知念筑登之親雲上五世祖。神主奉安于羡里按司宅。】
宮里阿護母志良禮。童名真鍋樽。號瑞雲。【乾隆十三年戊辰二月十八日生。道光十二年壬辰八月初五日卒。壽八十五。葬于平良之墓。彦氏宮里筑登之親雲上元恭女。今崎山村宮里筑登之親雲上元祖。神主奉安于儀保村宮里里之子親雲上宅。】
與儀阿護母志良禮。童名真加户樽。號清室。【乾隆二十八年癸未九月十二日生。嘉慶十六年辛未七月十七日卒。享年四十九。葬于末吉之墓。善氏與儀子憲英女。今崎山村與儀筑登之親雲上元祖。神主奉安于奥武親方宅。】
王有五男三女：
尚哲。【稱中城王子。未及即位。】
尚圖。【朝典。稱浦添王子。俱妃尚氏淑德所生。童名思次良金。乾隆二十七年壬午十一月六日生。嘉慶二年丁巳九月二十一日卒。享年三十六。號憲濟。葬于澤岻之墓。今浦添按司元祖。】
尚周。【稱勝連王子。勝之字因禁止改義村。童名真蒲户金。乾隆二十八年癸未七月四日生。道光元年辛巳八月三日卒。享年五十九。號仁道。葬于平良之墓。今義村按司元祖。】
尚容。【稱宜野湾王子。俱妃夫人向氏仁厚所生。童名真三良金。乾隆三十年乙酉六月初二日生。道光七年丁亥九月十六日卒。壽六十三。號尚仁。葬于平良之墓。今小禄按司十世祖。】
聞得大君加那志。童名思亀樽。號法雲。【乾隆三十年乙酉十月初九日生。道光十四年甲午六月二十日卒。壽七十。葬于平良之墓。嫁向氏識名親雲上朝睦。今識名親方十世祖。】
尚恪。【稱美里王子。俱妻長氏蘭室所生。童名思惠茶樽金。乾隆三十五年庚寅六月二十九日生。道光二十六年丙午八月九日卒。壽七十七。號宗仁。葬于平良之墓。今美里按司元祖。】
小那覇翁主。童名思户金。號玉浦。【乾隆三十九年甲午十月初五日生。嘉慶八年癸亥二月二十一日卒。享年三十。葬于末吉之墓。嫁楊氏森山親雲上昌本。今平良親雲上九世祖。】
上間翁主。童名真鶴金。號高閨。【乾隆四十一年丙申七月二十日生。咸豐五年乙卯六月二十七日卒。壽八十。葬于末吉之墓。嫁向氏今歸仁按司朝英。俱妻彦氏瑞雲所生。今具志川按司十二世祖。】
尚哲王
尚哲王【尚哲王以世子薨，未及即位。止以王統之重，追尊稱王。故王統圖中不敢稱王。乾隆三十九年甲午五月十九日元服，時歲十六。烏帽子親三司官宮平親方。乾隆四十年乙未九月二十二日大婚，時歲十七、妃十四。】
童名思德金。乾隆二十四年己卯五月初六日降誕。同五十三年戊申八月二十日薨。壽三十。葬于玉陵。
妃聞得大君加那志。童名真鍋樽金。乾隆二十七年壬午正月二十六日生。同六十年乙卯閏二月二十九日薨。壽三十四。號德澤。葬于西玉陵。嘉慶七年壬戌七月十六日，移骨于東玉陵。【向氏高嶺按司朝京女。始稱汀間按司加那志。母國吉按司加那志，向氏大田按司朝和女。】
王有四男二女：
尚法。【童名思五郎金。乾隆四十六年辛丑三月初一日降誕。同四十七年壬寅五月初七日夭亡。享年二。葬于西森御墓。同五十九年甲寅四月十三日，移葬西玉陵。】
翁長翁主。童名思真鶴金。號温德。【乾隆四十七年壬寅九月二十八日生。道光二十九年己酉正月初九日卒。壽六十八。葬于長榮良之墓。嫁向氏真榮平按司朝統。今真壁按司五世祖。】
尚温。【朝克。稱中城王子。後登王位。】
尚洽。【稱真蒲户金王子。乾隆五十年乙巳二月初五日生。同六十年乙卯二月二十一日殤。享年十一。葬于西玉陵。無後。神主安置于天界寺。】
仲井真翁主。童名思亀樽。號雲峯。【乾隆五十一年丙午二月二十二日生。嘉慶十四年己巳十二月十九日卒。享年二十四。葬于平良之墓。嫁向氏譜久山親雲上朝英。今森山親方十世祖。】
尚灝。【朝相。稱具志頭王子。俱妃向氏德澤所生。後登王位。】
尚温王
尚温王【嘉慶五年庚申册封，正使趙文楷、副使李鼎元。時歲十七。嘉慶三年戊午三月十二日元服，時歲十五。烏帽子親三司官伊江親方。同四年己未三月十九日戊時大婚，歲十六、妃十五。】
童名思五郎金。乾隆四十九年甲辰二月初一日降誕。同六十年乙卯即位。嘉慶七年壬戌七月十一日薨。在位八年。壽十九。葬于玉陵。
妃聞得大君加那志。童名思真牛金。乾隆五十年乙巳六月二十七日生。同治八年己巳十月二十六日薨。壽八十五。號仙德。葬于玉陵。【向氏國頭親方朝慎女。始稱佐敷按司加那志。母與那嶺按司朝恒女。】
王有一男：
尚成。【稱中城王子。妃向氏仙德所生。後登王位。】
尚成王
尚成王【無子，位傳叔父尚灝。未及册封。】
童名思德金。嘉慶五年庚申十月十八日降誕。同八年癸亥即位。同年十二月二十六日薨。在位一年。壽四。葬于玉陵。
尚灝王
尚灝王【嘉慶十三年戊辰册封，正使齊鯤、副使費錫章。時歲二十二。嘉慶六年辛酉三月九日元服，時歲十五。同十一年丙寅三月十八日大婚，時歲二十、妃十六。】
童名思次良金。乾隆五十二年丁未五月二十九日降誕。嘉慶九年甲子即位。道光十四年甲午五月二十九日薨。在位三十一年。壽四十八。葬于玉陵。
妃佐敷按司加那志。童名思亀樽金。乾隆五十六年辛亥九月十三日生。咸豐十年甲寅正月十日薨。壽六十。號順德。葬于玉陵。【尚氏豊見城王子朝興女。始稱野嵩按司加那志真鍋樽金，次稱汀間按司加那志。母長嶺按司加那志，向氏識名親方朝超女。】
王有二夫人八妻：
具志堅按司加那志。童名真松金。【乾隆五十九年甲寅十二月二十一日生。向氏翁長親方朝興女。賜王妹位。】
古波藏按司。童名真鍋樽。號蘭溪。【嘉慶八年癸亥六月二日生。咸豐元年辛亥九月初四日卒。享年四十九。葬于伊志嶺之墓。向氏伊是名里之子朝猷女。神主奉安于大里按司宅。】
小那覇阿護母志良禮。童名真牛金。【乾隆五十四年己酉十一月九日生。劉氏呉屋子定根女。】
前田阿護母志良禮。童名真牛金。號蘭室。【乾隆五十七年壬子三月四日生。同治九年壬戌八月七日卒。壽七十一。葬于平良之墓。吏氏前田親雲上友範女。神主奉安于大里按司。】
座喜味阿護母志良禮。童名真加户樽，號寂照。【嘉慶五年庚申十月十五日生。道光三年癸未七月初二日卒。享年二十四。葬于城間御墓。戴氏座喜味子葵方女。神主奉安于大里按司宅。】
又吉阿護母志良禮。童名思户金。號雪庭。【嘉慶六年辛酉二月十五日生。同治三年甲子十二月十七日卒。壽六十。葬于平良之墓。泉氏又吉筑登之親雲上清照女。神主奉安于大里按司宅。】
宮城阿護母志良禮。童名真鶴金。【嘉慶八年癸亥十二月五日生。泉氏又吉筑登之親雲上清照女。】
上間阿護母志良禮。童名真呉勢金。【嘉慶九年甲子十月十日生。顧氏玉城筑登之直豊女。】
仲西阿護母志良禮。童名思武樽金。號慈雲。【嘉慶十一年丙寅二月五日生。咸豐十年庚申七月十一日卒。享年五十五。葬于多和田之墓。元氏儀保筑登之宜照女。神主奉安于玉川按司宅。】
謝名堂阿護母志良禮。童名思亀樽金。號貞室。【嘉慶十五年庚午二月十日生。同治元年庚午五月十三日卒。壽六十一。葬于寶口御墓。任氏謝名堂筑登之昌樣女。神主奉安于謝名堂子宅。】
王有八男十七女：
尚育。【朝現。稱中城王子。夫人向氏具志堅按司加那志所生。後登王位。】
尚膺。【童名思五良金。嘉慶十八年癸酉十月二十八日降誕。妃尚氏順德所生。同二十年己亥五月二十四日夭亡。享年三。葬于山川御墓。後移于西玉陵。】
翁長翁主。童名真鍋樽。【嘉慶十九年甲戌七月十四日生。嫁向氏波平按司朝武。夫人向氏具志堅按司加那志所生。】
識名翁主。童名思亀樽。號心月。【嘉慶二十年乙亥六月初六日生。咸豐二年壬子正月十三日卒。享年三十八。葬于平良之墓。嫁馬氏與那原里之子良熹。妻戴氏寂照所生。】
尚惇。【朝教。稱大里王子。妻劉氏真牛金所生。童名思樽金。嘉慶二十年乙亥十二月二十三日生。】
聞得大君加那志。童名真鶴金。【嘉慶二十二年丑正月十五日生。嫁向氏玉城按司朝敷。妻吏氏蘭室所生。道光十六年丙申九月十六日出嫁。】
安室翁主。童名真牛金。號春澤。【嘉慶二十四年己卯十二月十八日生。咸豐元年辛亥二月二十九日卒。享年三十三。葬于平良之墓。嫁蔡氏具志頭里主得宣。妻泉氏真鶴金所生。】
尚健。【朝直。本名忠。稱伊江王子。妻劉氏真牛金所生。童名思亀金。嘉慶二十三年戊寅八月二十八日生。】
嘉味田翁主。童名真呉勢金。【嘉慶二十五年庚辰二月二十七日生。嫁向氏勝連按司朝典。妻泉氏雪庭所生。】
思亀樽金翁主。【道光元年辛巳三月十七日生。本年五月十八日夭亡。享年一。葬于城間御墓。同十四年甲午六月初四日，移葬于西玉陵。妻泉氏真鶴金所生。】
嘉手苅翁主。童名真鶴金。號善室。【道光元年辛巳十一月初三日生。咸豐十一年辛酉正月十三日卒。享年四十一。葬于平良之墓。嫁向氏松島親方朝陳。妻泉氏雪庭所生。】
小那覇翁主。童名真鍋樽。號玉蓮。【道光二年壬午八月十七日生。咸豐元年辛亥六月二十一日卒。享年三十。葬于銘苅之墓。嫁向氏見里親方朝信。妻泉氏真鶴金所生。】
與那覇翁主。童名思亀樽。號真水。【道光三年癸未五月二十三日生。咸豐七年丁巳四月初三日卒。享年三十五。葬于寶口御墓。嫁金氏澤岻里主安惟，至後来帰。妻泉氏雪庭。神主安置于天界寺。】
牧志翁主。童名思户金。號梅心。【道光四年甲申二月十八日生。同三十年庚戌五月十一日卒。享年二十七。葬于平良之墓。嫁向氏宜野湾親方朝保。妻顧氏真呉勢金所生。】
真麻苅金翁主。號秋月。【道光三年癸未十月十九日生。同十五年乙未八月初三日卒。享年十三。葬于山川御墓。同治三年甲子十二月十九日移葬于西玉陵，追封石嶺按司。妻泉氏真鶴金所生。神主安置于天界寺。】
尚謙。【朝章。稱義村王子。妻泉氏雪庭所生。童名思小樽金。道光四年甲申九月二十一日生。同二十六年丙午五月八日卒。享年二十三。號□文。葬于平良之墓。】
思户金翁主。【道光五年乙酉二月七日生。本年四月十一日夭亡。享年一。葬于城間御墓。同十四年甲午六月四日移葬于西玉陵。妻泉氏真鶴金所生。】
安里翁主。童名真牛金。【道光五年乙酉十月十日生。嫁向氏大宜見按司朝平。妻顧氏真吳勢金所生。】
尚慎。【稱玉川王子。妻元氏慈雲所生。童名思加那金。道光六年丙戌二月十五日生。同治元年壬戌正月二十日卒。享年三十七。號名寛。葬于天久之墓。】
真鍋樽金翁主。【道光六年丙戌八月二十五日生。同七年丁亥七月十一日夭亡。享年二。葬于城間御墓。同十四年甲午六月四日移葬于西玉陵。妻泉氏真鶴金所生。】
宮平翁主。童名真加户樽金。【道光七年丁亥五月九日生。嫁向氏湧川按司朝敷。妻泉氏雪庭所生。】
真牛金翁主。【道光七年丁亥八月二十六日生。同十年庚寅十月二十四日夭亡。享年四。葬于城間御墓。同十四年甲午六月四日移葬于西玉陵。】
尚腆。【稱真蒲户金王子。道光九年己丑四月二十二日生。同十三年癸巳五月六日夭亡。享年五。葬于城間御墓。同十四年甲午六月四日移葬于西玉陵。】
尚脩。【朝睦。稱名護王子。童名真三良金。道光十一年辛卯三月二十九日生。同二十五年乙巳十二月十四日卒。享年十五。號尚仁。葬于平良之墓。】
掛保久翁主。童名思武大金。【道光十三年癸巳六月八日生。嫁楊氏平良親方昌章。俱妻泉氏真鶴金所生。】
尚育王
尚育王【道光十八年戊戌册封。時歲二十六。道光七年丁亥十一月十九日元服，時歲十五。烏帽子親三司官池城親方。同九年己丑九月十二日大婚，時歲十七、妃十六。】
童名思德金。【始稱思真蒲户金。】嘉慶十八年癸酉七月二十四日降誕。道光十五年乙未即位。【時歲二十三。】同二十七年丁未九月十七日薨。在位十三年。壽三十五。葬于玉陵。
妃佐敷按司加那志。童名思真鶴金。嘉慶十九年甲戌十月二十日生。同治三年甲子十二月十七日薨。壽五十一。號元貞。葬于玉陵。【尚氏豊見城王子朝春女。始稱野嵩按司加那志。生母思户金，追賜饒波按司加那志，向氏伊江按司朝郁女。継母伊良波按司加那志，向氏與那城按司朝義女。】
王有一夫人：
真南風按司。童名真牛金。【道光十年甲申九月十五日生。向氏多嘉良親方朝清女。】
王有三男五女：
國場翁主。童名真鍋樽金。【道光十年庚寅五月三日生。】
尚濬。【童名思五郎金。道光十二年壬辰七月十八日降誕。同十九年己亥，領中城郡並知行高千五百斛，稱中城王子。同二十三年癸卯二月十五日，加領久米具志川郡。同年八月十三日，移于東宮。同二十四年甲辰八月二十一日薨。壽十三。葬于西玉陵。】
末吉翁主。童名真牛金。【道光十八年戊戌五月二十八日生。嫁向氏與那城按司朝知。】
上間翁主。童名思真松金。【道光二十一年辛丑閏三月十五日生。嫁馬氏國頭按司正全。俱妃尚氏元貞所生。】
兼城翁主。童名真鶴。【道光二十二年壬寅十一月二十日生。嫁向氏幸地親方朝常。夫人向氏真牛金所生。】
尚泰。【朝憲。稱中城王子。妃向氏元貞所生。後登王位。】
照屋翁主。童名真嘉户樽金。【道光二十四年甲辰十一月初十日生。嫁向氏森山親雲上朝盛。】
尚弼。【稱今帰仁王子。俱夫人向氏真今所生。童名思樽金。道光二十七年丁未六月四日生。】
尚泰王
尚泰王【同治三年丙寅册封，正使趙新、副使于光甲。咸豐七年丁巳二月十三日元服，時歲十五。烏帽子親三司官座喜味親方。咸豐八年戊午十一月十九日大婚，時歲十六、妃十六。】
童名思次良金。道光二十三年癸卯七月初八日降誕。同二十八年戊申即位。時歲六。
妃佐敷按司加那志。童名思户金。道光二十三年癸卯十二月十日誕生。同治七年戊辰十一月十四日薨。壽二十六。號賢室。葬于玉陵。【章氏佐久間親方正孟女。始稱野嵩按司加那志。】
尚典。【朝弘。稱中城王子。妃章氏賢室所生。】

        </div>
      </div>
    </div>
  </div>
</div>
<!--update:2025-08-30 09:45:53-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>