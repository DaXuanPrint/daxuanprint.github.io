<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="古今长者录序,鄂州先生原叙,总目,古今长者录卷一,古今长者录卷二,古今长者录卷三,古今长者录卷四,古今长者录卷五,古今长者录卷六,古今长者录卷七,古今长者录卷八,笔畴,读书简要,《古今长者录》PDF下载,古今长者录全文在线阅读,古今长者录全文在线下载,大玄古籍书库">
<meta name="description" content="八卷。明黄文炤撰。黄文炤，字季弢，晋江(今福建省晋江县)人。万历中诸生。全书共八卷，辑录自周、秦以迄明代忠厚长者之事，皆取其一节，共二百六十余节，末附别品六则。后附：王达撰《笔畴》、蒋永撰《读书简要》。此为清乾隆八年宁都曾洲西园校刊本，有清人彭士望评阅。于每人之事大至只取其中一节，所以关于其人品则不甚别择。书末附有《别品》六则，专辑看似浅薄而实际是厚道者之事。作者导俗之心甚善，但其书不免陷入芜杂。有明刊本。_古今长者录_全文在线阅读_古今长者录_全文在线下载_大玄古籍书库">
<title>古今长者录_黄文炤_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">古今长者录</span> <br/>
          作者： <span class="inputVal" id="bkauthor">黄文炤</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,传记,完结</span> <br/>
          字数： <span class="inputVal" id="bknum">[book_length]56636</span> <br/>
          说明： <span class="inputVal" id="bkdec">八卷。明黄文炤撰。黄文炤，字季弢，晋江(今福建省晋江县)人。万历中诸生。全书共八卷，辑录自周、秦以迄明代忠厚长者之事，皆取其一节，共二百六十余节，末附别品六则。后附：王达撰《笔畴》、蒋永撰《读书简要》。此为清乾隆八年宁都曾洲西园校刊本，有清人彭士望评阅。于每人之事大至只取其中一节，所以关于其人品则不甚别择。书末附有《别品》六则，专辑看似浅薄而实际是厚道者之事。作者导俗之心甚善，但其书不免陷入芜杂。有明刊本。</span> <br/>
          封面： <span class="inputVal" id="bkimg">Z_5796.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]古今长者录
[book_author]黄文炤
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,传记,完结
[book_length]56636
[book_dec]八卷。明黄文炤撰。黄文炤，字季弢，晋江(今福建省晋江县)人。万历中诸生。全书共八卷，辑录自周、秦以迄明代忠厚长者之事，皆取其一节，共二百六十余节，末附别品六则。后附：王达撰《笔畴》、蒋永撰《读书简要》。此为清乾隆八年宁都曾洲西园校刊本，有清人彭士望评阅。于每人之事大至只取其中一节，所以关于其人品则不甚别择。书末附有《别品》六则，专辑看似浅薄而实际是厚道者之事。作者导俗之心甚善，但其书不免陷入芜杂。有明刊本。
[book_img]Z_5796.jpg


[book_title]古今长者录序
乾隆壬戌冬，族叔瓶缄授予古今长者录一册，云得于市肆中，乃易堂彭躬庵先生评阅者。卷首有鄂州先生原叙，而书不传。此编则温陵黄文炤先生所补辑，秣陵丁明登先生订刻之。辑刻岁月，俱无可考阅。其书约而要，简而谍，前贤言行，灿若列眉，展卷玩味，深惬子怀。夫残苛非居心之道，忠厚乃涉世之基。是编所载，合人情理，本宽容和平之量，挽险诈浇薄之风，莠顽而归善良，诚士大夫之龟鉴也。昔先君子训予兄弟曰：读书所以经世，若宅心不正大，人情不通透，虽胸藏万卷，无裨世用，祗书簏耳。尚书云：必有忍，其乃有济，有容，德乃大。尔其识之。余凛凛佩服不敢忘。迨后赴公车，历南北，世情甘苦备尝，数十年，碌匕无所建立，深以不克负荷为憾。兹绎是编，内足为克治之方，外可资经纶之用，与先君子所以训余者若符契，为又不啻冰霜之感矣。爰付剖劂，并芛畴读书简要二册，汇成一帙，以公同好，不敢私为枕中秘也。
乾隆八年岁次癸亥孟冬月，宁都西园后学曾洲瀛一甫撰。

[book_title]鄂州先生原叙
窃惟长者之名，不显于前世，独详于战国秦、汉之间，起于世道衰微，时论迫隘，相与角长短，较险易，各务近其所欲，而推远其所恶，无复忠厚纯固之气象。其有识之士，秉心不竞，又深知天下之理，毁誉之无定说，而非一时口舌之所伸；利害之无定端，而趋利者未必得，避害者未必遽免，是以已之所安，人或睨之。则释去而不辞。加之以众人所恶，事之掩昧者，则亦悠然处之而不屑辩。合于论语之犯而不校，礼之不报无道，书之断七，无他技而有容者。譬之有人，年长涉事，处于众稚之间，过而见陵，则亦畜之而已尔，必不与之屑七。是虽非明君严父之所以教督成就人者，要非众稚之所能，盖超然有为人长之道，故命之曰长者。故扩取前世所为若此者，总之为若干卷，命曰古今长者录。详夫古人之为此，非有意于闻也，特其秉心不竞，以世俗为不可告语，宁以其身少忍而容之。幸而其事适著，则为所称叹；不幸而事不白于当世，则亦已矣。然要之，天下之事，捐利以与人者，利既去而名归之；受恶而不辞者，毁誉久而公论出焉。是以昔之长者，每务假人，而常都天下之显号。然其本心非有徼于此而为也。如使其人可以告语，不□已之推利引恶，虽在我无获长者之名，而可使彼不陷于非义，则昔之人尤乐为之，顾其势有不能尔。予又惧夫或者不务原昔人之心，特乐其名而袭其&姑，务以德报怨，引恶自予，躬自厚，而使夫人者或无地以自处。此非天下之达道，凡非耻独为君子意也。故极其说，复标其旨，使览者得择焉。
黄文炤曰：尼山氏之生也，去古未远，然当其时，史阙文，马借人之风既亡，则长者渐微可知。春秋以来，道阅世，匕丧道，朴散厚雕，日蚀日偷，以迄于今，使夫子见之，川上之叹，又当何如？所赖者，砥流坊堤，有一二遗直存焉。予生也晚，每思举一二遗直效古者示氏。不偷之意，而未得发端语。一日，从友人处读罗应庵集中载鄂州先生思复长者风书，则古人实获我心久矣。幸序言具存，全录于此。愚读是序，雍然蔼然，真长者言也。欲求其书，则应庵云：书已不传于世矣。为之远想慨然。因再理前语，征文考献，得三代以降古今长者凡若干人，名之曰补思复长者风，取束哲补亡之意也。鄂州先生亦姓罗，遗其名。应庵讳鹤，皆泰和人，与杨文贞公同时，二先生行事不著，然吾因其绪言，又得国初二长者

[book_title]总目
卷一，周公旦、子罕、子发、秦穆公、楚庄王、江上丈人、乐毅、宋就、直不疑、袁盎、田叔、丙吉、王议曹、于令仪、张安世、史丹、梁伯鸾、何武、何随、刘昆、卓茂、刘宽、班超、袁安、甄宇、沈道虔、高凤、陈重、王仲回、杨峻、管幼安、管宁华歆、土烈、朱文季、公沙穆、董允、蒋公琰、贾逵。
卷二，陈群、陆逊、荀巨伯、张孝基、向雄、柳仲郢、羊祜、卫玠、顾荣、韩康伯、裴叔则、胡质、王谆、释昙迁、甄彬、王仆射、高允、石勒、张寅、郭进明、山宾、欧阳𬱟、张道源、于志宁、河间王子晦、戴至德、王义方、娄师德、狄仁杰、徐有功、姚崇。
卷三，张说、郭子仪、李勉、李约、李吉甫、钱徽、李宗闵、杨虞卿、崔暹、任迪简、李忠臣、徐晦、杨行密、柳宗元、陆象先、宗悫、冯道、王祐、曹彬、鲁宗道、王缮、宋仁宗、张齐贤、窦禹钧、窦仪、王旦、李昉、李之才、张佖、朱倬。
卷四，李丈靖公沆、王弘、王曾、文彦博、韩琦、张无垢、中黄先生、富弼、范仲淹、范纯仁、欧阳修、范尧夫、张士逊、王质、尹师鲁、杜衍、吕蒙正、吕公著、吕许公、京师民。
卷五，赵拚、吕居简、寇准、方慎言、钱若水、陈俊卿、晏殊、赵叔平、宋庠、宋神宗、曾公亮、刘贡父、王安石、苏颂、周益公、庞相、程颢、程颐、卲雍、吕祖谦、吕本中、苏轼、刘凝之、胡安定、九江碑工陈禾、史浩、虞允文、王大宝、狄青、田夫人、刘庭式、周仲逸、孙泰、刘洪钦、钟离瑾、李文靖、马涓父。
卷六，查道、陈太常、张忠定公、王德用、范元琰、郭原平、罗可、王眉叟、张知常、张淇、黄龟年、吕蒙、周仆、唐珏、毛仲𭬳、董士选、程思廉、倪元镇、杨维祯、危整、曾叔卿、陈策、周文粲、刘永一、宋濂、方克勤、杨士奇、黄福、夏原吉、杨翥、解缙。
卷七，杨荣、杨溥、胡濙、程逵、郑诚、程皓、魏骥、周忱、叶盛、王翱、李公、陈白沙、李襄敏、王竑、丰庆、韩雍、商文毅、张蓥、张悦、陈选、刘忠宣、倪岳、李东阳、许进、韩文、罗伦、章懋、雍泰、陈寿、梁储、吴廷举、王芳、康海罗州判。
卷八，王守仁、王以旗、王之诰、鲁铎、吕楠、庄简渊、郑晓、文征仲、杨邃庵、王继津、徐晞、屠襄惠、徐启东、瞿嗣兴、唐一庵、唐枢、刘训、蔚能、杨鼎、叶南严、赵翁、尹氏、潘氏、郑处士、新建里长孙蜃川祖、还金童子、钱长者、支翁、应尚书、卞三韭、严凤、
罗晋用、王继通、南溪刘翁、孙鄘、耿定向、张江陵。
附别品六则，王霸、王化基、韩琦、彭时、周洪谟、徐仲山。
总目终

[book_title]古今长者录卷一
秣陵丁莲侣明登先生原本，树庐彭士望躬庵先生评阅，西园曾洲瀛一校刻。
周公旦
武王入殷，闻殷有长者，武王往见之，而问殷之所以亡殷。长者对曰：王欲知之，则请以日中为期。武王与周公旦明日早要期，则弗淂也。武王怪之，周公曰：吾已知之矣。此君子也，义不非其主，有以其恶告王，不忍为也。若夫期而不当，言而不信，此殷之所以亡也。已以此告王矣。
子罕
宋皇国父为太宰，为平公篥台，妨于农妆。子罕农功之毕，公弗许。筑者讴曰：泽门之晢，实兴我。邑。中之黔，实慰我心。子罕闻之，亲执扑以行，而抶其不勉者曰：吾侪小人，皆寒暑，今君为一台，而不速成，何？讴者乃止。或问其故，子罕曰：宋国区区，而有诅有祝，祸之本也。
子发
子发为上蔡令，民有罪当刑，狱，断论定决于令尹前。子发喟然有凄怆之心，罪人巳刑，而不忘其恩。比其后，子发获罪，威王出奔，刑者遂袭恩者，恩者逃之于城下之庐，追者至，踹足而怒曰：子发视决吾罪而被吾刑，怨之熸于骨髓，使我淂其肉而食之，其知厌乎？追者以为然，而不索其内，果活子发。
秦穆公
秦穆公以骏马岐下，自往求之，见数人已杀其马而共食之。吏欲治其罪，公曰：君子不以畜产害人。吾闻之，食马肉者，不饮酒伤人。皆赐之酒而赦之。后秦击晋，惠公为晋所围，见数人摧锋争死，以解围，脱公于难。反获惠公。公问之，乃盗马者。
楚庄王
楚庄王夜宴，群臣，出美人劝酒。烛灭，有牵美人衣者。美人曰：有人牵妾衣，已绝其缨矣。上曰：饮人以酒，而较之，可乎？遂命尽绝其缨。寻庄王与晋战，一人直前犯难，解楚围，出庄王。王问之曰：臣蒋碓也。昔绝缨之会，蒙大王不杀，故来报耳。
江上丈人
楚欲杀伍子胥，胥走，几不淂脱，追者在后，至江，江上有一涣父撑船，知其意，乃渡之。胥既渡，解其剑曰：此剑值千金，以予父，曰：楚赏五城，金千镒以求子，吾尚不取，何用剑乎？胥后每食必祝曰：祝江上丈人。
乐毅
赵王欲与乐毅谋伐燕，毅泣曰：臣畴昔之事昭王，犹今之事大王也。若复淂罪在他国，终身不敢谋赵之奴隶，况子孙乎？赵王乃止，而封毅于观津，号望诸君。
宋就，
梁大夫有宋就者，尝为边县令，与楚邻界。梁之边亭与楚之遣亭，皆种瓜，各有数。梁之边亭人劬力，数灌其瓜，瓜美。楚人窳而稀灌其瓜，瓜恶。楚令因以梁瓜之美，怒其亭瓜之恶也。楚亭人心恶梁亭之贤已，因往夜窃搔梁亭之瓜，皆有死焦者矣。梁亭觉之，因请其尉，亦欲窃往报搔楚亭之瓜。尉以请宋就。就曰：恶，是何可搆。怨祸之道也。人恶六恶，何偏之甚也！若我教子，必每暮令人往窃为楚亭夜善灌其瓜，勿令知也。于是梁亭乃每暮夜窃灌楚亭之瓜。楚亭旦而行，瓜则又皆以灌矣，瓜日以美。楚亭怪而察之，则乃梁亭也。楚令闻之，大悦，因县以闻楚王。楚王闻之，惄然愧，以意自闵也，告吏曰：征搔瓜者，淂无有他罪乎？此梁之阴让也。乃谢以重币，而请交于梁王。楚王时称则祝梁王以为信，故梁楚之欢，由宋就始。语曰：转败而为功，因祸而为福。老子曰：报怨以德。此之谓也。夫人既不善，何足效哉！
直不疑
直不疑为郎，同舍有告归者，误持同舍郎金去，金主意不疑，不疑遂买金偿。后告归者至，而归金，亡金，郎大惭，以此称为长者。
袁盎
袁盎为相，从吏盗其侍儿，盎知之不泄，遇之如初人。有告。吏言：君知汝与侍儿通。吏亡去。盎追还，遂以侍儿赐之。后盎使吴，从吏边为司马，中夜引起曰：君可以去矣，期旦斩君。盎谢而去。
田叔
梁孝王以至亲有功，得赐天子旌旗，出跸入警。王宠信羊胜、公孙诡，胜诡使王求为汉嗣。栗太子废，太后欲以梁王为嗣，尝因置酒，谓帝曰：宫车晏驾，用梁王为继。帝诡曰：诺。袁盎等曰：昔宋宣公不立子而立弟，以生祸乱，五世不绝。小不忍害大义，故春秋大居正。由是太后议格。梁王由此怨盎，乃与胜诡谋，阴使人剌杀盎及他议臣十余人。于是天子意梁遂贼，果梁所为，遣田叔往按捕诡胜。诡胜匿王后宫，寻听内使韩安国谏，令诡胜自杀。时太后忧梁事不食，日夜泣不止。帝亦患之。田叔等还，至霸昌廐，悉烧梁狱辞，空手见帝曰：上母以梁事为问也，令梁王不伏诛，是汉法不行也。伏法而太后食不甘味，卧不安席，此忧在陛下也。上大然之，使叔等谒太后曰：梁王不知也，所知者幸臣羊胜、公孙诡之属耳，谨已伏诛，梁王无恙也。太后立起坐，餐，气平复。梁王因上书请朝，至阙谢罪太后。帝大喜，相泣复如故。
丙吉
丙吉为相，于官属掾史务掩过扬善。吉驭吏嗜酒，数逋荡。尝泛吉出，醉呕丞相车上茵，主吏白欲斥之。吉曰：以醉饱之过斥人，欲令安归乎？西曹第忍之，此不过污丞相车茵耳。
王议曹
汉宣帝遣使征龚遂。议曹王生愿从，功曹以为王生素嗜酒，亡即，度不可使，遂不忍逆，从至京师。王生日饮酒，不视太守，会，遂引入宫。王生醉，从后呼曰：明府且止，愿有所白。遂还，问其故。王生曰：天子即问君何以治渤海，君不可无所陈对。宜曰：皆圣主之德，非小臣之力也。遂受其言。既至前，上果问以治状，遂对如王生言。天子说其让，笑曰：君安得长者之言而称之？遂因前曰：臣非知此，乃臣议曹教戒臣也。上以遂年老不任公卿，拜为水衡都尉。议曹王生为水衡丞，以褒显遂云。
于令仪
于令仪被盗，擒之，乃邻子仪曰：何苦为此？必迫于贫耳。问所欲，以十千与之。既去，复呼语曰：尔夜归，恐为逻者诘，可俟天明去。盗大感愧，卒为良民。
张安世
张贺尝谓弟安世称曾孙之才美。及征怪，安世辄绝止，以为少主在上，不宜称述曾孙。及帝即位，谓安世曰：掖廷令平生称我，将军止之是也。安世谨慎周蜜，每定大政，已决，辄移病出。闻有诏令，乃使吏之丞相府问焉，朝廷莫知其与议也。尝有所荐，其人来谢，安世以为举贤达能，岂有私谢邪？绝弗为通。有郎功高不调，自言。安世曰：君之功高，人主所知人，臣执事何短长而自言乎？绝不许。已而郎迁。
史丹
汉元帝不喜太子，史丹为传。建昭之间，元帝被病，不亲政事，留好音乐，或置鼙鼓殿下，天子自临轩，槛上𬯎铜丸以擿鼓声，中严鼓之节。后宫及左右习知音者莫能为，而定陶王亦能之。上数称其才，丹进曰：凡所谓才敏而好学，温故知新，皇太子是也。乃若器人于徐竹鼓鼙之间，则是陈惠、李微，高于匡衡，可相国也。于是上默然笑。其后，中山哀王薨，太子前吊。哀王者，帝之少弟，与太子游学，相长大。上望见太子，感念哀王，悲不能自止。太子既至，前不哀，上大恨曰：安有人不慈仁，而可奉宗庙为民。父母者乎？上以责丹，丹免冠谢曰：臣诚见陛下哀痛中山王，至于感损。向者太子当进见，臣切戒嘱，无涕泣感伤陛下，罪乃在臣，当死。上以为然，意乃解。
梁伯鸾
鿄伯鸾少孤，尝独止，不与人同食。比舍先炊，已，呼伯鸾，及热釜炊，伯鸾曰：童子鸿不因人𤎒者也。灭灶更燃之。牧豕上林苑中，误遗火，延及他舍，为寻访烧者，悉以豕偿之。其主犹以为少，梁曰：无他财，愿身居作因。为执勤不懈。邻家耆老共责让主人，而称鸿长者，始敬异马，悉还其豕，鸿不受而去。
何武
何武字君公，九江太守戴圣，礼经号小戴者也。行治多不法。前刺史以其大儒，优容之。及武为刺史，行部，廉淂其罪，圣惧自免。后为博士，毁武于朝迁。武闻之，终不扬其恶。而圣子宾客为群盗，得系庐江。圣自以子不免武，平心决之，卒得不死。自是后圣惭服。
何随
何随，字季业，司空武之后。敝衣蔬食，杜门著书。尝有屠人牵猪过随门，索断亡去，强认随猪，即与之。邻父从园中偷笋，随出见，恐盗者，惭怖，徐步而归。
刘昆
刘昆为江陵令，时县连年火灾，昆向火叩头，多能降雨止风。诏问昆曰：卿在江陵，行何德政，而致是事？昆对曰：偶然耳。帝曰：此乃长者之言。
卓茂
汉卓茂性宽，尝出行，有人认其马，问曰：子亡马几何时？对曰：月余。茂马巳数年，心知其谬，即解与之，挽车而去，顾曰：若非公马，幸至丞相府归之。他日，马主别淂亡马，乃诣府送马，叩头谢之。
刘宽
刘宽尝行，有人失牛，就宽车中认之，宽无所言，下驾步归。有顷，认者得牛而送还，乃谢曰：惭负长者宽。曰：物有相类，事容误脱。幸劳见归，何为致谢？宽将朝服入朝，夫人使婢进羹，婢覆羹，污其朝服。宽亟问婢：羹烂汝手乎？
班超
李邑在西域，使人上书毁班超功迹，超不与较，竟遣使护送邑归汉
袁安
汉明帝时，楚王英事觉，逮繋数千人。袁安迁楚郡守，到郡不入府，先往按狱，理其无明验者，条出之。府丞掾史皆叩头争，以为阿附反虏，法与同罪，不可。安曰：如有不合，太守自当坐之，不以相及也。遂分别具奏。帝感悟，即报许，淂出者四百余家。岁余，征为河南尹，政号严明，然未尝以赋罪鞫人。尝称曰：凡学仕者高。则望宰相，下则希牧守，锢人于圣世，吾不忍为也。
甄宇
汉制，每腊诏赐诸博士羊，羊有大小肥痩，博士祭酒议欲杀羊称分其肉。时甄宇为博士，独不肯，诸人又欲投钩，宇复耻之，因先自取其最痩者，由是不复有争。后召会，诏问痩羊甄博士，京师因以此号之。
沈道虔
沈道虔居五康山中，以捃拾自资。同捃者或争穟，道虔谏之不止，悉以所淂与之。争者愧谢。后每事辄云：勿令居士知。
高凤
高凤里中有争财而兵斗者，凤往解之，不己，乃脱巾叩头请曰：仁义逊让，奈何弃之？争者投兵谢罪。
陈重
陈重在郎署时，有同舍郎归宁，误持邻舍郎绔以去，主疑重所取，重不自申说，默市绔偿之。后宁丧者归，以绔还主，其事乃显。又在郎署，有同舍郎负息钱数十万，债家急之，重密为代还。郎觉而厚辞谢之。重曰：非我之为，恐有同名字者，终不言惠。
王仲回
有客荐士于王仲回，仲回举之，后所举者陷罪仲回。坐以免。客惭惧自绝，仲回终无所言。寻复征为太子太傅，乃呼客谓曰：子之自绝，何待丹之薄也！不为设食以罚之，相待如旧。
杨峻
王象少孤，为人佣，牧羊而私读书，被羊主箠楚。杨峻乃赎象著家中，娶聘立屋，然浚与别。
管幼安
管幼安在辽东，邻人有牛暴幼安田，幼安为牵牛着凉处，自与饮食，过于牛主。牛主淂牛，大惭，若犯严刑。又所居屯洛，会井而汲，男女错杂，至争汲斗阅。幼安多买器，分置井旁，汲以待之，又不使知，来者得而怪之，问知是幼安，乃各相悔责，不复斗争。
管宁华歆
管宁与华歆共锄莱园中，见地有片金，宁挥锄与瓦石不。异，歆捉而掷之。又尝同席读书，有乘轩冕过门者，宁读如故。歆废书出看，宁割席分坐。时人以此定管、华优劣。及华歆与王朗俱乘船避难，有一人欲依附，歆辄难之。朗曰：幸尚宽，胡为不可？后贼追至，朗欲舍所携人。歆曰：本所以疑，正为此耳。既已纳其自托，宁可以急相弃耶？遂携拯如初。世以定华、王优劣。
王烈
王烈善教乡里。有盗牛者，主得之，盗请罪曰：刑戮是甘，乞母使王彦方知也。烈知，使人谢之，且遗布一端，以志劝。后有老父遗剑于路，行道一人见而守之。至暮，老父还，寻淂剑，怪之，以事告烈。烈使推求，乃先盗牛者也。
朱文季
朱文季与张堪同县，张于太学中见文季，甚重之，接以友道，把文季臂语曰：欲以妻子托朱生。文季以张先达，举手不敢对。自后不复相见。张亡后，文季闻其妻子贫困，自往候视，厚赈赡之。朱子怪问曰：大人不与堪为友，何忽如此？文季曰：尊公尝有知已之言，吾以信于心也。又文季与同郡陈楫交善，楫早卒，有遗腹子友，文季尝哀之。后司徒桓虞为南阳太守，召文季子骈为吏，文季辞骈而荐友，一时称其义。
公沙穆
公沙穆尝养猪有病，使人卖之于市，云：当告买者，言病贱取其直，不可言无病，欺人取贵价也。卖猪人到市即售，亦不言病，其直过价。穆怪问其故，赍半直追以还买猪人，语以猪寔有病，欲贱卖，不图卖者相欺，乃取贵直。买者言卖买定约，亦复辞钱不取。穆终不受钱而去。
董允
董侍中允尝与尚书令费祎、典军胡济，共期游集，严驾巳辨，郎中董恢诣侍中许修敬。恢年少官微，见侍中停出，逡巡求去。侍中不许，曰：本所以出者，欲与同好游谈也。今君已自屈，方展阔积，舍此之谈，就彼之宴，非所谓也。乃命解骖。
蒋公琰
蒋公琰在大司马府，东曹椽杨𭟼素性简略，公琰与语，不时应答。或搆戏于公琰曰：公与戏语，而不见应，其慢上殊甚。公琰曰：人心不同，各如其面，匕从后言，古人所戒也。文然欲赞吾是耶，则非其本心；欲反吾言，则显吾之非是以默然，是文然之快也，乃更以为慢耶？
贾逵
贾逵素为曹休所忌。初，帝欲假逵节，休曰：逵性刚，侮易诸将，不可居督。帝乃止。皖之败，吴人遣兵断夹石，休不能归。时逵军于东关，淂报，叹曰：我固知曹征东之败也，贼无东关之备，必并军于皖，而征东县军深入，此兵法之所忌也。乃部署诸将，水陆并进。左右请曰：曹征东昔譛将军，不淂督者十年，今幸可假手矣，奈何救之？达曰：不然，征东若亡，贼将乘我之弊，遗国家之忧。今者之败，我与征东共之也，岂可以私怨而伤大计乎？趣诸将发。左右复请曰：今贼断夹石，其锐莫当，将军独不为身计乎？逵曰：军败于外，路绝于内，进不淂战，退不淂归，安危之机，不及终日。贼以军无后继，故至此。今疾进，出其不意，所谓先人以夺其志也。乃兼道进军，多设旗鼓为疑兵。吴人遂退。逵据夹石，以兵粮给休，休乃淂还。休叹曰：梁道长者，休何面目见梁道？遂发痈死。
古今长者录卷一终

[book_title]古今长者录卷二
陈群
魏陈群谈论终日，未尝言人主之非。前后数上封事，辄削其草，虽子弟莫知也。或讥其居位拱默。浚诏撰名臣奏议，朝士乃见群谏事，皆叹息焉。
陆逊
孙权遣陆逊讨丹阳山越，平之，还屯芜湖。会稽太守淳于式表逊枉取人民。后逊诣都，称式佳吏。𭬳曰：式白君，而君荐之，何也？对曰：式意欲养民，逊岂可毁式以乱圣听乎？𭬳曰：此诚长者之事，顾人不能为耳。又初为都督，诸将各自矜恃，不相听从，逊按剑曰：仆虽书生，然国家屈诸君使相承望者，以仆尺寸可称，能忍辱负重耳。𭬳闻之，谓曰：公何不启诸将违节度耶？对曰：此诸将皆国家所尝与共定大事者，臣窃慕相如、寇恂相下之义，以济国事耳。
荀巨伯
荀巨伯远看友人疾，值胡贼攻郡，友人语巨伯曰：吾今死矣，子可去。巨伯曰：吾岂败义以求生者耶？贼既至，谓巨伯曰：大军至，一郡尽空，子何男子而敢独止？巨伯曰：友人有疾，不忍委之，宁以身代友人命。贼感其义，相谓曰：我辈无义之人，而入有义之国。遂班军回，一郡获全。
张孝基
张孝基为同郡富人婿，富人止一子，因有过逐之。后富人死，尽以家财付孝基。数年间，见富人子乞于市，因召问曰：能灌园乎？曰：能。既而有余，又问曰：能管库乎？曰：灌园已幸，淂管库尤幸也。遂使管库。其子谨厚，无复故态。孝基念言：彼实父子，我可夺其利乎？于是尽家财还之。
向雄
向雄经事钟会，会诛浚，雄收殓营葬。晋文王召雄责之曰：往者王经之死，卿哭于东市，我不问也。今钟会作逆，又辄收葬，若复相容，如王法何？雄对曰：昔先王掩骼埋瘠，仁流枯骨，当时岂先卜其功罪？今王诛既加，于法已备，雄感义收葬，教亦无阙，何必使雄违生背死，以立于时。殿下雠枯骨，以为将来仁贤之资乎？晋王称善。
柳仲郢
柳仲郢先为牛奇章辟客，卫公知其无私，奏为京尹。仲郢谢曰：仰报盛德，敢不如奇章。大中朝，李氏无禄仕者，仲郢领盐铁，特取卫公兄子从质为推官，知苏州院，令以禄利赡南宅。时令狐绹为宰相，不悦，仲郢与绹书曰：任安不去，尝自愧于昔人；吴咏自裁，亦何施于今日。李太尉受责既久，其家已空，遂绝蒸尝，诚深痛恻。绹叹美，即与从质正官。
原评：观二贤之言，理既顺正，辞无畅达，能使怒者忘怨。且厚谊高致，自能感悟世人。彼虽有恩好，倘遇嫌忌，远自逊避，背德忘友，亦所不惜。用情厚薄，岂不迳庭。
羊祐
晋羊祜与王沈俱被曹爽辟，沈劝就征，祜曰：委质事人，复何容易！及爽败，沈以故吏免，因谓祜曰：尝识卿前语。祜曰：此非始虑所及。其先识不伐如此。又祜每与吴人交兵，克日方战，不为掩袭。将帅有欲进谲诈之策者，辄饮以醇酒，使不得言。有掠吴二儿为俘者，祜遣送还其家。后吴将夏祥、卲觊等来降，二儿之父亦率其属与俱。吴将陈尚、潘景来寇，祜追斩之，美其死节，而厚加殡殓。景、尚子弟迎丧，祜以礼遣还。吴将邓香掠夏口，祜募生缚香，既至，宥之。香感其恩甚，率部曲降。祜出军行吴境，割谷为粮，皆计所侵送绢偿之。每会众江沔，游猎常止。晋地若禽兽先为吴人所伤而为晋兵所淂者，皆封还之，于是人人翕然悦服，称为羊公，不之名也。祜应职二朝，凡所进达，人皆不知所由。或谓慎密太过，祜曰：拜职公堂，受恩私室，吾所不取。
卫玠
卫玠谓人有不及，可以情恕；非意相干，可以理遣，故终身不见喜愠之色。
顾荣
顾荣应客召，觉行炙人有欲炙之色，辍已施焉。同坐 之荣曰：岂有终日执之而不知其味者乎？后𮞸乱经危，常有一人，左右已询之，乃受炙人也。
原评：顾荣善体悉，然受炙者自是不凡，此必非徒以炙而已。
韩康伯
吴坦之隐之兄弟遭毋艰，号踊哀绝，行人为泪。韩康伯母在郡，每闻二吴哭，辄凄恻，语康伯曰：汝若为选官，当好料理此人。韩浚果为吏部尚书，吴遂贵达。
裴叔则
裴叔则营新宅甚丽，与兄共游，兄心欲之，而口不言。叔则知其意，便推使兄住。
胡质
晋胡质为徐州，与子威绢一疋。威跪曰：大人清廉，安淂此？质曰：吾俸禄之余。浚威为徐州，帝问：卿清何如父？对曰：不如也。父清畏人知，臣清，畏人不知。
王谆
王谆字少林，诣京，于空舍见一书生，病困，视之曰：吾腰下有金十斥相赠，乞藏骸骨。未及问姓而绝。谆鬻一斤营葬，余悉置棺下，无知者。
释昙迁
释昙迁，经与范蔚宗、王昙首游，𣢾浚，蔚宗被诛，门有十二丧，交知无敢近者。昙迁抽货衣物，悉营葬送。宋孝武闻而叹赏，语徐爰曰：卿著宋书，勿遗此士。
甄彬
甄彬有行谊，尝以一束苧就长沙寺库质钱。后赎苧还，于苧中得金五两，以手巾裹之，彬送还寺库。寺僧以半与甄，匕，拒不受。曰：五月披羊裘而负薪，岂受遗金者耶？
王仆射
王仆射子恢之被召为秘书郎，仆射为求奉朝请，语恢之曰：秘书有限，故有竞，朝请无限，故无竞。吾欲使汝处不竞之地。太祖嘉而许之。
高允
高允仕魏，时，辽东公翟黑子有宠于太武，奉使并州，受布千疋。事发，黑子问允曰：主上问我，首乎？讳乎？允曰：公帷幄宠臣，答诏宜实。黑子不听，卒致罪戮。时著作令史闵湛郗本性巧佞，为崔浩信待，劝浩刊所撰国史于石，以彰直笔。允闻之，谓著作郎宗钦曰：闵湛所营，方寸之间，恐为崔门万世之祸，吾徒无类矣。未几，浩等被收，允时直中书省，景穆召允，骖乘，至宫门，谓允曰：脱至尊有问，但依吾说。既入见，景穆言允小心慎密，事皆制于浩，请赦允。帝问曰：国书皆浩所作不？允曰：太祖记，前著作郎邓彦海所撰，先帝记及今记，臣与浩同作，而臣尤多。帝怒曰：此甚于浩，安有生理？景穆曰：天威严重，故允迷乱失次。臣向私问之，皆云是浩作。允曰：臣罪应灭族。殿下以臣侍讲日久，哀臣一命，实不问臣，臣实不敢迷乱。帝顾谓景穆曰：此亦人所难，且对君以实贞臣也。时帝怒甚，敕允为诏，自浩以下僮吏以上一百二十八人，皆夷五族。允持疑未上，而频诏催切，允乞更赐召见。允见曰：浩之所坐，若更有余衅，非臣敢知；若直以犯触，恐罪不致死。帝大怒，命介士执允。先是，允奉敕以经授景穆，景穆太子甚重之，故允终赖景穆得以无死，而浩竟灭族。余皆身死免族。宗钦临刑，叹曰：高允其殆圣乎？允退而语人曰：吾不奉东宫导旨者，恐负翟黑子。故也。
又高允为中书令。允好切谏，事有不便，允辄求见，屏人极论。魏主谓群臣曰：如高允者，乃真忠臣也。朕有过，未尝不面言，朕闻其过而天下不知，可不谓忠乎？允所与同征者游雅等，皆至大官封侯，而允为郎二十七年不徙，魏主乃拜允中书令。尝呼令公而不名雅。尝言：前史称卓子康、刘文饶之为人，褊心者或不之信。余与高子游处四十年，未尝见其喜愠之色，乃知古人为不诬耳。高子内文明而外柔顺，其言呐呐不能出口。昔崔司徒尝谓高生丰才博学，一代所推，所乏者矫匕风节耳。予亦以为然。及司徒得罪，诏旨临责，声嘶股栗，殆不能言，高子独敷陈事理，辞义清辩，人主为之动容，此非所谓矫匕者乎？宗爱用事，威振四海，王公趋庭望拜，高子独升阶长揖，此非所谓风节者乎？夫人固未易知，吾既失之于心，崔又漏之于外，此乃管仲所以致恸于鲍炑也。
石勒
后赵王勒悉召武乡耆旧诣𮖠国，与之共坐，欢饮一微。时与李阳邻居，数争沤麻池相殴，阳由是独不敢来。勒曰：阳，壮士也，沤麻，布衣之恨。孤方兼容天下，岂雠匹夫乎？遽召与饮，引阳臂曰：孤往日厌卿老拳，卿亦饱孤毒手。因拜参军都尉。
勒用法严，讳胡尤峻。宫殿既成，初有门户之禁，有醉胡乘马突入止车门。勒大怒，责宫门小执法冯翥，惶惧忘讳，对曰：向有醉胡乘马驰入，甚呵御之，而不可与语。勒笑曰：胡醉，正自难与言，恕而不罪。
张寅
张寅以事亡之，冀匕人才，而欲妻之。寅曰：寅尝聘邑人康氏女，今南北不相闻者十年矣，未可负也。既而南归，康之父母初亦议改适，姑已许之，豪家又交贿之，女誓不夺。至是夫义妇贞，遂偕伉俪。
郭进
郭进御下严毅，宋主遣戍将卒，必谕之曰：汝辈谨奉法，我犹贷汝，郭进杀汝矣。尝有军校自西山诣汴，诬讼进不法事，宋主诘知其情，送进令杀之。会北汉来攻，进语其人曰：汝敢论我，信有胆气，今贳汝罪，汝能掩杀敌兵，当即荐汝。如败，可自投河东。其人踊曜赴战，大致克捷。进即以闻，乞还其职。宋主从之。
明山宾
明山宾至性笃实，家甚贫困。尝货所乘车中牛，既售受钱。山宾语买主曰：此牛经患漏蹄，治差已久，恐后脱发，无容不相语。买主遽追取钱。处士阮孝绪闻之，叹曰：此言足使还淳反朴，激薄停浇矣。山宾初临青州，所部平陆县岁俭，启仓出米，以赡贫民。浚剌史简州曹失去簿书，以山宾为耗阙，有司追责，籍其宅入官。山宾默不自理，更市地造宅。
欧阳𬱟
欧阳𬱟在岭南，交州刺史袁昙绶密以金五百两寄𬱟，令以一百两还合浦太守龚，为四百两付儿智矩，余人弗之知。𬱟寻为萧榖所破，赀财并尽，唯所寄金独存，昙绶亦寻卒，至是，𬱟并依信还之，时人莫不叹服。
张道源
张道源，并州人。年十五，以孝义称。唐高祖举义，召授大将军，累封范阳郡公。时何稠、士澄居官，家口籍没，诏尽赐道源。匕叹曰：人有否泰，盖亦是常，安可因已之泰，利人之否，取其子女以为仆妾，皆舍之。一无所取，时称长者。
于志宁
太宗尝赐于志宁、张行成、高季辅田，志宁言：臣家自周、魏以来，世居关中，赀业不坠。今行成、季辅始营产土，愿以臣有余赐不足者。帝分其田以与二人。
河间王子晦
河间王次子晦，私第有楼，下临酒肆，其人尝候晦，言曰：微贱之人，虽礼所不及，然家有长幼，不欲外人窥之。家迫明公之楼，出入非便，请从此辞。晦即日毁其楼。
戴至德
戴至德为尚书右仆射，时刘仁轨为左，人有所诉，仁轨率优容之，至德乃诘究本未理直者，密为奏理，终不显私恩。当时人多不知，独称仁轨为解事仆射。常更日听讼，有一妪诣省，至德已𭣣牒，妪乃复取，曰：初以为解事仆射，今乃非是。至德笑还之，人服其长者。
王义方
王义方初拜御史，意望殊高，忽略人间细事。买宅既数日，忽对宾朋指庭中青桐树一双，曰：此亡酬直。宾朋言：侍御贵重，不知交易，树当随宅，无别酬例。义方曰：此嘉树，非他物比。名宅主付之钱四千。义方举明经，诣京师，客有徒步疲于道者，自言父宦远方，病且革，欲往省觐，困不能前。义方解所乘马遗之，不告姓名而去。
义方为魏征所知，征欲妻以夫人之侄，王辞不取。俄而征薨，王乃娶女。人问其故，曰：初不附宰相，今感知已故也。
娄师德
唐娄师德，宇宗仁为宰相，时弟适出刺名州，师德以兄弟名位大盛为忧，弟曰：自今人有唾弟面者，弟自拭之，庶不为兄忧乎？师德愀然曰：此乃所以重吾忧也。人唾汝面，是怒汝也；今拭之，是益其怒也。正当使之自乾耳。
师德宽恕。狄仁杰之入相，实师德荐之，而仁杰不知，意颇轻师德，数挤之于外。武后觉之，问仁杰曰：师德知人乎？对曰：臣尝同僚，未闻其知人也。后曰：朕之知卿，乃师德所荐也，亦可谓知人矣。仁杰既出，叹曰：娄公盛德，我为所包容久矣，吾不得窥其际也。
狄仁杰
狄仁杰同平章事，太后谓仁杰曰：卿欲知赞卿者名乎？仁杰谢曰：陛下以臣为过，臣请改之。知臣无过，臣之幸也，不愿知譛者名。太后叹美之。
琅琊王翀、越王贞举兵匡复，不克而死。太后欲诛诸王，命监察御史苏珦按之，无验。太后召诘之，珦抗论不回。太后曰：卿大雅之士，朕当别有任使，此狱不必卿也。遣右丞周兴等按之，遂大杀唐宗室。时以贞等当坐者六七百家，当籍没者五千口。豫州剌史狄仁杰密奏：彼皆诖误，臣欲显奏，似为逆人申理，不言，又乖陛下仁恤之旨。太后特原之，皆流丰州。
仁杰僚友郑崇质母老且病，当使岭外，仁杰请代行，长史义之，曰：斗南一人而已。
徐有功
徐有功为司刑少卿，被皇甫文备诬逆，及文备以事下狱，有功出之。或曰：彼欲死，君匕生之，何也？𭔹曰：尔所言者私忿，我所守者公法。
姚崇
姚崇为相，魏知古崇所引，及同列稍轻之，出摄吏部尚书，知东都。崇二子在洛，通宾客馈遗，凭旧请托，知古密以闻。他日，上召崇曰：卿子才乎？皆安在？崇曰：臣二子分司东都，其为人多欲而寡慎，必常以事干魏知古。帝始以崇必私其子，及闻之，大喜曰：卿安从得之？对曰：知古，臣所荐也，臣子必谓其德。臣而请之。帝于是爱崇不私，而薄知古，欲斥知古，崇曰：臣子无状，挠陛下。法而逐知古，外人必谓陛下私臣。乃止。
古今长者录二卷终

[book_title]古今长者录卷三
张说
张燕公说遭姚元之奏，明皇怒曰：卿与御史共按其事。初，说旬月前，有门下生窃宠婢，将置于法。生呼曰：公无缓急用人乎？见色不能禁，人之常情，何靳于一婢耶？说奇其语，遂释之，且付以婢。生去，杳不闻。忽一日直请，说有忧色曰：感公之恩，欲报久矣。今闻公为姚相所谗，祸且至矣，愿淂公平生所宝以免难。公历指数之，曰：未也。又凝思良久，忽然曰：近有以鸡林夜明帘为献者。生曰：是足矣。因请手札数行，恳求于九公主，曰：上独不念在东宫时恩，始终其惠，乃反以谗见怒耶？明日，公主谒上，且奏之，上为之感动，敕高力七就御史台宣所按事，并罢，书生亦不复见。
原评：昔留侯致白壁以谢项仇；孟尝献狐裘，以脱楚难；蔡昭爱佩，晋乃见留；虞叔捐圭，庶几免罪。姚崇之事近之。若书生者，不让小行，而能排难解纷，殆侠士之流乎！说亦聪明疏通，善知人也。
郭子仪
郭子仪，华州郑人也。先是，安思顺为翔方，子仪与李光弼俱为牙门都将，二人素不相能。及子仪代思顺，光弼意欲亡去，犹未决。旬日，诏子仪率兵东出赵、魏。光弼入见子仪曰：一死固甘，乞免妻子可也。子仪趋下，持抱上堂而泣曰：今国乱主迁，非公不能东伐，岂怀私忿时耶？执其手，相持而拜，因率本军东讨，与光弼合破贼。
李勉
唐李岍公讳勉，字元卿。少贫，客游梁、宋，与诸生共逆旅。诸生病且死，出白金语岍公曰：左右无知者，幸君以此葬我，余则君自取之。岍公许之，比葬，密置。余金棺下后，其家来谒，岍公，共启墓，出金付之。又为岭南，罢镇归岍，至石门，停舟，悉搜家人犀象物，投江中而去。
李约
李约为兵部员外郎，岍公勉之子也。尝江行，与一摘胡舟楫相次，摘胡病笃，固邀与约相见，以二女托之，皆有异色。又遗一大珠，约悉唯唯。及摘胡死，财货数万，约皆籍送官，与二女求配。始殓，摘胡时，密以夜光含之。后亲属来理资物，请官司发掘验之，夜光果在墓中。
李吉甫
陆贽之秉政也，贬李吉甫为明州长史。及贽贬，吉甫徙刺忠州。贽门人以为忧，而吉甫忻然以宰相礼事之，贽遂与深交。
钱徽
钱徽在翰林日，宪宗尝独召徽，有所咨议。徽从容言曰：他学士皆高选，宜与闻机密，以广参决。帝称其长者。
徽掌贡举，节度叚文昌、学士李绅各以书嘱所善进士于徽，及榜出，无之，而裴度、郑覃、李宗闵子弟中选。文昌言于上曰：今岁钱礼部不公，所进士皆子弟无艺。上怒，贬徽江州剌史。或劝徽奏文昌、绅嘱书，徽曰：苟无愧心，淂丧一致，奈何奏人私书耶？取书焚之。
李宗闵
靖安李少师虽居贵位，不以威重隔物，与宾僚饮宴谈笑，曲尽布衣之欢，亦不记人过失。尝一日宴散，有人言昨饮大欢。公曰：今日言欢，则明前之不欢，无好恶，一不淂言。
杨虞卿
杨虞卿抵淮南，委婚币。会陈商葬其先，贫弗克举，虞卿即以所赍助之。郭元振在太学，家送钱四十万。会有衰服者叩门，自言五世未葬，元振举与之，不质名氏。
原评：虞卿知有商，而元振不问名氏，此尤甚难然。元振固是伟人，虞卿、牛、李党中魁桀，亦能如是耶？
崔暹
崔暹字季伦，好荐人士，言邢邵宜亲重。言论之际，邵遂毁暹。文襄不悦，谓暹曰：卿说子才长，子才专言卿短，此痴人也。暹曰：子才言暹短，暹说子才长，皆是实语，不为痴也。
任迪简
任迪简在李景略幕中，景略尝宴客，行酒者误进醯，景略用法严，迪简不忍其死，饮两釂，徐以他辞，请易之。归病咯血，终不以闻，军中服其长者。
李忠臣
辛京杲以私杖杀部曲，有司奏京杲罪当死，上将从之。李忠臣曰：京杲当死久矣。上问其故，忠臣曰：京杲诸父兄弟，一门俱战死，独京杲至今日尚存，故臣以为久当死。上悯然伤之，左迁京杲。
徐晦
杨凭得罪，姻友无敢送者，独徐晦送至蓝田，权载之谓徐：君诚厚杨临贺，无乃为累乎？徐曰：晦自布衣时，杨知我厚，方兹流播，宁忍无言而别？有如公为奸佞赞斥，敢自同路人乎？载之叹其长厚。数日，御史中丞李夷简请为监察，晦白夷简曰：生平不践。公门，公何取而见奖拔？夷简曰：闻君不负杨临贺，肯负国乎？
杨行密
庐州剌史蔡俦发杨行密父祖墓，与舒州刺史倪章连兵以拒行密。行密遣李神福将兵讨俦，又自将诣庐州，克之，斩蔡俦。左右请发俦父母塳，行密曰：俦以此得罪，吾何为效？
原评：父母塳见伐，人子至痛之情也。攻俦斩之，怨可释矣。倘称其犯而报之，然浚快，是自为寇也。行密于是知孝弟之轻重矣，宜其能驾驭群材，而霸有一方也。胡氏
柳宗元
王叔文之党，十年不量移，执政有怜其才，欲渐进之。者，悉召至京师，谏官争言其不可，上亦恶之，皆以为远州刺史。宗元淂柳州，禹锡淂播州，宗元曰：播州非人所居，而梦淂亲在堂，万无母子俱往理。欲请于朝，以柳易播。中丞裴度亦以禹锡母老为上言，上曰：为人子不自谨贻亲忧，此则重可责也。度曰：陛下方侍太后，恐禹锡在所宜矜。上良久，乃曰：朕所言，以责为子者耳，然不欲伤其亲心。退谓左右曰：裴度爱我终切。禹锡淂改连州。
陆象先
陆象先清慎寡欲，言论高远，为时人所重。崔湜私侍太平公主，欲引为相，湜请与象先同升，帝不欲用湜，公主涕泣以请，乃以湜同三品，象先同平章事。及公主与湜等谋逆，象先独以为不可，力言于公主。帝既诛湜等，召象先谓曰：岁寒知松柏，信哉！时穷治公主枝党，象先密为申理，所全甚多，然未尝自言，时无知者。
宗悫
宗悫字元干，孝建中，累迁豫州剌史。先是，乡人庾业，家甚富豪，方丈之膳以待宾客，而悫至，设以菜菹粟饭，谓客曰：宗军人惯噉粗饭。悫致饱而去。至是，业为悫长史，待之甚厚，不以前事为嫌。
冯道
冯道与赵凤同在中书，凤有女适道仲子，以饮食不中，为道夫人谴骂。赵令婢长号知院者来诉，凡数百言，道都不答。及去，但云：传语亲家翁，今日好雪。
王祐
太祖与符彦卿有旧，常推其善用兵。知大名十余年，有告其谋叛者，亟徙知凤翔，而以王晋公祐代之，且委公密访淂实，许以赵普所居官。公察知其妄，但淂二家僮恣横状，以便宜决配而已。驿召问因。力为辩，以百口保之，太祖不乐，徙公知襄州，彦卿竟 无恙。公后创居第，手植三槐于庭，曰：吾虽不为赵普、浚世，子孙必有登三公者。已而魏公旦果为太保。
曹彬
曹武惠王彬征幽州失律，赵昌言请按军法，朝廷薄谪之，赵未几被逸，时彬已 枢密使，三疏力雪之。彬知徐州，有吏犯罪，既立案逾年，然浚杖之，人不晓其旨，曰：吾闻此人新娶妇，若受杖，其舅姑必以妇为不利而恶之，吾故缓其杖，亦不赦也。及讨蜀，所获妇女，悉闭一第窍以度食，戒左右曰：是将进御。洎事罢，访还其家，无者嫁之。
武惠王尝曰：自吾为将，杀人多矣，然未尝以私喜怒辄戮一人。其所居堂屋敝，子弟请加修葺，公曰：时方大寒，墙辟瓦石之间，百虫所蛰，不可伤其生。其仁心爱物如此。
鲁宗道
宋仁宗在东宫，鲁宗道为谕德，其居有酒肆在侧，号仁和酒，有名于京师。公往七，易服微行饮之。一日，真宗急召公，将有所问，使者及门，而公不在。移时，乃自仁和肆中饮归。中使遽先入白，乃与公约曰：上若怪迟，当托何事以对？公曰：但以实告。曰：然则当得罪。公曰：饮酒，人之常情，欺君，臣之大罪。中使嗟叹而去。真宗果问，使者如对。真宗问：何故私入酒家？公谢曰：臣家贫，无器皿，酒肆百物俱备，宾至如归。适有乡里亲客自远来，遂与之饮。然臣既易服，市人亦无识臣者。真宗笑曰：卿为宫臣，恐为御史所弹。然自此奇公，以为忠实可大用。晚年每为章献言可大用者数人，公其一也。后章献皆用之。
王缮
王缮为沂州录事参军，时鲁宗道为司户参军，家之禄乏，每预贷俸钱。鲁御下严，库吏怨而诉之，州并劾王。王谕鲁曰：但归罪某，君无承也。鲁曰：事由某公何罪？王曰：某碌匕经生，仕无他志，苟仰俸入以养妻子，淂罪无害，矧以官物贷人，过不及免。君公辅器，无以轻遇，辄累远业，并淂罪何益？卒明鲁不知，而独淂私贷罪。自此沉困二十余年。晚用荐者引对吏部，状其功过，奏目有鲁名。时鲁已参大政，立殿中，仁庙目鲁曰：岂卿耶？鲁称谢，且具道其实。仁庙叹曰：长者也。先是，有私过者，例改次等，由是参不降等，诏改大理寺丞。王仕省郎，累典名郡，晚年富寿，子孙昌衍，人以为德报。
宋仁宗
仁宗时，北使进言：高丽自来臣属北朝，近来职贡全缺，殊失臣礼。今欲加兵，又闻臣属南朝，今来报知。仁宗不答。及将去，召而前，语之曰：适议高丽事，朕思之，只是王子罪，不干百姓事。今既加兵，王子未必能诛淂，且是屠戮百姓。北使遂屈无答，不觉汗流浃背，俯伏于地，归而寝兵。
张齐贤
张齐贤为江南转运日，尝家宴，一奴窃银器数事于怀中，文定自帘下熟视，不问。尔后文定三为宰相，门下厮役往匕皆淂班行，此奴竟不沾禄。奴乘间自言：某事相公最久，凡后于某者皆淂官，相公何独遗某？因泣下不止。文定悯然语曰：我欲不言，尔乃怨我。尔忆江南日盗吾银器数事乎？我怀之三十年，不以告人，虽尔亦不知也。吾𬾨位宰相，进退百官，志在激浊扬清，安敢以盗贼荐耶？念汝事吾。久，今予汝钱三百千，汝其去，吾门下自择所安。奴震骇，泣拜而去。
窦禹钧
窦禹钧为人素称长者。有家僮盗田钱二百千，虑觉远遁，第留一女偿其钱。钧见而怜之，抚之。既笄，为择良配，淂所归，又得遗金二百两，验其实，遂以还之。同宗外姻有丧嫁不能举者，为之出钱。前浚凡五六十人。家惟俭素，无金玉之饰，衣帛之妄。宅南建书院，聚书千卷，四方之士，识与不识，听其自至，故其子闻见益博，而义风家法，为一时标表。
窦仪
窦公仪，开宝中为翰林学士。时赵忠献王普专政，太祖患之，欲闻甚过。一日，召公，语及赵所为多不法，且誉公早负才望之意。公盛言：普开国勋臣，公忠亮直，社稷之镇。上不悦。公归，语诸弟曰：我必不能作宰相，然亦不诣朱崖，吾门可保矣。既而召学士卢多逊，卢尝有憾于赵，攻其短，遂罢相，出镇河阳，卢遂参知政事。太宗太平兴国七年，赵复相，卢贬崖州。
王旦
初，寇准短王旦于帝，而旦专称准。帝言于旦，旦曰：臣缺失，多准无隐，益见其忠直。帝益贤旦。中书有事送枢密，违诏格，准以上闻。旦被责，不逾月，枢密有事送中书，亦违诏格。堂吏欣然呈旦，旦令送还枢密，准大惭。及罢，准托人语旦求为使相。旦惊曰：将相岂可求耶？准恨之。已而除准武胜军节度使、同平章事。准入谢，帝具道旦所以荐准者，准愧叹，以为不可及。
文正公旦在中书，寇莱公准居枢密院，偶中书有事，关密院倒用印，寇公勾吏人行遣。他日，密院亦倒用印，中书吏人呈覆，亦欲行遣。文正问吏人曰：汝等且道密院当初遣倒用印者是否？曰：不是。文正曰：既云不是，不可学他不是，更不问。
旦立朝人有过，辄为暴白日者上书言禁中事，籍其家，淂朝士所与往还占问之说。上欲付御史问状，公曰：此人之常情，且语不及朝廷，不足罪。上怒不解。公因自取尝所占问书进曰：臣少贱时，不免为此，必以为罪，愿并臣付狱。臣为宰相，执国法，岂可自为之？幸于不发而罪人。上意解。公至中书，悉焚所淂书，上复驰取，则已焚矣。由是获免者多。都尉李和文召客呼官妓，被台论，公乃作一诗遗和文，以不得预会为恨。明日，上出台疏示公，公曰：臣亦知之，曾遗以诗，恨不淂往也。太平无象，此其象乎？上遂不问。
旦为相时，冠准在藩镇，生辰造山堋，大宴，排设如圣节仪。晚衣黄道服簪花，为人所奏。帝怒，谓旦曰：寇准每事欲效朕。旦微笑，徐对曰：准许大年纪，尚𫘤邪？真宗意解，曰：然此正是𫘤尔。遂不问。
文正公宽厚，未尝见其怒。一日，其子弟诉于公曰：庖肉为饔人所私，食肉不饱，乞治之。公曰：汝辈人料肉几何？曰：一斤，今但得半斤，其半为饔人所。 公曰：尽一斤可饱乎？曰：尽一斤固当饱。公曰：此后人料一斤半可也。
李昉
卢多逊知政，屡譛李昉。及昉相太宗，言及逊，公颇为解释。上曰：多逊常毁卿，不直一钱，卿何待之厚耶？由此益重公。
至道元年，灯夕，以安车召昉，赐坐，亲酌御樽，选肴核赐焉，谓近侍曰：昉可谓善人君子也。事朕两入中书，无伤人害物事，宜其今日所享如此。
李之才
李挺之七才，为孟州司法参军，性坦率，不事仪矩，太守范雍莫之知也。后范建节移镇，送者皆出境外，挺之独别近郊。或病之，谢曰：故事也。顷之，范谪守安陆，过洛阳，挺之独往省之。前日远送之人无一至者，范始恨知之上晚。
张佖
李文正公昉雅厚张泊而薄张佖。及罢相，泊草制，深诋之，而佖翔望必诣焉。或谓佖曰：李公待君不厚，何数诣之？佖曰：我为廷尉，曰李公秉政，未尝有请求，此吾所以重之。
李后主葬北邙，故吏张佖后官河南，每清明亲拜其墓，哭之甚哀。李氏子孙陵替，佖尝分俸赡给。
朱倬
朱倬为谏官，每上疏，必夙兴露告。常言：人主任我以耳目，非报怨任气之地。必湏上当天心，勿为子孙植荆棘。
古今长者录卷三终

[book_title]古今长者录卷四
李文靖公沆
李文靖公为相，专以方严重厚镇服浮躁，尤不乐人论说短长附已。胡秘监旦谪州，久未召，尝与文靖同为制诰，闻其拜参政，以启贺之，诋前居职罢者云：吕参政以无功为左丞，郭参政以酒失为少监；辛参政非才谢病，优拜尚书；陈参政新任失旨，退归两省，而誉公甚力，意将以附之。公慨然不乐，命小吏封置别箧，曰：吾岂真优于是者耶？亦适遭遇耳。乘人之后而讥其非，吾所不为，况欲掦一已而短四人乎？终为相，旦不复用。
沆一奴逋宅金数十千，一夕遁去。有女十岁，秀美，奴写一劵，系女带，愿卖以偿。公恻然，祝夫人训育长成，择一壻厚奁归之。
沆为相，有求差遣，见其材可取，必正色拒之。已而擢用，或不足收用，必和颜温语以待之。子弟问故，公曰：用贤，人主之事，我若受请，是售私恩也，故峻绝之。若其不足用者，既失所望，又无善词，此取怨之道也。
王弘
王弘自领选，将加荣禄于人者，每先呵责，然后施行。若美相盻接者，必无所诣。人问其故，答曰：王爵既加于人，又相抚劳，便成与主分功。若求者绝官叙之分，既无以为惠，又不微借颜色，即大成怨府。闻者悦服。
王曾
王沂公再莅大名，代陈尧咨。既视事，府署毁圮者，即旧葺之，无所改作；什器之损失者，完补之如数。政有不便，委曲弥缝，悉掩其非。及王移洛师，陈复为代，睹之，叹曰：王公宜其为宰相，我之量弗及已。盖陈以昔时之嫌，意公必返其故，发其隐也。
王曾在中书，每荐用人，不求人知。尹师鲁尝言盍少。𭣣门下士曾曰：恩欲巳出，怨使谁归？
文彦博
唐介论文彦博专权植党，坐贬，文亦罢相。未几复相，即上言：介直臣，今介未召，臣不敢行。仁宗用公言，寻同执政。
韩琦
韩魏公在政府，以三十万缗买女妓张氏，姿容美丽，劵成，忽泫然。公问故，张曰：妾本修职郎郭守义妻，前岁官湖南，部使者挟私，劾以败官，今秋高岁晚，恐尽室饿死，愿没身以活守义儿女。公恻然，遣张持钱还舍，且曰：败官果非辜，可诉于朝，事白，汝却归我。守义后辩雪，调官淮右，张氏来，如约。公不使至前，遣人谓曰：吾位宰相，岂可妾士人妻？取前日劵包二十金，助汝之官，善视儿女。张感涕而去。公之隐德如此甚多。后琦薨，赠尚书令，谥忠献，配享英宗庙，封魏王。子五人及孙皆贵达。
魏公琦在中书，见诸路职司捃拾官吏小过，则不怿曰：今天下太平，主上之心，虽虫鱼草木皆欲淂所。况仕者望为公卿，次亦望为侍从二千石，奈何锢之于圣世乎？
在魏府，有禁卒私逃，法当死。卒曰：母老病，近在数舍，常恐不复见。诚知罪当诛，得一见，死无恨。公校实，即便宜释之。
公在大名，有献双玉盏，公以百金答之。一日，酌以劝客，一吏误触玉盏，至碎，坐客皆愕。吏伏地请罪。公曰：汝误也，何罪之有？
公在魏府时，僚属路拯就案呈事，状尾失书名，公以袖覆状尾，仰首与语，潜卷其状授之。公又尝曰：人能扶人之危，周人之急，固是美事，能勿自言，则益善矣。
魏公镇相州，因祀宣尼，省宿，有偷儿入室，挺刃曰：不能自活，求济于公。曰：几上器具可直百千。尽以与汝。偷儿曰：愿得公首，以献西人。公即引颈。偷儿稽首曰：公德量过人，故来相试耳。几上之物，已荷公赐，愿无泄也。公曰：诺。终不以告人。其后盗者以他事坐罪，当死于市，备言其事曰：虑吾死后，此公之遗德不传也。
魏公出镇中山，时，有门客夜逾墙出宿娼家。魏公知，作种竹诗以警之曰：慇懃洗濯加培植，莫遣狂枝乱出墙。门客见诗自愧，亦作诗曰：主人若也怜高节，莫为狂枝赠斧斤。魏公遂以一女婢赐之，感恩无地。
魏公为相，每见文字，有攻人隐恶，必手自封记，不令人见。
凡人语其所不平，则气必动，色必变，辞必厉。惟韩魏公不然，更说到小人忘恩背义，欲倾已处，词和气平，如道寻常事。
张无垢
张无垢九成云：快意事孰不喜为？往匕事过，不能无悔者，盖于他人有甚不快存焉，岂得不动于心？君子所以隐忍详复，不敢轻易也。
中黄先生
中黄先生云：明不触物，此言极有味。若洞然烛他人之恶，不随他转而已，此外不宜发明太尽，恶讦为直是也。但当生大慈怜悯心，方便譬喻，引之归于正道，不可则止，母自辱焉。若忿嫉于顽，极口攻之，则是与之修怨，何取其为明哉？玉真先生云：大凡人自已福积不厚，肆口又无忌惮，愈见薄福。要见薄福证验，若平生数奇多忤，不如意事，十常入九是也。故譛人翩匕，啬夫喋匕，非有冥祸，则有奇穷。而吕公著约识精言：孙奭议论有根柢，韩琦明足以照人之奸，未尝形诸词色，真大人相也。
富弼
富郑公弼，字彦国，为人宽厚，宰相自唐以来谓之礼。绝百僚见者，无长幼皆拜。宰相平立，少垂手扶之。送客未尝降阶所。客坐稍久，则吏从旁唱：相公尊重，踧踖起退。及公为相，虽微官及布衣谒见，皆待之有礼，引坐语，从容送之及门。
彦国少有骂者，如不闻。人曰：骂汝，彦国曰：恐骂他人。又曰：呼姓名而骂。彦国曰：天下无同姓名者乎？告者大惭。及为相，尝语子孙曰：忍之一字，众妙之门，亲族处事，尤为先务。若清俭之外，更加一忍，则何事不便。
范仲淹
范仲淹买田为义庄，族中人日米一升，岁一缣。嫁娶丧葬有赡。自政府归姑苏，焚黄，搜外库有绢若干疋，令长吏录亲旧尽散之。遣子纯仁之姑苏取麦，时尚少，舟次丹阳，见石曼卿，道三丧未葬，纯仁即予以麦舟五百斛，单骑还。公问：东吴见故旧乎？曰：曼卿为三丧未举，留滞丹阳。公曰：何不以麦舟付之？纯仁曰：付之矣。
原评：古人轻财好施，无所吝恤，而至于丧不能举，尤其所最恻然者。自忠宣父子而浚，此义不闻久矣。
文正公在杭州，子弟以公有退志，请治第雒阳，营园圃为佚老地。公曰：吾年逾六十，在世无几，且西都园林相望，谁障吾游者？岂必已有哉！有欲为公买绿野堂者，公不肯曰：晋公唐名臣，吾所尊仰，一旦取其物而有之，如何淂安？宁使弊坏或归他人，吾则不可取也。
文正用士，多取气节而略细故，如孙威敏、滕达道，皆所素重。其宣抚陕西日，辟置幕客，多取谪籍，未牵复，人或疑之。公曰：人有才能而无过，朝廷自应用之。若其寔有可用之材，不幸陷于吏议，不因事起，遂为废人矣。
范纯仁
范忠宣公纯仁忤章惇，落职知随州，素苦目疾，忽失明，上表乞致仕，惇抑之，不得上，贬武安军节度副使、永州安置。公怡然就道。每诸子怨惇，怒，止之。至永州，诸子闻韩维谪均州，其子告惇以父执政日与司马公谦论多不合，得免行。欲以公与司马公谦役法不合为言。公曰：吾用君实荐至宰相，同朝论事，不合即可，今日言不可也。诸子乃止。在永州年课儿孙读书，怡然自得。每对客，惟论圣贤修身行已，及医药方书，他事，一语不出口，而气益康，如在中州时。
忠宣谪永州，公夫人在患难中，每遇不如意事，则骂章惇曰：枉陷正人，使我至此。公每为一笑。舟行大风雨中，船破，仅淂及岸。公令正平持盖，自负夫人以登燎衣，民舍稍苏。公顾曰：船破，岂亦章惇所为耶？
忠宣公知庆州时，环州帅种古执熟羌为盗，流南方，过庆呼冤。公以属吏非盗也。种古避罪谰讼，诏御史置狱于宁州，公就逮，狱成，种古以诬告罢任，公亦用他过黜知信阳军。后公入为天章阁待制，荐种古为永兴军路钤辖，又荐知隰州。每自咎曰：先人与种氏上世有契义，纯仁不肖，为其子孙所讼，宁论曲直哉！邓绾谪帅淮东，言者犹斥之不已，公言：绾已左降，不宜录人之过太深。臣尝为绾诬奏坐黜，今日所陈，非为绾也。明堂肆赦，章惇言吕大防等窜岭表者宜勿徙。公言：大防等老疾炎荒，非久处之地。臣曾与大防等共事，多被排斥。陛下之所亲见，臣之激切，只是仰报圣德耳。苏辙平日与公亦多异，及辙殿试策问引汉武比先帝，哲宗震怒，公从容救解，辙乃谢公曰：公佛地中人也。
欧阳修
欧阳公初以范文正事得罪于吕相夷简，远贬三峡，流落累年。后为文正作神道碑，盛称吕能释私憾，用希文而共力于国家。纯仁刻石削去此一节云：我公至死未尝解仇。公叹曰：我亦得罪于吕相者，惟其言公取信于后世耳。吾闻文正自言平生无怨恶于一人，其与吕解仇书，见在范集中。岂有父自言无怨恶于人，而其子不使解仇于地下？父子之性相远如此。公知颍州时，吕子公著为通判，公见其贤，及还朝，力荐之。
范尧夫
程氏遗书言范公尧夫之宽大也。曰：昔余过成都，公时摄帅，有言公于朝者，朝廷遣中使降香峨眉，寔察之。公一日访予款语，予问曰：中使在此，公何暇也？公曰：不尔，则拘束。已而中使果怒，以鞭伤传言者耳。属官喜谓公曰：此一事足以塞其谤，请闻于朝。公既不折言者之非，又不奏中使之遇，其德量有如此。
张士逊
初，张士逊之罢相，由范仲淹之弹。士逊复相，仁宗语之曰：范仲淹尝有跪乞废朕，今可施行矣。士逊曰：臣未见章疏，望乞付外。上曰：比有为朕言者。士逊曰：此罪大，无文案，安可行？愿陛下密访之。士孙数请匕，至十数，上曰：竟未见，然为朕言者多。士逊曰：人臣欲废君，无轻典；既无明文，则不可以空言加罪。上意乃解。士逊即曰：仲淹在外，初似可疑，今既无疑，可稍迁之，以慰其心。
王质
初，范文正公贬饶州，朝廷方治朋党，背曰：交游士大。夫莫敢送别。王侍制质独扶病饯于国门，大臣责之曰：君长者，何自陷朋党？王曰：范公天下贤者，顾质何敢方之？若淂为其党人，公之赐厚矣。闻者为之缩颈。
尹师鲁
尹师鲁洙与范仲淹友善，仲淹罢政，人希时宰意，攻师鲁以渭州时事，遂置狱。刘湜按之，欲害师鲁，卒不能害。其后师鲁在随州，孙甫知安州，过随，对榻语数日，甫曰：刘湜按师鲁，欲置师鲁于死，而师鲁绝无一言及之，何也？师鲁曰：湜与洙本未尝有不足之意，其希用事者指，欲害洙，乃湜不能自树立耳，洙何恨于湜哉？甫深服其量。
杜衍
杜衍尝言：今上官多摘发下吏小节。衍知兖州时，州县官有累重而贫者，公租均给之，不足，绝以公帑。惟真贪者乃绳以法。平生未尝坏一官，其间不职者委以事使不暇惰，不谨者谕以祸福，俾自新，因之迁善者众。
吕蒙正
吕文穆未遇时，胡大监遇之甚薄，有举其挑尽寒灯梦不成之句，胡笑曰：此渴睡汉语耳。明年，吕及第，使人寄声于胡曰：渴睡汉，状元及第矣。及后参大政，初入朝，士从旁指曰：此子亦尜政耶？同列不能平，将诘其姓名，公曰：若一知姓名，则终身不忘，不如勿知也。
原评：夫不能忘情于背言之诮，乃能释然于面剌之人，度量相越，何也？盖少年得志之初，与老成涉历之久，充养自不同耳，故知量随识长。
吕公著
吕正献公匕著，人或议其太恕，以为除恶不尽，将失有□，为异日患。公曰：为政去其太甚者耳。人才实难，当使之自新，岂宜使之自弃耶？
冯当世、孙和叔、吕晦叔、薛师正在枢密府，三人屡于上前争论，晦叔独不言。上顾问之，晦叔方开析可否，语简而当，上纳之，三人亦不能违也。出则未尝语人。当时讥晦叔循默，不副众望，晦叔亦不辩。晦叔平章军国时，门下因语次，或曰：嘉问败坏家法，可惜！公不答。客愧而退。一客少留曰：司空尚能容吕惠卿，何况族党？此人妄意迎合，可恶也。公又不答。既归，子弟请问：二客之言何如，公亦不答。嘉问尝 公弼奏稿，以示安石，吕氏号为家贼者也。
吕许公
吕许公执政，范希文屡攻其短，坐落职知饶州。吕再相，言于仁宗曰：仲淹贤者，朝廷当大用之，岂可但除旧职。遂拜龙图阁直学士，经略陜西。希文面谢曰：向以公事忤相公，不意乃尔奖拔。许公曰：岂复以前事关怀。
京□民
希□尝言：世人喜言无好人三字者，可谓自贼也巳。孝肃尹京师时，民有自言以白金百两寄我者，死矣，予其子不肯受，愿召其子予之。尹召其子，辞曰：亡父未尝以白金委人。两人相让久之。公言：观此事而言无好人者，可以愧矣。
原评：两人皆世所仅见，固予者，盛德哉！固却者，沽名，非中道也。据言伊父未尝以金委人，岂无未及语子者耶？又岂有无故以百金妄称其父委者耶？坚执者，何也？

[book_title]古今长者录卷五
秣陵丁莲侣明登先生原本。
树庐彭士望躬庵先生评阅。
西园曾洲瀛一校刻。
赵拚
赵清献公所居甚隘，弟侄有欲悦其意者，以厚直易邻翁居，以广公第。公闻不乐，曰：吾与此翁三世为邻矣，忍并之乎？亟还翁居，而不追其直。
至和中，范文忠公镇为谏官，阅道为御史，以论陈恭公事有隙。熙宁中，介甫执政，恨文忠公，数毁于上，且曰：陛下问赵拚，即知其人。化日。上以问阅道，对曰：忠臣。上曰：卿何由知其忠？对曰：嘉祐初，仁宗违豫，镇首请立皇嗣，以安社稷，岂非忠乎？既退，介甫谓阅道曰：公不与景仁有隙乎？阅道曰：不敢以私害公。
吕居简
石介病□，夏竦挟郄，因妖人谋反，言于仁宗曰：介寔不死，□走胡耳。编管其妻子于江淮，遣中使发石棺以验。是时吕居简为京东转运使，谓中使曰：必发棺空而石果走，乃可。万一尸在是，朝廷无故剖棺发塳，何以示后世？中使曰：然则何以应旨？公曰：石死必有棺殓窆棺之人，有内外亲族会葬，门生数百，今皆檄召勘问，令具状保任，亦足应诏也。中使如言以奏，仁宗悟，遂放石妻丁还乡。
寇准
丁谓与寇准有隙，言其与李迪为朋党，贬雷州。后谓窜崖州，路径于雷，准家人欲报仇，准止之，遣人以一蒸羊迎之境上。
方慎言
方谏议慎言为侍御史，时丁谓贬，遣慎言籍其家，淂士大夫书，多千请关通者，悉焚之，不以闻。
钱若水
钱若水为同州推官，有富民女奴逃亡，父母讼于州，州录事与富民有宿憾，因抵以死。狱上若水疑录。事，怒，□纳贿诟之。若水笑曰：今数人当死，岂可不少□熟视狱词耶？密使人访得女奴，言于知州。知州出示，其父母，相持泣，乃引富𫞖父子破械纵之。其人号泣谢，知州言：推官赐也，趋诣若水。若水闭门拒曰：知州自求淂之，我何与焉？其人不淂入，绕墙而泣，倾家赀饭僧，为若水祈福。知州又欲论奏其功，若水固辞曰：狱事不冤，职耳，论功非本心也。且朝廷以此为若水功，当置录，争于何地？知州益叹服。
陈俊卿
陈俊卿为泉州摧官，勤职业，同僚宴怕，谢不往。一日，郡中失火，守汪藻走视之，诸掾方饮某所，复假公与卒以行。公后至，被诘，公唯匕谢。已而知其故，问公，匕曰：某不能止同僚之行，又资其仆，安淂无过？时公方盛怒，其忍幸自解，重人之罪乎？汪叹服。
晏殊
宋晏殊元献公为馆职，时天下无事，许臣僚择胜燕饮，当时侍从文馆士大夫各为宴集，以至市楼酒肆，往皆供帐为游息之地。公时贫甚，不能出，独家居，□昆弟讲习。一日，选东宫官，忽自中批除晏殊。执政莫谕所因。次日进覆，上谕曰：近闻馆阁臣僚，无不嬉游宴赏，弥日继夕。惟殊杜门与兄弟读书，如此谨厚，正可为东宫官。公对曰：臣非不乐宴游，直以贫无可为之具，臣若有钱，亦须往耳。上益嘉其诚实，眷注日深。仁宗时大用。
赵叔平
赵叔平与欧阳公同在馆，赵重厚寡言，公意轻之。公知制诰日，韩范在中书，以赵为不文，除天章阁待制，赵不以屑意。会公甥女淫乱，事觉，语连公。时疾韩、范者皆欲文致公罪，云与甥乱。上怒，狱急群臣。无敢言。赵乃上言：修以文章为近臣，不可以闺房暧昧之事轻加污蔑。臣与修踪迹素疏，修之待臣亦薄，所惜者朝廷大体耳。书奏，上不悦，人皆为之惧，赵澹然如平日。
宋庠
宋庠以言者斥其非才，罢枢相，出守涪。一举人行，囊中有货不税，为仆所讦。公曰：应举孰无长物，若奴告主，□风不可长也。僚属言：举人父尝劾公，匕不答，但送税院，倍其税，仍治奴罪。
宋神宗
元丰初，虏人来议地界，丞相韩玉汝自枢密院承旨出分画。有爱妾刘氏，将行，与饮通夕，且作乐府词留别。翌日，神宗密知，忽中批：步军可遣人为搬家追送之。玉汝初莫测所因，久之，方知自乐府发也。盖上以恩礼待下，虽闺门之私亦恤之，故中外士大夫无不乐尽其力。刘贡父，玉汝姻党，作小诗寄以戏云：骠姚不复顾家为，谁谓东山久不归。老耳幸容携婉恋，皇华何啻有光辉。玉汝之词，由此亦盛传天下。
曾公亮
曾公亮布衣时，游京师，夜闻旁舍泣声甚悲。诘朝询之，旁舍欷歔曰：仆官某所，以事负官钱若干，吏督之急，鬻女于商，淂钱四十万，今去有日，故悲也。公曰：谨勿与摘人言，吾欲售之。即与四十万钱，约后三曰，□女来，吾且登舟候水门外。至期而往，则公舟无有。询旁舟，乃知去已三日矣。女浚为士人配。
刘贡父
刘贡父平生不议人长短，人有不韪者，必面折之。虽介甫用事，诸公承顺不及，惟贡父屡面攻之，然退未尝出一语，人皆服其长者。
王安石
王安石知制诰，吴夫人为买一妾，荆公见之曰：汝谁。氏曰：妾之夫为军大将，部米纲运失舟，家赀没犹不足，又卖妾以偿。公愀然曰：夫人用钱几何？曰：九十万。公呼其夫，令为夫妇如初，尽以钱赐之。
苏颂
苏颂知江宁，后徙亳州。有豪妇罪当杖而病，每旬简之，未愈。谯簿邓元孚谓颂子曰：尊公高明以政称，岂可为一妇所绐？但谕医如法简，自不诬矣。颂曰：万事付公，谦何容心马。若言语轻重，则人有观望，或致有悔。既而妇死，元孚惭曰：我辈狭小，岂可测公之用心也。
丞相颂知审刑院，时知州张仲宣坐事，拟杖黥配海岛。公奏：仲宣所犯，止可比恐喝条。神宗曰：免杖而黥之，可乎？公曰：刑不上大夫，知州五品，黥之，使与徒隶为伍，虽其人无可矜，所重者污辱衣冠耳。遂免杖黥，但流海外，著为令。
周益公
周益公必大，字洪道，庐陵人。绍兴中，监临安府和剂局。匕门内失火，延烧民家，逮吏论死，未报，必大问寺吏曰：假设火自官致，当淂何罪？曰：当除籍为民。必大遂自诬服失官，吏得免死。必大归，道谒妇翁，妇翁不乐，殊不为礼。后私讶：前一夕梦扫雪迎丞相，此何祥也？必大既归，刻苦读书，试宏辞科，遂中科首选，驯登台辅。必大貌甚陋，梦神人易其须。后遇相者曰：一身贫贱骨，数茎帝王须，必登相位。
庞相
庞相籍判太原日，司马温公适倅并州，一日被檄巡边，温公因便宜命诸将筑堡于穷鄙，而不以闻。后为西羌所败，杀一副将，朝廷深讶庞公擅兴，诘责不已。庞公既素重温公，略弗自言，久之，遂落使相，以观文殿学士罢归，庞公益默不一语，温公用是淂免。
程颢
程明道先生颢拜监察御史里行，入谢言：陛下擢臣箴为言官，使臣拾遗补阙，臣不敢有所隐避。若欲臣摭拾人短长，攻讦排击，以沽名誉，臣不能也。上叹以为得体。
程颐
伊川先生每见后生有讥议前辈者，曰：贤且寻他好处说。邹志完浩以谏淂罪，或疑其卖直，先生曰：君子之于人也，当于有过中求无过，不当于无过中求有过。张绎曰：此忠厚之道。
邵雍
邵伯温少时读文中子，至武侯无死，礼乐其兴乎？因著论，以为武侯霸者之佐，恐于礼乐未能兴。康节先生见之，怒曰：以武侯之贤，安知不能兴礼乐？后生辄议先贤，亦不韪也。伯温自此不敢妄论。
熙宁三年，行新法，邵康节先生雍门生故旧仕宦者皆欲投劾而归，以书问康节，答曰：正贤者所当尽力之时。新法固严能宽一分，则民受一分之赐矣。投效而去，何益？
吕祖谦
东莱吕祖谦曰：当官处事，务合人情，忠恕违道不远，未有舍此二字而能有济者。前辈当官，常以方便为上，如差科既不能免，即其间求所以便民省力者，不使骚扰，重为民害，其益多矣。
吕本中
东莱舍人本中为祠部员外郎，时苖亘监阶州草塲仓，以赃坐黥罪。公言：既名士人，行法之际，宜有所避，况四方枉滥，远难尽知，遽施此刑，异日察其非辜，虽悔无及矣。又此刑既用，臣恐后世不幸𪫺人盗柄，必且借之以害缙绅。愿酌处常罚，以称陛下仁厚之意。疏再上，从之。
苏轼
东坡先生元祐间出帅钱塘，视事之初，都摘税务押到匿税人南剑州乡贡进士吴味道，味道以二巨罨作公名衔，封至京师苏侍郎宅，显见伪妄。公即呼味道前讯问，其罨中果何物也？味道恐，蹙而前曰味。道：今秋忝冒乡荐，乡人集钱为赴省之赆，以百千置纱二百端。心窃计之，当今负天下重名，而爱奖士类，唯内翰与侍郎耳。总有败露，必能情贷。不知先生已临镇此邦，罪寔难逃，幸先生恕之。公熟视，笑呼掌笺奏书吏，令去旧封，换题细衔，附至东京竹竿巷苏侍郎宅，并手书子由书一纸付示，谓味道曰：兄辈这回将上天去也无妨，来年高中过，当却惠顾也。味道悚谢再三。次年果高登第，还，具笺启谢殷勤，其语亦多警策。公甚喜，为延款数日而去。
坡自儋北归，卜居阳羡。邵为坡买一宅，为缗五百，坡倾囊仅能偿之。卜吉入居，既淂日矣。夜与邵步月，偶至村落，闻妇人哭声极哀。坡徙倚听之，曰：异哉，何其悲也！推扉而入，则一老妪，见坡，泣自若。坡公问妪：何为哀伤至是？妪曰：吾有一居，相传百年保守之勤，以至于此。吾子不肖，举以售人。吾今日迁徙至是，以百年旧居一旦诀别，此吾所以泣也。坡为之怆然，问其故居所在，即坡以五百缗所得者。因再三慰抚曰：妪之故居，乃吾所售也，不必深悲，当以是居还妪。即命取屋劵，对妪焚之，呼其子命翌日迎母还旧居，不索其直。
坡归阳羡，时流离颠踬之余，绝禄已数年，受梁吉老十绢百丝之赆，可见非有余者。李宪仲之子麅以四丧未举而见公，则尽以赠之，且赠以诗云：推衣助孝子，一溉滋汤旱。谓能脱左骖，大事不可缓。章季默三丧未葬，亦求于公，亦有以助之，有不辞毛粟施，行立邱山积之句。
刘凝之
东坡云：梁史刘凝之为人认所着履，即与之。后得所失履，复还之，不肯取。又沈麟士亦为邻人认履，麟笑曰：是卿履耶？即与之。后得履，笑曰：非卿履耶？复受之。士大夫出处当如麟，不当如凝也。
胡安定
胡文恭公宿知湖州，前守滕大兴学校，费钱数千万，以为用钱不明，自通判以下，不肯署其耤。公曰：君等佐滕侯几时矣？假滕侯之谋有不臧，奚不早告？俟其去乃以之，岂古人分谤之意？一坐大惭，乃为公署之。
九江碑工
九江碑工，刻字甚工，黄山谷题其居曰琢玉坊。崇宁初，诏郡国刊元祐党籍姓名，太守呼使劖之，工曰：小人家旧贫，止因开苏内翰、黄学士词翰，遂至饱煖。今日以奸人为名，诚不忍下手。守义之曰：贤哉，士大夫所不及也。遂餽以酒肉，而从其请。
陈禾
左正言陈禾鄞县人。初，陈瓘归自岭外，居于鄞，与禾相好，遣其子正汇从学。后正汇告蔡京罪，执诣阙，瓘亦就逮。内侍黄经臣莅其狱，檄禾取证，禾答以事有之，罪不敢辞。或谓其失对，禾曰：死生命也，岂可以死易不义耶？愿淂分贤者罪。遂坐瓘党，停官。
史浩
史忠定公浩为右丞相，尝拟陈之茂进职与郡。之茂尝毁公者，孝宗曰：卿岂以德报怨耶？对曰：臣不知有怨，若以为怨而以德报之，是有心也。莫济状王十朋行事，诋公尤甚。公荐济掌内制，孝宗曰：济非议卿者乎？对曰：臣不敢以私害公。
虞允文
虞允文为萧之敏所劾，孝宗为出之敏。公言之敏端方，请召归以辟言路。帝嘉公之厚。
王大宝
王公大宝知袁州，同年宗丞沈清臣以诋和议忤时相，贬沅州，过袁，公留之数日，僚吏白公恐触丞相嗔，公笑不答。先居温陵，徙潮州，会赵丞相鼎谪潮，公日从之游。赵喜，谓公曰：元龟昔监鼓院，有谗者，故予祠。今观元龟学识直亮，廷臣无出其右。且吾谪居此，平时荐引之人，蔑有至者，公肯独来，不贤而能。如是乎？吾过矣，吾过矣。又谓欲知谗者名乎？曰：不愿知也。赵益称叹。
狄青
狄武襄公青本农家子，年十六时，其兄素与里人号𫓧罗汉者，斗于水滨，至溺救之。保五方缚素，公递饷田，见之曰：杀罗汉者我也。人皆释素而缚。公匕曰：我不逃死，然待我救罗汉，庶几复活。若决死者，缚我未晚也。众从之。公默祝曰：我若贵，罗汉当苏。乃举其尸出水数斗而活。其后人无知者。公薨，其子咨咏护丧归葬，西河父老为言，此元祐元年十月十五日，与咏同馆北客夜话及之。眉山苏轼记，武襄公作真定副帅，尝宴韩魏公，以处士刘易习于魏，公亦与宴。易性疏狂，优人以儒为戏，易勃然谓：黥卒敢如此！诟詈不绝口，至掷樽俎以起，公气自若，不少动，笑语益温。诘朝造刘谢之，魏公服公有量。
田夫人
刘公复新为上都留守，有令史亢子春者，值公退食，偶与同列据案判事以戏，遂为仇家发之。公大怒，责问罪状，枷项示众。及归，怒容未霁。夫人田氏问何故？公语其故。夫人曰：此小节耳，何足怒也。因劝令人呼亢至，请公为脱其枷，且劳以酒云：此一杯与汝压惊，此一杯与汝庆喜。男子丈夫，何所不至。留守。之位，何患不到？亢感谢而退。不数年，公卒，无子，止一女，适田直长匕，遄卒，女病双瞽。后亢官湖南尜政，迎夫人子母归，没齿敬养不怠。
刘庭式
刘庭式既定婚，入太学，越五年，及归，则定婚女已双瞽矣，家又不振。式涓日成礼，女家辞曰：女子巳为废人，何可奉箕帚？庭式竟娶之，生二子。及倅高密，盲女得疾死。庭式哀哭良切。时𧁨轼为太守，慰谕之曰：余闻哀生于爱，七生于色。子娶盲女，爱何㴀生？庭式曰：某之所丧者妻，所哭者妻而巳，不知其有目与无目也。若缘色生爱，缘爱生哀，色衰爱绝，于义何有？今之扬袂倚市，目挑心招者，皆可使为妻乎？轼拊其背曰：子真大丈夫也，不惟今世罕见，古亦未闻。其盲女所生二子，皆相继登第。
周仲逸
唐周仲逸娶妻，始讲六礼。妻被跌而跛，父母欲改娶，仲逸曰：聘后而跛，吾命也。遂归娶焉。
孙泰
孙泰，山阳人。泰妻即姨女也。先是，姨老，以二女为托，曰：其长损一目，汝可娶其女弟。姨卒，秦娶其姊。或诘之，泰曰：其人废病，非泰何适？人服泰之义。陈无已谈丛亦云：华阴吕君聘里中女，既中第，女家言曰：吾女故无疾，既聘而后盲，敢辞？吕君曰：既聘后盲，又何辞？遂娶之。生五男，皆中进士第。其一人丞相汲公大防是也。
刘洪钦
刘洪钦家大富，相者曰：更三年，子大期至矣。刘甚恐。后因买一妾，极姝丽，名兰荪。诘其世家，乃洛阳人。父官淮西，以吴寇，家被俘掠。刘太息曰：是忍置于使令列耶？先其女嫁之。是夜，梦一绿衣槐简者谢。曰：予兰荪父也，荷德无以报，知公短寿，当为力请干帝。数日，复梦曰：予不佞，恳帝匕，已许与公延寿二十五年，富及三世。后果如言。
钟离瑾
钟离瑾为邺令，前令之女流落，瑾收为奴。女抵邑号哭曰：吾父曾任此也。瑾询之，乃前令女也。瑾方欲嫁女，遗书所亲，请嫁前令女，然后遣女于归。答曰：蘧伯王耻独为君子，愿以前令女配吾次子，君女归吾长子，安事盛饰。于是二女并归许氏二子。
李文靖
李文靖有一仆，逋金十千，一夕遁去。其女十余岁，有美姿，自系一劵于带，愿卖宅中以偿。丞相嘱夫人曰：当如已子，育之于室。请夫人亲为结缡，务在明洁。夫人如教。及笄，择壻具奁归之。其父后归京师，感公刻骨。文靖病，夫妇刲股作羹。
马涓父
昔马涓父中年未有子，因买一妾，极姝丽，每理发，必引避如沮丧之状。公怪问，则曰：某父本守某官，去家甚远，无力可归，故鬻妾。今犹未卒哭。约发者，寔素帛以缝彩荥其上，不欲公见，无他也。公恻然，即日访其母，还之，且厚为资助。是夕，梦一羽衣曰：天钖汝子，流庆涓匕。明年果生一子，因以涓字名之，即臣济也。及长，赴试，魁太学，魁乡荐，乃至唱名为天下第一人。
古今长者录卷五终

[book_title]古今长者录卷六
查道
查道，休宁人，官刑部右司郎中。儿时，尝戏画地为大第，曰：此当分瞻孤遗。及居京师，多聚亲族之惸独者，禄赐所得，散施随尽，不以屑意。与人交，情分切至，废弃孤露，多所周给。初赴举，贫不能上，亲族裒钱二万遗之。道出滑台，过父友吕翁家，适翁丧不能葬，将鬻女以襄事，道倾褚中钱与之，且为其女择壻，别加资遣。又故人卒，质女于人，道为赎之嫁。士族缙绅服其履行。
陈太常
太常少卿陈公，轻财好施，笃于友义。少与蜀人宋辅善，辅卒于京师，母老子少，公养其母终身，而以女妻其孤端平，使与诸子游学，卒与已子沈同登进士第。
张忠定公
西蜀乱后，官府多不挈家以行。张忠定公咏知益州，单骑赴任。是时一府官属惮张严峻，莫敢蓄婢使。张不欲绝人情，遂自买一婢，以侍巾帻。自此官属稍匕置姬。张在蜀四年，被召还国，呼婢父母出赀以嫁，仍是处女。
王德用
王武恭公德用，为御史中丞孔道辅所劾，罢枢密，出镇，又贬知随州。公举止言色如平时，惟不接宾客而已。道辅卒，客谓公曰：此害公者，今亡矣。公愀然曰：孔公以职言事，岂害我者？可惜朝廷亡一直臣。
范元琰
范元琰家贫，灌园自给。尝出，见人盗其菜，遽退还。母问其故，具以实对。问：盗为谁？答曰：向退走者，正畏其耻耳，今启其名，愿勿泄也。于是母子秘之。
郭原平
郭原平少禀至性，住在会稽，居宅下湿，绕宅为沟，以通淤水。宅上种少竹，春月夜有盗其笋者，原平偶。起见之盗者奔走坠沟，原，平自以不能广施，至使此人颠沛，乃于所植竹处，沟上立小桥，令足通行，又采笋置篱外，邻曲惭愧，无复取者。
罗可
罗可以疏放自适，尝有窃割其园中蔬者，可适遇见，因蹑足避草间，以俟其去。又有攘杀其鸡者，可携壸就之，其人惭悚服罪。可执其手曰：与子幸同里闾，不能烹鸡以待子，我诚自愧。乃设席，呼其妻孥环坐，尽醉而归，终不语人匕，由是相诫无犯。
王眉叟
王眉叟管领浙之开元宫，时浙省都事刘时中，海内名士也，既卒，贫无以为本，眉叟亲往吊哭，周其遗孤，举其柩葬于德清，与已之寿穴相近，春秋祭扫不阙，人以为难。
张知常
张知常在上庠日，家寄金十两，同舍生因公出，发箧取之。学官集同舍，简索淂金，公不认，曰：非吾金也。同舍生至夜袖以还公，匕知其贫，以一半遗之。
张淇
张淇知江阴军，吏盗钱三百万，盖二十年矣。淇发其奸，捕繋数十人。转运使赵廓谓曰：此应赏典，宜窜吏以闻。淇惨然曰：杀人以求赏，可乎？悉召之，谕以偿钱则贷，不然，尔袒死矣。吏亲属闻者，争出钱以偿，十日而足。乃推二人已死者为首，余悉贷不问。廓叹曰：公长者，非吾所及也。
黄龟年
黄龟年应乡举时，有考官某，初为县尉，见公大奇之。既而公与荐，尉喜，愿妻以女。公登第回，尉已亡，妻孥舆榇相遭，公使人导意，申初约。尉妻辞曰：尉死囊空，今携百指西归，衣装斥卖殆尽，犹惧不能达往事，尚忍言哉！公垂涕曰：夫人不念死者，乃作世情夷虏语，肯遂吾志，秋毫自赍。遂婚而别。
吕蒙周仆
吕蒙周任江西幕职，既受代，与室家仆辈泛舟西归。内一仆患疫未瘥。荥周以时值大暑，船小逼势众，虑相染，因挤于中流。仆久热得水凉，兼素善游，虽病能随波上下。至岸，有涣叟援之，置于家，闻两岸喧声，力疾出，望见蒙周船沉溺，乃雪涕嗟叹，与涣叟网索，尽得蒙周及家人之尸，而仆病已平复矣。于是悉心致哀，舁置其榇，立标掩瘗。
唐珏
唐珏，字玉潜，会稽人。家贫，聚徒受经，营滫髓以养其母。当宋亡后，时，江南僧统杨琏真伽怙恩横肆，发赵氏诸陵，弃骨草莽间。玉潜闻之，亟货家具，并行贷，通得百金，具酒醪，布羊豕，邀里中少年数十辈，狎坐轰饮。酒酣，少年请其故，玉潜惨然，具以寔告，少年许诺。乃谋取四郊暴骨易之，斲文木为匮，各署其表兮，委而散遣之，各𫈵地以藏。俄而杨琏下令，裒陵骨，杂置牛马枯骸中，筑一塔压之，名曰镇南，然不知诸陵之骨故在也。后有传其事者，玉潜之义风，一时震动吴越。
毛仲权
毛仲权知曹州日，有书生投书于仲𭬳，辞涉谤讪，僚属皆不能堪。仲权延之上坐，谢曰：使硕常闻斯言，庶乎寡过。士论多之。
董士选
虞集、元明善二人初相得，至京师，乃复不相下。董七选之自中台行省江浙也，二人者俱送出都门。士选曰：伯生以教导为职，当早还。复初宜更送我。集还，明善送至二十里外，士选乃下马入邸舍，举酒属明善曰：士选以功臣子，出入台省，无补国家，惟求得佳士为朝廷用，如复初与伯生，他日必皆光。显，然恐不免为人搆间。今为我饮此酒，切勿如是。明善受巵酒，跪而釂之，起立言曰：诚如公言，不待他日，今巳隙开矣。请公再赐二巵，明善不敢忘也。乃再饮而别。后真人吴全节求明善文，既成，明善谓全节曰：伯生见吾文，必有讥弹。成季为我治具，招伯生来观之。集至，读其文曰：公能从集言，去百余字乎？明善即泚笔属集，凡删百二十字，而文益当。明善大喜，遂𬴐好如初。
程思廉
元程思廉与人交，有始有终，或有疾病死丧，问遗赒恤，往还数百里不惮劳。仍为之经纪家事，抚视其子孙。其于宗族尤尽恩意。好荐达人物，或者以为好名，思廉曰：若避好名之讥，人不渡敢为善矣。
倪元镇
倪元镇自先世以来，代雄于赀，元镇厌弃纷华，清修好义，其师巩昌。王仁辅老而无嗣，奉养终其身，殁为制服，执丧营。葬务致诚悫，当世称之。元镇尝鬻产得钱千百缗，会张伯雨至其家，念伯雨老不再至，推与不留一缗。
杨维祯
杨铁崖避地松江，有贵游子破产流落，数踵其门。一日，持一名画去，左右欲追之，铁崖曰：吾哀其困，使往见一达官，以书画为介耳，非盗也。其务掩人过如此。
危整
危整者，买鲍鱼，其驵舞秤权，阴厚整，鱼人去，身留整旁，请曰：公买止五斤，已为公密倍入之，愿畀我酒。整大惊，追鱼人数里，返之，醻以直。又饮驵醇酒，曰：汝所欲酒而巳，何欺寒人为
曾叔卿
曾叔卿者，买陶器，欲转易于北方，而不果行。有人从之并售者，叔卿与之，已纳价，犹问曰：今以是何之？其人对：欲效公前谋耳。叔卿曰：不可，吾缘北方新。有灾。荒，是故不以行，今岂宜不告以误君乎？遂不复售。而叔卿家苦贫，妻子饥寒不恤也。
陈策
陈策尝买骡，得不可被鞍者，不忍移之他人，命养于野庐，俟其自毙。其子与猾驵计，因过客丧马者衒贾之，既售矣，策闻，自追及，告以不堪。客疑策爱也，秘之。策请试以鞍，不得被，始谢还焉。有人从策买银器若罗绮者，策不与罗绮。其人曰：向见君帑有之，今何靳？策曰：然，有质钱而汤者，岁月已久，丝力糜脆不任用。闻公欲以嫁女，安可以此物病公哉？取所当与银器，投炽炭中，曰：吾恐受质人中或被欺，故为公验之。
周文粲
周文粲有兄嗜酒，仰弟为生。兄或时酗殴粲，邻人不平而唁之，粲怒曰：兄未尝殴我，汝何离间吾兄弟也？
刘永医
刘泰居亲丧，不饮酒食肉，终三年，今世士大夫所难能。其弟永一，尤孝友廉谨。夏县有水灾，民溺死者以百数，永一执竿立门首，他人物流入门者，辄擿出之。有僧寓钱数万于其室而死，永一诣县自陈，请以钱归其弟子。乡人负债不偿者，焚其劵。
宋濂
太祖召宋文宪，问廷臣臧否，第言其善者，复问否者。濂曰：其善者，臣与之交，故知之；其否者纵有之，臣不知也。卒无所毁。
方克勤
方克勤知济宁府，同列以事夺禄，旦夕延共食，会饮，醉，投案大诟去，礼待之益恭。及酒解，来谢，克勤阳为不知者曰：昔之夜，吾亦大醉，不识君何谢也。方为政以风俗为急，以德化为本。郡最烦剧，民孚化，久，益无事，终日衣冠坐堂上，召诸吏授诗书法律。性不喜近名，常自诵曰：近名必立威，立威必害。人，吾不忍为也。
杨士奇
广东布政徐奇以事抵京师，载土物馈遗诸大臣，有得其条餽遗姓名以进者，上见中独无杨士奇名，大善之，召造膝问故，对曰：奇前都给事中时，与翰林六科比舍居，相往来，于臣亦然。奇擢任，众作诗文赠之，适臣病未作，故无名耳。上曰：卿尔时不病，亦赋诗否？对曰：必赋匕诗，则单目亦必有臣名。上曰：彼遗诸大臣，当受乎？对曰：臣未闻大臣可受外臣餽赠者也。然则彼当遗否？对曰：此亦奇不能卓立而然。上曰：彼遗诸大臣何意？对曰：臣观单目内不过藤簟、苏合丸之类，皆微物，无重货，非有他也。上释然，取单目立焚之。
又，宣庙御文华门，召杨文贞至，屏左右谓：张瑛尝言杨荣畜马甚富，今察之，皆边将餽遗者，荣大负朕。对曰：荣屡从文皇北征，典兵马，以故与诸将有交。今阁臣知边将才否，阨塞险易远近，及虏情顺逆，臣等不及荣远甚。及正统五年，荣归省墓，宗室有餽以上物者，中官王振将发其事，文贞以荣不在京，复力为辩解。
文贞公早年为乡人弟子师。尝有儒生栖匕然携书数册过馆下，公询知其母老乏养，分其徒之半与之，俾得束修奉母。
文贞漂寓武昌，偶憩杨翥馆，以无资告，翥遂让其塾自教授他所，日往返一十余里不厌。翥后任礼部尚书。
杨仲举让馆文贞，文贞分修客子，何其心之同，事之类也。此岂穷措大举动哉？量大福隆，非偶。
顾佐为御史，宪度严明，宿弊清革，下至吏卒，悚属凛然。吏有遭挞者，捃摭佐之过，谓受皂糅赂，放归。悉具姓名诉，通政司以闻。上密以示杨士奇曰：尔不举佐廉乎？对曰：所诉之事，诚有非诬。盖今朝臣月俸止给米一石，薪炭马刍咸资于皂，不得不遣半归，使备所用，皂亦乐淂归耕，实官皂两便。此京师大小臣僚皆然，臣亦然。自永乐以来如此，仁宗皇帝固知之，所以增朝臣之俸。上叹曰：朝臣之艰如此！因怒诉者曰：朝廷用一好人，辄为小人所排，欲下法司治之。士奇曰：此末事，不足干圣怒，但付佐自治，恩与法并行矣。士奇退，上命佐以吏诉状授之，谕之曰：放皂归耕，使给薪𫇴，京官皆然，不足为过。小人不乐简束，诬陷正人，汝自治之。佐叩头退，召吏示之状，吏恐甚。佐曰：上命我治汝，我姑容汝，但改行为善，竟不治之。上闻之，喜曰：佐得大体矣。黄福黄忠宣尜赞南京军务日，李襄城隆为留守，李钦服黄，每事悉以咨询，及视事，皆襄城处分，尜赞不出一语。或以为言。忠宣曰：体当如是。且汝见守备，何尝错发落一事。
夏原吉
夏公尝淂赐古砚，冬月仆炙冰，破损甚恐。公知，召谕之曰：受赐不加爱惜，吾之罪也。释之。又尝于驿中，天甚寒，驿人偶焚只袜，公知笑曰：只袜何用？不加责，并存者弃之而行，馆人惊服。
公历仕四朝，秩列六卿，功业具载国史，特述其不可及者二事。永乐间，治水苏松，延儒讲求水利。有叶宗行者，见公久未成功，潜奏于朝，有旨令公覆奏。公久惊，即日邀宗行亲迎阶下，曰：诚如先生之言，受益多也。未几，荐叶于朝，宗行得授钱塘令。公后奏绩之日，曰：是叶促成也。
永乐间，科道官等上言朝廷不当轻去金陵，建都于燕。上曰：方迁都时，朕与大臣密议，数月而后行，非轻举也。言者因效部院大臣。上命言官与大臣对证。都御史王彰等惧昔日不谏有罪，抗言：御史、给事中白面书生，不知大计，宜加重罪。尚书夏原吉独从容奏曰：御史职当言路，给事中朝廷耳目之官，况应诏陈言，所言皆当。臣等备员大臣，不能恊赞大议，臣等合当有罪。上悦，遂两宥之，传旨令回各衙门办事。而言官无一人得罪者。或尤原吉背初议，原吉曰：不然，天威严重，吾辈历事久，言虽失实，上怜之。若言官得罪，所损不少。众始叹服。
夏公夜阅文书，抚案叹息，笔说下而止者再。夫人问之，夏曰：吾适所批者，岁终大辟奏也，笔一下，死生决矣。是以惨沮，笔不忍下。
公巡视淮阴，憩于野，马惊而逸，从者逐之，未还，公遥谓过客寄声寻马者，客不应，且詈之。从者执以见公，匕笑释之。有隶盗公银酒器数事，为逻者所获，械见公，匕命释械，且语之曰：汝非艰贫，宁忍为此乎？仍与所盗一杯遣之。隶感泣而去。有进士戏乘公轿，或告公，匕曰：有志。言者惭退。吕尚书震尝上前短公柔奸。后震为子乞官，上以问公，对曰：震先朝有守城功，宜量与一官。或语公曰：彼昔奏公，宁忘之乎？曰：某自得罪，彼何与？平江恭襄陈公瑄，靖难时，尝欲害公匕，后荐恭襄总漕运，又内赞其所请，以济国事。二公深自敬服。时同事有性褊急者，尝书公姓于座右以自警，少忘之，性如旧，叹曰：夏公真不可及也。
公人多服其量。或问公：量可学乎？公曰：某幼时，人有犯者，未尝不怒。始忍于色，中忍于心，久则自熟，殊不与人较，何曾不自学中来？又曰：处有事当如无事，处大事当如小事，若先自张皇，则中便无主矣。
忠靖为户部尚书，时吏奉精微批，为墨所污，肉袒归罪，叱之去。明日，自袖便殿，免冠曰：臣昨不谨，风飏污精微文书，敢请罪。上命易之。从吏有污其织金赐衣者，惧甚，曰：污可浣，何惧？一吏坏所宝石砚，匿不敢见，曰：吾未尝惜此。人服其量。
杨翥
尚书杨翥，德冠一时，乡邦传诵。如邻家搆舍，溜坠其庭，公不问，曰：晴日多，雨日少也。又有人侵其址，公诗云：普天之下皆王土，更过些匕也不妨。长城万里今犹在，不见当年秦始皇。又邻翁生儿，恐乘驴惊之，卖驴徒行。又墓前碑为数田儿戏推仆，墓，人奔告曰：伤儿乎？曰：否。曰：幸矣。语诸儿家善护，勿惊之。又邻家有失鸡，指其姓骂之。家人以告，公曰：坊肆中不独一家姓杨。其量大率类此。
解缙
解经幼时，巍然有硕大之望，尝自谓曰：处其心常在。熙春丽日之间，则天下无可恶之人。
古今长者录卷六终

[book_title]古今长者录卷七
杨荣
杨荣从文皇北征，与胡广、金纯、金幼孜失道，入穷谷中，幼孜堕马，胡金不顾而去。荣下马为整鞍辔，不数步，幼孜复堕马，鞍尽裂。荣即以所乘马让之，自乘骣马，从夜至旦，不胜其疲。翌日谒上，幼孜备奏，上嘉荣之义，荣谢曰：僚友之分，谊所宜然。上曰：广独非友耶，何以不顾而去也？
杨溥
杨文定溥在内阁，其子自石首入京，因述所过州县迎送餽遗之勤，独江陵令范理颇不为礼。文定因而知之，荐知德安府。其为县才八月，而已。后寻荐。升贵州布政使。或劝理宜致书谢，理曰：宰相为朝廷用人，非私于我，何以谢为？后理仕至吏部侍郎。
胡濙
仁庙监国，藩王谋夺，适造飞语。上命胡濙往察，密疏闻，荧具述监国七事，言太子诚敬孝谨无他。太子即位，转太子宾客，兼祭酒南京。未几，阅宫中密疏，见所述七事，大喜，谓濙忠慎，朕不及知。
正统十三年，状元彭时当上表谢恩，四鼓起，俟，隐几不寤。紏仪御史奏令锦衣卫拿。已奉旨，胡忠、安从容出奏，状元彭时不到，合着锦衣卫寻。上是之。
程逵
程公逵有长者风，取与不苟，友谊最笃。曾以马借友杨生，信宿，马死，杨不安，具偿，公竟却之，曰：马数既合死上杨宅与死程宅等耳，何用偿为？
郑诚
江西佥事吕升，宋吕颐浩之后，家有高宗赐颐浩御札，因官江西，失去，流落民间。郑文实见之，识为升物，叹曰：此世之宝也。购以归升。郑君名诚，永乐中以监生为吏部右侍郎。
程皓
刑部郎中程皓性周慎，不谭人短，每于侪类中见人。有所訾，未曾应对。侯其言毕，徐为辩曰：此或众人妄传，于广坐中被人酗骂，席上愕然。皓徐避之曰：彼人醉耳，何必与言。
魏骥
魏文靖公骥为吏侍时，奉命往南都考察。时官舍止携一苍头，历年所积俸资，召一同乡同年子官刑曹郎者付之。其人请封钥，魏怫然曰：后生辈何待前辈薄乎？其人不敢复言。时郎有子壻如其轻重款识，为伪银，而尽盗其真者。比魏南都竣事归，出俸银，令工碎之，则伪也。魏意都司之弊，叹曰：近来官员无良，一至是乎！乃又出柴薪银，犹夫伪也。银工私苍头曰：昔有某官舍人，尝为此伪物，出自予手，将无是乎？苍头以告，魏戒之曰：慎无泄，彼将不安矣。宁亡金，可使失欢乎？已而郎升辰州知府，请教于魏，匕曰：君练事体，又精刑名，何郡之足为？第须谨敕，舍中，虽至亲，不可忘防简。郎恒念其语不置。已，舍中人稍匕露其事。辰州入觐，乃携其俸入，尽数以偿。魏骇曰：君误矣，奈何以不明迹加人不韪乎？予银具在，未有以伪易者，迄不受。
周忱
周文襄公忱至昆山，甫登岸，盛怒挞一人。教授朱冕叱皂隶令止。进白周曰：请姑息怒，至衙门治之。周从之。后召冕问故，对曰：下车之初，观瞻所系，恐因怒伤人，累盛德耳。
文襄抚江南，尝问一死囚，欲活之无路，忧形于色，使吏抱案读之，背手立听。至一处，忽点首喜曰：幸有此可生。遂出其人。
叶盛
中书舍人何观诋大臣王直、胡濙附阿，不宜处左右。北虏来朝，宜驱置南方。下廷议。都给事毛玉议，以为观诬陷大臣，擅开边衅，罪当死。叶盛与林聪力争曰：朝廷开言路，未尝罪一言者。今怒观，犹下廷议，甚盛德，奈何导令抑人言乎？雷霆下一有不测，是我曹为之，而成朝廷不受直言之名也。且吾辈皆言官，独奈何不自为地？玉意解，乃易草进。诏杖观调外任。
王翱
王忠肃公翱自两广召为太宰，舟次济宁，都水主事，法以先后序过，虽贵官不得越舟人怪之，忠肃曰：彼立法安可坏？至部，即荐为考功李公。
南阳李公，文达公大父也。家有广地千亩，岁种绵花为业，收成后，载往湖湘间，货卖以为常。是时价颇贱，停于邸舍。越三月，适临江三摘议价，以鬻直银三百两，交易讫，货未及发，烧毁无遣。三摘抱持而哭曰：我辈假贷为贩江湖，频年辛苦，一旦罹此，何以还乡？躄号，各欲自画。李公闻而谓曰：货未及舟，尚为我物，货失价存，我当还汝。匕失赀本，无以为生，我能力业，归可再致。即还其价。三人感谢不已。是夕，其家有客假宿，夜半闻有人声，客起，窃视之，见两绯衣人相语曰：李某阴德固有，但阴宅不利耳。略转从某向，贵不可言。诘旦，客告其家而去。李公闻言大异，即易所向。明年生文达公，中宣德癸丑进士。天顺末首相。
陈白沙
白沙陈公甫访定山庄，孔阳庄携舟送之。中一士人，素滑稽，肆谈亵昵，甚无忌惮。定山怒不能忍。白沙则当其谈时，若不闻其声，及其既去，若不见其人。
定山大服
白沙素不与物竞，邻人有侵其居地者，扬言曰：陈氏子，我必辱之于途。及见，不觉自失。先生曰：尺寸地。吾当为若让。其人惭而去。
李襄敏
李襄敏秉初抚宣府，时，巡按张鹏以事相左。天顺间，鹏与同官杨瑄俱以言事谪戍两广。锦衣门达令千户林监行，二人同梏，惧甚。时襄敏巡抚江南，瑄语鹏曰：而当时若不与李郄，今日可冀周旋。言未毕，襄敏传呼至门，见二人同梏，哭不能起，命左右宽之。二御史曰：此门锦衣手封，且有逻者在后，吾侪死则已矣，何敢累公？襄敏曰：何伤！朝廷有责，吾以身任。遂恳于林，淂释，解带为赠。所至州郡，遂皆致礼，竟淂无恙。
王竑
王庄毅公竑为督漕，开府淮阳。时清河卫指挥单姓者，行不简，尝折抑之。寻王遭抨免官，归，过清河，挥使祗候于江浒，具饩致慇懃。王嘉其诚款，受数缶醯酱，既发，则皆粪秽。舟抵徐，有表公生平忠节者，得旨还官。指挥逃遁遐方，诈死，家人故为发丧治殡。人有仇挥使者，执而讼之，王不较前侮，为平其讼而遣之。淮阳间至今语曰：王都堂不较单指挥，不念旧恶云。
丰庆
丰庆升河南方伯，一县令簠簋不饬，惧甚，乃以白金为烛，餽之。厅子以告丰，佯曰：试然之。厅子曰：然而不然也。丰曰：不然则还之耳。次日，从容谓县令曰：汝烛不然，尽出之，以易然者。
韩雍
锦衣指挥刘敬因石亨连坐，或谓敬曾邀亨至直房同饭，欲坐朋党。时韩𮖠毅雍为佥都，曰：律之本意，谓交结朋党，紊乱朝政者。今敬与亨交，而非乱政，况亨淂志时，谁不蝇聚其门，若以一饭即坐，则曾赴宴会者何以处之？敬遂淂轻坐。
摘文毅
摘文毅致政归，刘文安见其子孙多贤，乃叹曰：某与。公处若干年，未尝见公笔下妄杀一人，宜乎子孙若是？商应曰：实不敢使朝廷妄杀一人。
张蓥
张庄懿公蓥为御史，按山东时，至临清州，谒文庙，为酒家帘飏，掣落纱帽，恬然无忤，取帽旋戴径去。明日，知州缚酒家请罪。庄懿徐语曰：此是官府往来通衢，以后酒帘宜挂得高，亦不与州官交。一言遣出。
张悦
张悦为侍郎，有四川监司某者请教，公曰：川行甚险，州县卑官携妻孥往者，实以躯命博升斗禄，脱不测，举家葬鱼腹矣。君辈幸无以微罪斥去之。
陈选
陈恭愍选仿范文正置田赒族，号思远庄。及卒，族人以公无余赀，举田还其子，戴匕不可，曰：先人置此，以行义也，戴取而私之，独无愧乎？
刘忠宣
刘忠宣薄田仅足供衣食，里邻或肆侵夺，任与弗争。尝有李某并其世业，族人走书告刘，署其尾曰：昔詹尚书家亦有是。詹报家人诗曰：四邻侵我七从伊，毕竟湏思未有时。试上含光殿基望，秋风秋草正离七。我虽不及古人，望尔辈勉为詹氏子孙也。
倪岳
倪清溪文毅公岳，家居南京铁作坊，任南京兵部尚书时，凡往部，必步出街口，方乘轿，归必于此下轿。或曰：公尊贵，何自苦如此？公曰：乡党父兄、宗族故旧在焉，于此生长，岂得居然自尊？又常曰：吾辈儿童时，能读书作对句，邻里亲姻俱喜不胜。既而入学补廪，又皆喜，中举、中进士，又皆喜。及其为官，不胜，克害乡里，此心何忍？况朝廷之所作养，朝夕廪膳、科举过京诸费，孰非乡里之膏脂乎？一旦得志，正宜补报，何可妄作威福以毒害之耶？
御史史良佐，南京人，巡西城，家住东城，每出入，怒里人，不为起。一日，执数辈送东城。御史诘之，其人曰：民等总为倪尚书误。诘曰：何故？曰：尚书倪文谷，南京人，在兵部时，每肩舆过里门，众走匿，辄使人谕止曰：与尔曹同乡里，吾不能过里门，而下车，乃劳而辈起耶？民等愚意，史公犹倪公耳。御史称善，悉遣之。
李东阳
刘瑾籍没时，淂秦府永寿王所为庆寿诗序，称谓过于卑謟。上怒，欲降敕切责李文正，东阳亦言：方瑾专权乱政时，假托朝廷威福，生杀予夺，惟其所欲，天下畏罪避祸，谁不屈意待之。宗室懿亲，自非知情助逆，其细过当曲赐包容。若指论罪实，降敕切责，则各藩书信餽送者不知其几。传闻惊骇，各不自安，恐致失所，不可不虑。于是悉烧其往逐文字，无延及者。
许进
哈密叛许襄毅公进为佥都御史，与都督刘宁冒雪夜行二十里捣之，牙兰远遁，得哈密城，虏遗种八百人登台。诸将欲以为首功，封侯可得。襄毅曰：古行师，拊胁从，柔远人，期在于戢安，吾安忍以多馘为？功哉！且此属业穷，请命矣，杀之，逆天，逆天者无后。八百人得不死。
襄毅公雅度仁心，一日，与术士择阴地，适有盗麦者，公与术士徘徊别所，俟其去然后行。术问其故，公告以：盗麦者在彼，吾遇之，盗终身无面目见人，待其去而进盗，可以济穷，吾亦免刻薄之行矣。术曰：公此心即可得卿相之地，何必远求。后进，官至吏部尚书，子孙皆登高第。有入相者。
韩文
韩忠定公文任南京尜赞尚书，属岁饥，米价腾踊，死。者相枕藉。公咨户部预支军粮三月以济急。度支欲待命，公曰：救荒如救焚，民命在旦夕，即得罪，吾请当之。遂发米十六万石，米价渐平，人赖以济。
罗伦
罗状元伦，天顺癸未，赴试春闱，于逆旅主人家，索水盥濯，偶遗金镮，一仆窃取之，公不知也。明日早行，途中谓仆曰：比至京城尚远，计日已不及试矣，又缺路费，如之何？仆云：公无忧，某夜来于盆中获耳镮，足以为资。公怒责之，索其镮以还。比至，其妇为夫姑窘辱，欲投之井，得镮，慰谢不已。会雨雪，因留之止。延款。数日，至京，果不及试，而塲中火焚，四方举子罹祸。者甚众，公竟以免。成化丙戌，登首榜，魁天下，人皆以为厚德之报。
章懋
章文懿公懋为祭酒，有监生请假，托言薪粒不至，将往求之。章愕然曰：薪水之资，付托有失，奈何忧形于色？使亟求之，得之当复我。生悔曰：公待我以诚，我何忍给之？具实谢罪。又有诸生尤樾，以母病不得归省，书夜泣涕，章命之归。或谓例沮，章曰：吾宁以违制受谴，不忍绝其母子之情。枫山为南司城，其子自金华来省，道逄巡简，笞之，已知请罪。公笑曰：吾子垢衣敝履，宜不识也。
雍泰
雍世隆以宣府巡抚过家，访其旧友王生，时生已弃士业农矣，遇诸途，谓曰：雍泰乃不忘贫贱之交乎？倘不弃予，约期访汝。至期，生布衣㲯毶背，复鸡持瓢酒至，泰以兄事之，执礼甚恭。生直受不辞。
陈寿
陈简襄公寿性介特，在谏垣指时政得失无隐，雅不喜弹劾人。尝言曰：吾父戒我勿作刑官，易以枉人，若言官枉人尤甚，吾不敢妄言。
梁储
梁文康公储，在武宗朝时，色温言逊，无所忤于权奸。与宗济密图，权奸亦不大肆。迨临大节，则屹不可夺。威武大将军敕书，死不草上。秦藩请地，片言尼之，复浑无迹，度量含弘。或诬公党宸濠，假卫兵，公默不辩，攻诋者益缕匕甚，至曰：宜族诛。给事中田赋，公主甲戍会试取士也，亦讥公曰：没公之赀，可减天下租税之几。公亦不较。御史李铎诋斥公，越数月，大理丞缺，铨司曰：按格宜铎。惟铎诋公甚，议别擢。公曰：举不避仇，古今通例也。立拟擢铎。天下诋公者皆获直名，公安谤垢终身焉。公去位后，大臣被劾，无不辩者。言官摈危，重足伛偻，乃思文康公，曰：公实得大臣体。又曰：扼相权，不中伤士惟公。
吴廷举
吴廷举在太学，与罗景鸣、玘善。景鸣病痢，一仆又先疫死，廷举亲为煮粥，负之上厕，昼夜十余反。景鸣瘳，与廷举同登进士，语人曰：玘四十前父母生我，四十年后廷举生我也。后廷举为顺德令，邹智谪石城，往来顺德间。智卒顺德，廷举为治辨，护丧归。
王芳
费廷槐病卧旅舍。王芳与语，叹曰：奇士，胡困顿乃尔！移至寓所，时其饥饱寒煖。明春，携与俱还，药物果饵为备，便溺，亲为涤除。至润州，易舟，欲到姑苏就医，而费卒，匿尸三日，舟人不觉也。抵虎邱，营棺衾，手浴含殓，权厝僧舍，而报其家。时谓芳有古人之烈。
康海
李梦阳初代韩文草疏，刘瑾已谪出之，犹不快前忿，罗以他事，械至京，遂下狱，将置之死。时翰林修撰康海，与梦阳同有才名，各自负不相下。瑾慕海，尝欲招致门下，而海不往。瑾恒先施意，欲其一至，海每阚亡答之，竟不一入其门。至是，梦阳所亲有左姓者诣狱，谓梦阳曰：子殆无生路矣，唯康子可以解之。梦阳曰：吾与康子素不相下，今临死生之际，乃始托之，独不愧于心乎？吾宁死矣。左曰：不谓李子乃为匹夫之谅也。强之再三，以片𥿄请书数字，梦阳乃援笔曰：对山救我，唯对山为能救我。余无一言。对山者，海别号也。左持书诣海，匕曰：是诚在我，匕岂敢吝恶人之见，而不为良友一辟咎也。遂诣瑾。匕焚香迎海，延置上座，海不少逊。瑾曰：今日有何好风，吹得先生来也？命左右设席。海曰：昔唐明皇任高力士，宠冠群臣，且为李白脱靴，公能之乎？瑾曰：瑾即请为先生脱之。海曰：不然，今李梦阳高于李白数倍，而海固万不及一者也。下狱而公不为之援，奈何欲为白等脱靴哉？即奋衣起，瑾固褰而止之曰：此朝廷事，今闻命，即当斡旋之。海遂解带与之痛饮，天明始别。梦阳遂得释归，而海自是与瑾往复，遂罹清议矣。原评：自言：此剑千金买，不是贫交不赠君，污其身以脱友于难，对山谊高千古矣。
罗州判
高邮罗州判者，性仁慈，当弘治初未开运河之前，湖中大风，日有漂溺之患。罗每俟风作，必率皂隶、大甲等，集艇艘以为救援计。如此久之，人皆以为不事匕诮之。他日，一舟至，中流遭覆，急督救之，无及，唯一少年得生，视之，乃其子也。自家乡来省厥父而附此舟，父子感泣。
古今长者录卷七终

[book_title]古今长者录卷八
王守仁
王文成公守仁初第，上安边八策，世称为𬣙谟。晚自省曰：语中多抗励气，此气未除，而欲任天下事，其何能济？筮仕刑曹，言于大司寇，禁狱吏取饭囚之余豢豕，或以为美谈。晚自悔曰：当时善则归已，不识置堂官同僚于何地？此不学之过。或问宁藩事，曰：当时只合如此，觉来尚有挥霍微动于气者在。使今日处之更别。
王文成公既平宸濠之变，刘养正旧从公游，至是毋死未葬，公为之葬，又为文祭之曰：吾不敢宥汝之生，而葬汝之母，可谓故旧不遗，情法两尽矣。
嘉靖绍兴，有三尚书韩邦问、王鉴之，王守仁也。韩与文成父海日同辈，文成事之甚谨。一日冬至节，皆赴公所称贺。文成勋臣，貂蝉朝服，乘马而趋，俄从人报韩尚书在后，文成亟下马，执笏立道左。韩公不下舆，第拱手曰：伯安行矣，予先往。遂行。文成俟其过，乃上马。
王以旗
王襄敏以旗，南京人，性孝弟恬和，居乡屏驺从，简出入。旧宅在聚宝门外，市人填溢，岁时归祀，必由他道，谓其子曰：昔张湛入里门必步，可取为法。
王之诰
王司马之诰，与张江陵相连姻，睹其日横，力辞归。江陵籍没日，连及戚属，独免指议。时江陵看属，闭一空室中，仍载薪米鱼菜给之，曰：彼有罪否，吾不敢知，聊以尽亲戚情耳。
鲁铎
鲁文恪铎为举人，时属远行，遇雪雨泥泞，夜止旅舍宿，怜马卒寒苦，即令卧之衾下。因赋诗云：半破青衫弱稚儿，马前怎淂浪驱驰。凡由父母皆言子，小异闾阎我却谁。事在世情皆可笑，恩从吾幼未难。推泥途还藉来朝力，伸缩相加莫漫疑。又为秀才时，曾有诗云：古树冈头屋数椽，主人家世只残编。居临江汉东南会，运到云龙五百年。七泽鸢鱼浑道体，九州兄弟或颠连。西周老凤雏将近，会见梧桐月影圆。即家食时，其志趣如此。
吕楠
吕泾野公楠为南少宗伯，与霍文敏共事。文敏时七噂诟夏。贵溪吕公，尝乘间规讽，谓非大臣体。文敏疑公为夏党，衔之。所以加公者，人为不堪。已，公以满考至阙下，时贵溪方柄国，得先生甚欢，亟欲援先生助巳。一日，延饮座中，数持文敏短，至谓不可日近者。公毅然曰：霍君性虽少褊，故天下才也。公兹为国敛才，即当推毂霍君，奈何以寸朽弃连抱耶？贵溪以先生衷附文敏而异已，不悦。原评：先生之遇二公，不阿势，不留怨，不隐，贤，古休休大臣哉。
庄简𫞘
庄简𫞘进太常卿，上斋宿南郊，有谨者，命太常察以闻，众大恐，欲执一二以应命。渊入奏曰：百执事咸在昏夜，莫知谁何，幸宽之。事得罢。
郑晓
郑端简公晓官文选时，里中士宦有餽金首饰，丞筐以将，而上覆之茗，郑直以为茗也，受之。夫人手泼茗，知之，面颈发赤，亟击析请郑入以语。郑𨔁然不动声色，第整理其茗，覆筐如初。出坐堂中，召其人还，谓曰：吾初以家适乏茗，故拜君惠。顷入内，询之，家尚有余茗，心谢尊意，授令持归。
文征仲
有以书画求文征仲鉴定者，虽赝物，必曰真迹。人问其故，文曰：凡买书画者，必有余之家。此人贫而卖物，待此举火。我一言阻之，举家受困矣。
杨邃庵
杨邃庵在内阁时，甚爱其乡人孙育，以太学生援入文华殿供事。后邃庵为霍渭崖所窘，犹欲根蔓其门下，育恐不免，条邃庵官中数十事于霍以自解。数月后，育暴卒丧，邃庵易服往吊。育子跪邃泣曰：子固不敢言亲过，但悖德者不祥，吾父负公而死，天也，安敢辱吊？邃庵曰：尔父岂负我者？我为人所陷，波及汝父辈。汝父欲保全身家，万不得已，姑借以纾祸耳。我若不谅，是我又负汝父矣。成礼而出。
王继津
杨椒山劾严氏，以疏草示同年王继津曰：死矣。第幼子未卜婚。继津曰：吾以弱息字君子。椒山死，继津女归杨氏，嵩恨之，未及中伤而嵩败。
徐晞
尚书徐晞少为刀笔吏，县有卒伍补谪发误勾摄者，欲公脱之，夜饮公于家，托以他事出避。其妻有治容，令劝酒，悦公匕，拂袖回。明日抱案已脱勾摄，且语其人曰：吾昨。归恐汝疑，故速致此。时人服之。公为兵部郎中时，一员外郎频欺侮，公匕不为意。其人卒于官，亲为殓，且厚赙之。数年，复恤其家。后公之子荫尚宝，孙中书舍人亦至通政
屠襄惠
屠襄惠滽部堂燕居，令办事官捧砚。时屠新衣白绫甚泽，其人误倾砚汁狼藉，惶惧慑息，顿颡请罪。屠曰：去匕，吾方恶其太白易污，适与意会，汝何为者？乡有柴姓者，假称屠公子，沿途骚动。人发其事，意必大加谴责。屠但呼而戒之曰：汝为吾子亦不辱，但难为汝乃父耳。法有明禁，自今慎无复为此。其人顿首而退。
徐启东
昆山徐启东，与同邑张士平为友，皆以行义称士平。为仇家陷大辟，力不能胜其枉，乃逃去。有司以启东与士平相善，系狱，缧袣久之。士平不安，令人语启东，欲出承罪。启东曰：彼陷若于非命，我系卒无死理，宜速去，以俟天恩。后竟会赦，二人咸宥之。启东家贫，士平割家产之半遗之，启东执不取。学士吉水解公乃作结交行以美之，一时群贤皆有词章和之。启东、士平后俱被荐为县令
瞿嗣兴
瞿嗣兴宅心仁厚，与负贩者市物，一听其言，即与直。见有鹑衣百结，告籴者受其直五千，复阳问曰：若欲籴十千耶？遂如数与之。
唐一庵
一富人竞直，涉世多致怨。唐一庵与之语曰：我知汝无他，但以富人处今之时，须屈抑一分，乃得平理。如取诸人者以百计，当以得九十为平；与诸人者以百计，当以舍一百一十为平。如此，则人皆亲附，得其九以入吾用之匕资，弃其一以定吾得之之地。有其地而得顺，联其情而人安。况既以货财雄长一乡，亦当以货财覆庇一乡。此则其交以道，又其接不可不以礼。假之颜色，温我话言，体其甘苦，这是不费之惠，尤其可为也。其人悦而不绎，果数以事累。
陈邦佐以妻不协于母，欲议出，谋于一庵，答曰：大孝爱母亦爱妻。后世人情，喜怒无常，岂以一失母心，便成永诀？他日母追悔时，汝悔何及？此时只宜委曲调停，不至为他日作怼，才是良策。未几，妇姑果相协。邦佐早世，其妻寡而贫，坚守其节。
唐枢
湖州有白包巾之变，妖人马道师煽众骗财，无他志。有司捕之急，边民兵三月不给粮，乃相搆而乱。唐枢驰入府，请速追原捕差，因谕安乱者，并散补民兵应得粮。已而议报诸司申檄，枢力劝缓抑其情。时有欲穷诘之者，枢白当事者曰：众逞其情，而阴德归损于公，匕则愚矣。又白承勘者曰：一字十命。举笔神知。乃以前后事由徧白诸司，曰：宁失不经，古圣人良法。于是全活甚众。
刘训
麻城刘大参训毕婚之夜，方寐而寤，忽闻屋壁有凿凿声，必窃子穿穴也。潜被衣起，跣步立壁下，俟穴开，窃子首入，一手挈其髻，一手取石扼吭下。发灯视之，则故熟识人也。怃然讶曰：尔耶，奈何为此？亟取数金与之，戒曰：持此往治生业，更勿为此。已而家人再三请问姓名，终身不言。第有一邻子，始贫行无赖，自此勤生，家渐给。而刘之没也，是子哭之独哀，家众窃疑其人云。
蔚能
光禄寺卿蔚能，陜西朝邑人，虽出身吏书，而尽心职事，每宴会，躬自简视，必求丰洁。在光禄三十年，未尝持一脔还家。常率其僚请清查入内供应器皿，有旨逮问，能谓僚友曰：上怒不可测，某老矣，请独任之。诸公方向用，不以相累。既而独受责，降，调官南京，退无后言。
杨鼎
户部尚书关西杨公鼎，字宗器。未达时，与诸生许琰交善。琰为贡士，时，公已超历通显。琰落魄不羁，家日不造。既需次京师，出入公门，纵酒放恣，公礼遇如初。每燕客，虽九卿尊贵，琰得与座，至出言不逊，或呼公名，公不之较。数负酒家，率至公所索偿无虚月，为其偿债，积至千金，公略无倦色。居数年，后授宣城尹而故。公又经纪其丧，遣人送归乡里。
叶南岩
叶南岩刺蒲时，有群𬮢者诉于州，一人流血被面，经重创，脑几裂，命悬旦夕。公见之恻然。时家有刀疮药，公即起入内自捣药，令舁至幕听，委一谨厚𠪚子及幕官曰：宜善视之，勿令伤风。此人死，汝辈责也。其家人不令前，乃略加审核罪状，妆其仇家干狱，余皆释之。一友人问其故，公曰：凡人争斗无好气，此人不即救死矣。此人死，即偿命者一人，寡人之妻、孤人之子者几人，干证连系者几人，破家者几人，此人愈，特一斗殴罪耳。且人情欲讼胜，虽于骨肉亦甘心焉，无所恤，忿懥故也。未几，伤者果平复，而二家之讼遂息。
赵翁
南濠赵翁家赀颇殷，以婚礼燕客，一盗窃伏椽上，酒罢，翁命火烛之，盗惊堕于地。翁召之曰：汝非饥寒迫身，故为此耶！授钱千文，卒不鞠其姓氏。盗愧谢而去。积岁余，里有亡命者祸翁，夜缢其门，盗适见之，忆翁曩者之惠，密负其尸掷于水，翁免祸焉。
尹氏
尹氏卖糕为活。客有啖糕者，驰马去，遗囊焉。尹氏举之不胜，知其白金也，徙而覆之，植柳为表。数年，柳且拱，客复过故处，据地而恸。尹氏讯其所遗，与日数皆合，谓客无恸，第柳下起之。遂起柳得金。客欲分之，尹不肯。夜梦神畀尹贵子。弥月生子旻，为天官。
潘氏
程衡妻潘氏有陈纪召为训导，寄银二百两于衡，音问不闻。五年，纪召与衡皆死矣，家又被盗，或说之，可因而为利，潘不肯，俟召子至，乃举还之，封识如故。
原评：此事在妇人更不易，况家又被盗乎？隆庆庚午年事也，孰谓今世无古人哉？
郑处士
郑处士在舟中遇贼，解橐中数金予之，曰：吾市入者，尽以予若也。贼信而不问。是时，乡人寄金一百藏。于坐下，幸犹完。而同舟人走，仓卒失金，在处士侧。处士持蒲席覆之，亦免于贼。匕去，则还同舟人金。及归，又还所寄者之金。其人请以半分，却不受。
新建里长
豫章大祲，新建有人，居甚窘，家止一木桶，出卖得银三分，乃以二分买米，一分买信，誓，欲妻孥共饱食而死。炊熟，里长至门，索丁银，欲得饭，无有也。里长入内，见饭，怪之，其人急摇手曰：此非君所食也。里长问知，大骇曰：何遽至此？吾家尚有五斗榖，随我去，负归春食，可延数日，或有生理，未可知也。其人感而相随，得榖归，出之，则五十金在焉。其人意里长家藏偿官者，驰还之。里长曰：此殆天赐若者。其人不肯，乃各分二十五金而别。
孙蜃川祖
孙蜃川之祖，为人淳厚，一日，货物得数十金，持以示人，则假银也。念此银既不可用，亦不可留以误人。乃至东湖之滨，复从水中走数十步，投之深处。
还金童子
袁尚宝忠彻居乡时，其友人家一童子，姿貌韶秀，且性机警。忠彻相之，以为不利于主，使逐焉。友听之。童既去，无所归，往来寄食于人。一夕，宿古庙中，久不寐，见墙角一破袖，裹黄金约数百两，欲取之，忽自叹曰：我命薄，不得主欢，横被遣逐，今更淹有此物，则是不义，天益不容，当守之以待失主。至旦，遂住庙中不去。已而闻哭声，见一妇人掩涕而来，四顾彷徨，问之，答曰：吾夫以事繋狱，当死，指挥某欲治之，妾卖家产及假贷，得金银若干，将以献彼。因里着袖中，挈之过庙少憩，不觉遗下。今追寻无得，吾夫死矣。童历询其锭数多少皆合，即还之。妇感。泣，欲分以谢，不受。妇遂携去。夫因得释。念童之德，遍语诸人。指挥某闻而异焉，令人访致之，育于家。年老无子，悦其美慧，遂子之。数年致仕，此子袭职。归而告拜故主，匕留之。俟袁至，使仍故服，捧茶而出。袁见之，惊起曰：此故某人耶？何以至是？主谬云：逐出无归，今又来矣。袁笑曰：君无戏我，今非君仆，三品一武官也。形神顷异畴昔，岂尝有善事以致兹乎？此子为备述前繇。
钱长者
毗陵钱长者，赀甲郡中，行善乏嗣。里有喻老，为势宦家索逋，械系连岁，妻女冻馁，求假于翁。匕不计劵，如数给与，得解。老挈妻女踵谢翁。妇见女有殊色，欲为翁娶，为生子计。老与妻女皆喜。翁曰：乘人之危不仁；本意作善，复杂爱欲，其间不智。急还之。是夕，妇梦神语曰：汝夫厚德隆重，当锡尔子。逾年，果生子，名天锡。十八岁，乡会联捷。
支翁
嘉善县支。立之父为刑房吏，有囚无辜陷重辟，意哀之，欲求其生。囚语其妻曰：支公嘉意，愧无以报，明日延之下乡，汝以身事之，彼或肯用意，则我可生也。其妻泣而听命。及支至家，妻自出劝酒，具达夫意。支不听，卒为尽力平反之。囚出狱，夫妻登门叩谢曰：公如此厚德，晚世所希。今无子，吾有弱女，送为箕帝妾，此则理之可通者。支为备礼而纳之。生立，弱冠中魁，官至翰林孔目。立生高，匕生禄，皆贡为学博。禄生大纶，登第，至今科第不绝。
应尚书
嘉靖间，台州应尚书壮年习业于山中，夜鬼啸集，往往惊人，公不惧也。一夕，闻鬼云：某妇人以夫久客不归，翁姑逼嫁之，明夜当系死于此，吾得代矣。公潜卖田，得银四两，即伪作其夫之书，寄银还家。其父母见书，以手迹不类，疑之。既而曰：书可假，银不可假，想儿无恙。妇遂不嫁。后其子亦归，夫妇相保如初。公又闻鬼语曰：吾当得代，奈此秀才坏吾事。旁一鬼曰：尔何不祸之？曰：上帝以此人心好，命作阴德尚书矣，吾何得而祸之？应公因此益自努励，善日加修，德日加厚，遇岁饥，辄捐谷以赈；遇亲戚有急，辄委曲维持；遇有横逆，辄反躬自责，怡然顺受。子孙登科第者，今累匕也。
卞三韭
卞三韭馆于怀氏，有女常行窥伺，而韭岸然不顾。日晒履于庭，女作书纳鞋中，韭得之，即托以他事辞归。袁怡杏作诗咏其事，有一点贞心坚非石，春风桃李莫相猜之句。韭不受诗，答书，自辩其无此事。袁手缄其书而题云：德至厚矣！生子谌及曾孙钖，皆登进士。
严凤
严凤事兄如父，偶遇施佑舟中，述及与兄佐田产相争事。凤颦蹙曰：吾兄懦，使尽得如令兄之力量，可以尽夺吾田，吾复何忧？因挥涕不已。佑感悟，因拉凤同至兄宅，拜泣自责。兄亦各以田相让，友爱终其身。
罗晋用
罗晋用家贫弱冠，父亡。女昆弟五人，二犹在室，而一废疾，孤侄方幼。晋用刻苦奉母，嫁妹婚侄，养其废病者终身，而已则不娶。或劝之曰：母老，弟妹多，娶则不给也。后学医，得异传，虽屡著奇效，而退然不以医自名。尝言：吾爱庞遗安，轻财如粪土，耐事如慈母。人谓晋用似之。
王继通
王继通，泉州民。兵荒时，自乡逃入郡城，道遇避贼者，遗十金于道，追而还之，其人请以半分，通不肯谢。去之子名惠，少从吴北瀛学，因婚焉。吴亡，子仅四岁，惠迎其母子共居，鬻纸为生给之，并送其子就外傅，为之婚娶。时匕勉以力学事亲之训。
南溪刘翁
蜀南溪刘翁业屦，夜有盗入，翁曰：我无他物，止货屦，有米十余升，君可取去，肯留一升，明日饱二子读书。盗依戒而去。逾月，盗遇，问曰：公曾被盗乎？曰：无也。我贫家盗，奚来也？曰：取公米。公曰：留一升，有之乎曰：无也。盗曰：是我也。公盛德若此，我忍取乎？悉还之。翁曰：我无是事，敢受君米。卒却之。后翁子惠举成化辛丑进士，次孝举于乡。
孙鄘
秀水孙鄘因往南阳作商，行次襄江，偶止舟登岸，见楹间系一布裹，解视之，金钗一双也。鄘念曰：此叙得之非义，失物者未卜为谁，婢仆辈必至丧生。遂维舟默坐久之。迨暮，一女奴号啕而至，鄘验其寔，即偿之。女诘其姓氏，不对。女曰：荷荥保生，媿无金帛为酬，愿失我女身，报君何如？鄘悍然曜去。及抵南阳，其利甚伙。既归，偕数客舟，复诣故处。其女适澣濯河下，识鄘仪貌，疾语主援之，馆款之。方行。余舟前行，值雷风交至，咸溺于水，独鄘舟羁一日。旡咎。
耿定向
耿恭肃定向议论，务护名辈，如论李长沙，则谓其周旋逆瑾，以庇杨巴陵，竟授除瑾秘计，引杨新都共事，竟成戡乱大业，与狄梁公千载同功。陆五台王弇州遭台抨，则疏雪陆三朝耆旧，巳之才识不逮㓡果不如。疏云：王文章足以黼皇猷，材谞足以康国步，自遭家难，绝无妻妾声妓之奉；虽隐黄冠，无妨赤松爪台之勋。
张江陵
耿天台曾言：张江陵为翰林时，尝奉差，夜宿驿中。次日起程，离驿巳十余里，望见驿官驰马大呼，及至，问何故，称驿中不见铺陈一副，是必下役携来，特此寻讨。江陵乃尽解行装，令看，无有也。驿官云：昨夜只公等湏以见还，坐守不去。江陵乃开匣子银二两，其人受而去。及还驿，而铺陈仍在，乃复追还之。江陵既归，为余言，殊欢然，谓予处甚当也。
附别品六则
王霸
汉马武为苏茂、周建所败，奔过王霸营，大呼求救。霸乃闭营坚壁，军吏皆争之，霸曰：茂兵精锐，其众又多，吾吏士心恐，而马将军与吾相恃，两军不一，此败道也。今闭营固守，示不相援，贼必乘势轻进，马将军无救其战自倍如此，茂众疲劳，吾乘其疲，乃可克也。已而果然。
王化基
鞠咏受知于王化基，及王公知杭州，咏擢第知仁和县。公属吏也，将之官，先以书及所作诗寄王公以谢平昔奖。进今复为吏，得以文字相乐之意。王公不答。及至任，略不加礼，课其职事甚急，鞠大失望，于是不复冀其相知，而专修吏干矣。其后王公入为参知政事，首以咏荐。或问其故，答曰：鞠咏之才，不患不奋，所患者气俊而骄我，故抑之以成其德耳。
韩琦
英宗欲用东坡知制诰，韩公琦曰：苏轼远大之器，他日自当为天下用，要在朝廷培养，使天下士畏慕降伏。今骤用，适足以累之也。上曰：且与修注如何？公曰：记注与制诰为邻，未可遽授，不若且于馆阁中择近上贴职与之。乃授直史馆。东坡闻之曰：公可谓爱人以德矣。
彭时
费鹅湖公初第时，修谒彭文宪公，彭曰：青年妙才高科，皆天下第一事也。殿上金阶滑，须漫匕行，倘放步失跌，便急切爬不起来。费公年少有意气，颇不平其语。后历官宰辅，久于仕途，常举此以告仕进者曰：此前辈善诱人家法也。
周洪谟
浙省解元钱塘李旻子阳，赴春闱试至京师，因谒大宗伯长宁周公洪谟于私第，令使通曰：浙江解元李旻拜。公从容出见曰：秀才是解元耶？李曰：然。公复曰：就以浙江解元为题，烦破之。李愧谢，不能答。公曰：称之似易，破之似难。
徐仲山
徐仲山原为兵部武选正郎，一日，有投牒就选者，盖举子承袭千户也。徐从容谓其人曰：君既发身贤科，异日所就未可量，何甘心自屈于武弁耶？竟令其人出，叹息而去。明岁，徐升广东参政，再浙江布政，其人以进士擢御史，来按其地，及三司迎迓，相见。𫖯首：请于众曰：谁为姑苏徐仲山先生？徐出应之，其人谢曰：某非公指引，堕于行伍中人矣。情谊甚笃。
澹客曰：数事似薄而实厚，用意更深，曲成最妙。天地之雷霆霜雪，慈母之呵叱，严师之捶楚，谓之非厚可乎？此等裁成，宇宙间，必不可少。
古今长者录卷八终

[book_title]笔畴
笔畴引
余以驽蹇之资，远居塞外，亲戚朋友，敻无一人。静坐荒斋心口。共语，天理人情，殊加有省。假彼墨卿，以抒衷曲，命曰笔畴，用以自戒。
大明洪武二十二年，岁次已已仲冬翔之三日，耐轩居士锡山王达七善谨识。
删定笔畴序
明初有隐君子王达，陆沉塞北，撰书一编，命名笔畴，以其言皆平易无奇，而实切于人生日用之常，有如。畴也。然予想其人必备观世变，久经忧患者，故所述皆切中时弊，实为衰世远害全身之要术，立竹成德之格言。且其言既浅近，不问初机宿学，皆可一见而喻，其劝化为尤广，而感人为尤速也。使能遵而行之，则唐虞、三代之治，又何让焉。语云：器不皆瑚琏，适用为先；药不必皆参苓，治病为急。其是书之谓欤？是书首自户部郎林公枢翻刻于金陵，次则右副都御史韩公文重刻于西夏。此二刻皆三十二章。后山东宪副潘公玉卿梓行于济南，而新安戴仲良氏复梓行于建州，此二刻皆七十七章。予详之，潘、戴二刻乃其全本，而林、韩二刻乃其删定本也。兹重为删定，得二十九章，复于每章各标其目，有如荀焉。建州谢纯一氏见而善之，请梓以公同好，甚盛心也，乃为述其巅末如此。
闽中鼓山释元贤题
笔畴总目
知易、防盗、慎交、处贫、任㓡、先忧、顺理、知微、俟天、读易、仁义、妄求、善谋、诛恶、容忍、安分、讥患、谨言、讳短、保长、祸机、知足、善处、存厚、勿骄、处世、诫贪、无逸、知命、杜衅、招尤、惩窒、守默、省事、达观、贞遇、宏量、察谤、无辩、座右铭陈子昂，又崔子玉，又白居易。又。
笔畴总目终
笔畴
树庐彭士望躬庵先生详阅
知易
易自四圣以来，其传久矣，然知易者实鲜其人。盖吉凶之兆虽形于卦，而转移之机，实系乎人。循之则反凶而吉，悖之则反吉而凶。此造化无穷之妙，而圣人忧世之心，曷其至哉！昔郭景纯以占卜鸣世，而不免于王敦之祸。岂非知卦爻之吉凶，而不知循悖之机耶？王敦，贼臣也，而景纯事之，可谓不择其所从矣。是卦使之然欤？抑景纯之自取欤？或谓当元帝永昌改元，敦以景纯为记室，景纯亦知敦必为乱，亦知已必预祸，故不得已而从之。为此说者，大不其然。景纯之所以占卜者，正所以趋吉而避凶也，何不北走燕，南走越，而隐忍其中耶？或曰：人为数之所囿者也。景纯所以不去者，知命数有在也。愚谓此以知易之道者也。易曰：亢龙有悔。若知进退存亡之道，则悔亦可免。呜呼，安得知易者，吾与之论造化之沙哉？
防盗
元末时，塞上有一人，畜赀盈钜万，然子孙不肖，且畏盗贼之是袭焉，策之曰：惟犬可以防盗。乃畜百余犬以防盗。不逾岁，远其宅皆犬也，绕其垣皆犬也。群子夜出，或博或饮，或奸或游，惧其犬之吠而惊其父也，乃裹饭以饵之。或有呔者，则抛饵，群犬竞奔其饵而弗吠。今日饵之焉，群犬不吠也；明日饵之焉，群犬不吠也。饵之匕久，则群犬皆寂然无声，主人亦谓可以高枕无虞也。无何，群盗夜扶戈排门而入，而囊橐一空，主人亦肝胆涂地矣。呜呼！畜赀盈万，盗之招也。况群盗出乎肘腋之间，而惴匕然外盗之是忧，纵使外盗不至，是赀其能久保乎？甚哉聚财之害大也。
慎交
先淡后浓，先疏后亲，先远后近，交朋友之道也。世之人喜于目前，而不虑于日后，一言稍合，杀犬羊，具肴酒，出妻子，倾肝胆，虽丝竹无以喻其和，虽金石无以喻其坚。及乎片言不合，一利不均，一食不至，则怒心斯生，多相厌𭣧，凡昔日之和且坚者，反变为干戈矛盾之相仇矣。不亦深可戒哉！
处贫
客有问于余曰：子今居塞北，土屋半间，土炕一张，坐杌凭几，有面无足。冬有风雪苦寒之袭，夏有鳖虱咂吮之忧，对影寥七，月俸不乐。子之窘可谓至矣，子其怨乎？予曰：无怨？曰：子其有道者欤！贫而无怨，难，圣人之言也。子何能无怨？予曰：怨虽无，忧则有之，何也？予年近五十矣，念父母之恩无以报，慨道德之效无以成，衰门薄祜，宗祀萧条，祖宗邱陇，托者何人？子所以忧者此也。若富贵非我望矣，功名非我求矣，遘迍罹蹇，一定之命，吾焉敢望于彼哉？客笑而退。
任刚
昔宁嬴识阳处父之刚，以为华而不实，怨之所萃，犯而聚怨，不可安也。信哉斯言也！大抵好㓡之人，必悻悻以骄人，骄人者难乎免于世矣。天地间善人少而小人多，吾以区匕之才，而肆其悻匕之气，小人如之何而我容哉？宁嬴可谓知人矣。此处父之死于贾季也。
先忧
郑伯败楚师于柳矾，国人皆喜，惟子良忧曰：是国之灾也，吾死无日矣。吁！君子小人所见不同，小人见利，于目。前君子深忧于后日。古人以小事大，尤恐不免，况乎以小胜大者，奚能免于祸也？若子良可谓深忧者矣。郑伯异日牵羊肉袒，乞怜于楚，不亦悲乎？
顺理
信步行将去，随天分付来。此古人之名言也。然予尝改之曰：顺理行将去，随天分付来。盖谓之信步，则有荒唐不检之患，何所为而不可哉？惟顺理而行，乃可以安命而听天。然世言天者，多指苍匕者为天，不知苍匕者非天也。天之形气也，存乎人心而不泯，宰乎万物而不动，乃所谓天也。今之人求天于苍匕者为甚急，求天于方寸者为甚缓，如之何而天应之耶？诗曰：永言配命，自求多福。易曰：视履考祥，其旋元吉。福皆自已致之也。
知微
世间坑阱，在匕有之，要人醒匕。耳眼一少昧，足一少偏，则堕落在中，安能出哉？及其堕也，乃悔前曰：之所为晚矣。比君子贵乎知微
俟天
天地一阴阳也，人身亦一阴阳也。人身之阴阳，不外乎天地之阴阳，天地之阴阳，又岂外乎人身之阴阳哉？故人身一天地也，人身之动静，即天地之动静也。人身一呼一吸为一息，而天行八十余里；人身一昼一夜一万三千余息，而天行九十余万里。人息与天行齐，四体于是乎顺，百病于是乎消，一有愆焉，始为众病之所袭矣。是故君子贵修身以俟天，不然，是谓违天，违天则不祥莫大焉。
读易
吕希哲退居宿州真杨间，静坐一室，日读易一爻，家事一切不问。古人用心如此，今人不可及也。夫一爻之吉凶，而进退存亡之理，无所不备，凝神静虑，端坐以玩之，其乐何如哉？
仁义
庄子曰：名，公器也，不可多取。仁义，先王之蘧庐，一宿而去。所谓公器多取之说，于理实当，所谓一宿而去则不可也。夫仁义根于心，天之与我者也。人之为人，以有此具也。无此具则非人矣，其可一宿而去哉？孟子曰：仁，人之安宅也；义，人之正路也。吾儒之言，万全而无弊。
妄求
理者，坦途也。人匕可行，世人多忽而不肯行，乃行险徼幸，巧诈百出以求之，卒之求得而反失，求进而反退，其故何哉？曲折崎岖，徒费心力，而不知有天为之主也。
善谋
有人以事谋我匕，当察其谋之是非，其是耶以理告之，其非耶以理规之。如严君平卖卜，子告之以孝，臣告之以忠，可也。设或十人同坐，有人以事谋之，则不可先发喙，何也？先发喙则为谋府矣。谋府，古人所戒诛恶。昔臧文仲教季文子曰：见有礼于其君者，事之如孝子之养父母也；见无礼于其君者，诛之，如鹰鹯之逐鸟雀也。夫所谓事之固可矣，所谓诛之可乎？盖不忠之人，天地神明之所同恶，虽未能诛之，而有诛之匕理。况文子，司寇也，文仲教之，岂为过哉？
容忍
书曰：必有容德乃大，必有忍乃有济。君子立身，未有不成于容忍而败于不容忍也。容则能恕人，忍则能耐事。一言之拂，即勃然而怒，一事之违，即愤然而发，乃轻浮浅薄之士，非大器也。是故大丈夫当容人而不可为人容，当制辱而不可为辱制。观娄师德、丙吉之为人，则气自平而理自明矣。
安分
蜗涎不满壳，聊足以自濡；升高不知疲，竟作粘壁枯。东坡此言，深可为知进不知退者之戒。夫人事之役役也，计谋之敝匕也，谓人事可以致富贵，计谋可以致功名也。殊不知一作一辍，有物宰之，为之而成者，非其能也，命之致也，况为之而不成者多乎？造物无言也，人不可以惑其听；造物无形也，人不可以渎其公。世之人役匕敝匕于百年之间，无顷刻之自安者，不亦深可哀耶！
讥患
以言讥人，此学者之大病，取祸之大端也。夫君子存心皆天理也。天理存则心平而气和，心平气和，则人有过，自能容之矣，何用言以讥之哉？大抵好以言讥。人者必其忮心。之重也，所以见人富贵则忌之，见人声名则嫉之。忌之、嫉之匕心蓄之于平日；讥之激之之言，发之于寻常。殊不知结怨已深，搆祸已稳
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:40:56-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>