<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="进表,奏折,凡例,目录,卷一,卷二,卷三,卷四,卷五,卷六,卷七,第八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,卷五十一,卷五十二,卷五十三,卷五十四,卷五十五,卷">
<meta name="description" content="《八旬万寿盛典》，一百二十卷，首一卷，清阿桂纂，清乾隆五十七年（1792年）武英殿聚珍版印本。卷首为清乾隆五十七年阿桂等进书表，五十四年（1789年）阿桂等请修八旬万寿盛典奏折，凡例，阿桂、嵇璜等74名纂修官职名及目录。清乾隆五十四年（1789年），大学士阿桂等74人奉请编纂《八旬万寿盛典》，以记录乾隆帝八旬生日庆典的盛大景象。由于准备工作充分，庆典过后即开始编纂，至五十七年十月全书编纂完毕。体例与内容基本上与清圣祖玄烨的《万寿盛典初集》相同。全书分为八部分，卷一至卷四为宸章，收录乾隆帝古稀之后的御制纪念">
<title>八旬万寿盛典_阿桂_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">八旬万寿盛典</span> <br/>
          作者： <span class="inputVal" id="bkauthor">阿桂</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]783852</span> <br/>
          说明： <span class="inputVal" id="bkdec">《八旬万寿盛典》，一百二十卷，首一卷，清阿桂纂，清乾隆五十七年（1792年）武英殿聚珍版印本。卷首为清乾隆五十七年阿桂等进书表，五十四年（1789年）阿桂等请修八旬万寿盛典奏折，凡例，阿桂、嵇璜等74名纂修官职名及目录。清乾隆五十四年（1789年），大学士阿桂等74人奉请编纂《八旬万寿盛典》，以记录乾隆帝八旬生日庆典的盛大景象。由于准备工作充分，庆典过后即开始编纂，至五十七年十月全书编纂完毕。体例与内容基本上与清圣祖玄烨的《万寿盛典初集》相同。全书分为八部分，卷一至卷四为宸章，收录乾隆帝古稀之后的御制纪念诗、文，间附编者按语；卷五至卷十七为圣德，是对乾隆帝敬、孝、勤、建、仁、文、俭、谦诸方面德行的记载和恭奉词；卷十八至卷二十为圣功，阐扬乾隆帝七旬之后平定安南、缅甸、廓尔喀、台湾、甘肃等地的武威战功；卷二十五至四十九为盛事，记载皇室五世同堂、民间户籍增加、百姓增寿、粮食增产及赐千叟宴、科第职衔、辟雍讲学、班禅入觐等情况；卷五十至卷六十一为典礼，是有关贺诞过程中的庆祝、朝会、祭告、銮仪、乐章等；卷六十二至卷七十六为恩赍，记录当年的恩诏、蠲赋、恩科、东巡、恩宴、赏赍等情况；卷七十八至卷八十为图绘，为《八旬万寿盛典图》；卷八十一至卷一百二十为歌颂，辑入皇子、臣僚、生监等的祝嘏之词。</span> <br/>
          封面： <span class="inputVal" id="bkimg">Z_5682.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]八旬万寿盛典
[book_author]阿桂
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]783852
[book_dec]《八旬万寿盛典》，一百二十卷，首一卷，清阿桂纂，清乾隆五十七年（1792年）武英殿聚珍版印本。卷首为清乾隆五十七年阿桂等进书表，五十四年（1789年）阿桂等请修八旬万寿盛典奏折，凡例，阿桂、嵇璜等74名纂修官职名及目录。清乾隆五十四年（1789年），大学士阿桂等74人奉请编纂《八旬万寿盛典》，以记录乾隆帝八旬生日庆典的盛大景象。由于准备工作充分，庆典过后即开始编纂，至五十七年十月全书编纂完毕。体例与内容基本上与清圣祖玄烨的《万寿盛典初集》相同。全书分为八部分，卷一至卷四为宸章，收录乾隆帝古稀之后的御制纪念诗、文，间附编者按语；卷五至卷十七为圣德，是对乾隆帝敬、孝、勤、建、仁、文、俭、谦诸方面德行的记载和恭奉词；卷十八至卷二十为圣功，阐扬乾隆帝七旬之后平定安南、缅甸、廓尔喀、台湾、甘肃等地的武威战功；卷二十五至四十九为盛事，记载皇室五世同堂、民间户籍增加、百姓增寿、粮食增产及赐千叟宴、科第职衔、辟雍讲学、班禅入觐等情况；卷五十至卷六十一为典礼，是有关贺诞过程中的庆祝、朝会、祭告、銮仪、乐章等；卷六十二至卷七十六为恩赍，记录当年的恩诏、蠲赋、恩科、东巡、恩宴、赏赍等情况；卷七十八至卷八十为图绘，为《八旬万寿盛典图》；卷八十一至卷一百二十为歌颂，辑入皇子、臣僚、生监等的祝嘏之词。
[book_img]Z_5682.jpg


[book_title]进表
钦定四库全书
八旬万夀盛典
进表
大学士公【臣】阿桂等谨
奏【臣】等恭纂
八旬万夀盛典告成谨奉
表恭
进者【臣】等诚懽诚忭稽首顿首庆惟我
皇上
福集箕畴
夀增轩纪
堂顔四得具位录名夀而宜民
宝篆八徵省岁日月星而来备三乘三
履统天之御五十五叶大衍之全
万岁乐以由庚
八袠盈乎步戍环瀛喜洽戴斗愉腾
鉴黎赤之贡牋爰
允祝
厘之请吁簪绅而载笔特摛纪盛之编粤若绕电兆禧流虹笃祜祁乙酉沩丙戌宛授受之相承文庚寅武壬辰俨後先而中立轩辕以戊生为土德之王成汤以乙日应元鸟之祥三统云遥邈莫祥於偻祘六帝未逮但得半於添筹溯唐室之开元肇诞辰而立节丝囊绶带通戚里之馈饴白帝田神托民间之报赛张九龄千秋金监之録徒缅古风王虞休八宫诞圣之歌侈俗乐谈延参成徐岱陋三教讲论之诬大同绍兴至元鲜一代圣神之实繙九流之旧目探四库之新藏从大挠纳甲以来罕臻兹会即史皇制字而下未见有书维
康　熙初集之垂乃癸巳
六　旬所辑图镌翠版蹟耀金?时甫当
饴　侍
冲龄
圣以继
圣逮今而觥称
大庆书不一书
德绍
祖以弥谦遅二十年之後事属辞而相比昉
七十夀有加首冠之甲之
诗
文次叙近旬之
功
德镂瑞叠祥骈之牒用告嘉符注晨参画会之班式彰
钜典设科蠲赋
恩赉示
上德之宣献册染豪绘颂采下情之逹攦目?八门之富摭实袪一语之夸【臣】等率同总纂纂修等雀跃编蒲夔钦授简冯典礼典属之牍官举上仪鸠工书工画之俦子来副墨矢寅衷而成帙尘
乙览以仰
裁窃省全函是
亿龄之起例试摅六事洵万世所旷逢自昔睿文辄囏闳制踬山踬垤尧戒三年风薰风时舜琴一操朕在位七十载纪言出自史臣厥享国五十年述德乃由家相今则同
天道久与日
铭新
诗取编年岁积黄绫两本
文真夀世义通漆简六经每録数篇即裒多卷道充尺籍百倍于尧典禹谟
圣惜寸阴长閲夫皇春帝夏斯万世未有者一也间寻螙籍竞诧鸿功玁狁近逐於太原徐方远矜於江汉勤轩皇之教战尚恐雾迷谢光武之闭関自劳须白今则
四知先觉三捷频驰赤囊静洗於鲲身铜柱遥开于象
郡骠来献乐番伏顶经
时措之而咸宜老谋壮决
天巍乎其罔外大畏小怀有如如归我战则克况乎蒙
西拓土事宜在卅载以前藏外
宣威胜续人
十全之记斯万世未有者二也有妫宅位犹戒倦勤周穆诘方必言荒度演洛书之向用次在康宁数曲礼之引年名殊耆艾今则
日强以敬
天健惟恒宵衣旰食之居诸夕惕朝乾而悠久
禋
祗
庙
社　升歆匪懈於
躬行日月农黉抱蜀咸周於
亲献秋上兰而讲武尘清
六辔郊原冬佛腊以
临筵步陟三层楼阁玉雕鸠首屏楖栗而未扶楮洒蝇
头却鸡靆而弗御不导引而夀
圣与人同亶聪明作元
天之将纵斯万世未有者三也诸家撰述多骛禨祥元狩元鼎以纪年神爵神?之建号余杭半壁缣披?泽之图丹徒布衣史创吴兴之志今则
宝道不爱
福禄罄宜见元孙者二百家庆余
瓞室师国子者百五岁
讲听槐街鹿鸣邀再宴之卮麟趾捧四男之粟然且皖呈黑米讵若屡经晋报清河如如底绩冬藏蝶见
什勤勒於太常春始帛飘事弗宣於史馆惟勤民夀年
丰为上瑞不诩天时人事之
郅隆斯万世未有者四也古云职贡例付丹青立本摹列国之衣冠贾躭志诸番之道里汉屯戊巳羁縻右臂之谋明致梯航荒?西洋以外今则
旧基缔构
新宇规恢胥此享王跻之
仁夀毕班璧特因颐妇而
赐翎华笃由东禀畺人而薙髪缅使顺徕於花象交王敂觐於朱?坎扒洼解贡名经珠露海知书
庆节汗王台吉并集爻闾屯练降番亦依
仙仗天高秋孟
山庄
特宴生身日近年班沙塞本行熟路斯万世未有者五也赋徵忠爱颂媺形容卿云复旦之词赓惟八伯柏梁和时之唱联者数【臣】吴楚不登於国风夀谷第肄於乐府今则
文思光被
典学崇深
一记抉洪范之精
两论阐中庸之藴趋彤庭之
训
皇子闻诗播紫阁之章陪臣属和謡衢三百
睿句被以管弦祝嘏十千夷乐谱为僸佅
手第从臣之颂荷
加赐者十人胸开下学之蒙
俯改题者全韵诗以言志胪讴吟舞蹈之欢
君乃作师广敦厚温柔之
教斯万世未有者六也如上所系悉载於书緑字赤文粲长生之芝籙琅函玉简握益夀之萝图炳烁
天文炜煌
家法迪
光册府流曜艺林尧以勲而舜以华书皆名典旦系爻而
文系卦易统称周
颁向绵区弥下际上蟠之?庋诸
棐几排左图右史之籖从兹
万夀重轮继此十年一部蜚英声而腾茂实人皇万八千岁宝缄益牣於酉山扬伟绩而张鸿庥
盛典百二十秘录允推为甲观【臣】等曷胜欣喜踊跃之至谨将纂成
八旬万夀盛典装潢八函计四十册随
表恭
进以
闻
乾隆五十七年十月　　日大学士公【臣】阿　桂
大学士
【臣】嵇　璜
大学士伯【臣】和　珅
大学士
【臣】王　杰
大学士公【臣】福康安
大学士【臣】孙士毅
吏部尚书【臣】金　简
户部尚书【臣】福长安
户部尚书【臣】董　诰
兵部尚书【臣】庆　桂
工部尚书【臣】彭元瑞
吏部左侍郎【臣】金士松
吏部右侍郎【臣】沈　初

[book_title]奏折
钦定四库全书
八旬万夀盛典
奏摺
大学士公【臣】阿桂等谨
奏为
大庆祝
厘上仪纪实恭请编辑
八旬万夀盛典以显苞符以光册府事钦惟我
皇上
乾行合撰
隆运重熙
亿禩昌辰笃若水稺华之瑞
万灵庆会轃常羊荆马之祥
年三登而汁帝期绥以多者岁丰人乐
夀八表而跻仁域游於宇者咏
德舍淳
至诚之悠久无疆冠百王而首出
皇极之康强逢吉膺
五福以大同岂惟子姒黄姚絜
乔龄而莫并亦越羲炎巢燧轮景祚以未逢洪惟五十
五年恭逢
八旬万夀九五演易九五演范叠五策天地之全八千岁春八千岁秋积八入宫商之颂岳输川效集万有以承
欢莱北台南写羣情而请
祝仰蒙
睿鉴
俯锡俞音方当鲜集鳬趋披鲽国鹣邦之悃矧繄簪毫濡墨缀西清东阁之班窃以三皇各岁万八千史臣勒之古牒伊耆在位七十载虞典首於尚书姬公遵迪哲之人表殷宗之克夀宰我论德系之说问皇帝之永年肇圣节於五日之丝囊上宝书有千秋之金监皆传纪譔布在缣缃粤稽康熙癸巳三月之辰实惟
圣祖甲子六周之度时启事
允臣工之奏厥成编志盛美之模我
皇上率
祖攸行自
天申锡凡一二日
勅几之罔暇悉
家法法丕承况二十年称畅之展期广
旧章之成宪宜焕琅编之色重宣瑶籙之光惟是躬握治平
心参造化敬
天法
祖
勤政爱民
内圣外皇之规细目宏纲之综
秉文德则
文二集
诗五集彚全书四库而为昭
铄武功则平凖部荡回部绥金川两番之耆定
孚慈惠而司农之籍笇亿万以全蠲
考制作而太史之书监三五而大备具载左言右动之记注且经
帝典王谟之法挥大莫名
天小难言
圣予亿兆人以共闻共见民可使知取二三策以稽舜
稽尧书不尽意兹胪盛典取协
夀符昔时
让善为怀
六甲慎恒言之福撝谦皆言
七袠谢献嘏之文羣志未申九秋以冀滙籖罗於二酉
叶环转於重庚拟以今衆所陈昉自
古稀之说十年一集由
七旬至於
八旬万岁三呼起初帙絫为亿帙仿
前书而一例攦全部以六门首弁
宸章次揄
圣德崇闳敬典
恩施普汜於环瀛点染成图歌咏备呈於撃壤均踵事
以?
後
先之合撰兼旁通以耀
作
述之加隆更有着绩迩年目当创始腾
肤功之远播撮
盛事之嘉祥则若扫苞於石峯戎无伏莾筑鲸鲵於鹿耳海不扬波滇徼逋酋誓酬
恩而纳賮日南旧国感申
义以亲朝高句骊拜尚齿之筵布鲁特跪长年之妇暹罗斛国刻新印以册封屋鳌社番增故国之职贡总本
精神之康裕蟠际綋埏益彰赫濯之
声灵弥纶宇宙况廼制多迈古兆每应期
五代同堂丰庭闱之衍瓞十叶以外晋阶级於本支嘉
筵绍於
彤墀老吾老及三千叟
太和充於蔀屋孙生孙者二百家辟雍道德之流讲仁敬而诠更老黉舍関门之表西镇廸而东兴桓耄耋观光
赐秋试春闱或罢官而登第期颐緜算
赉天章奎画增绣段与朱提望吉帛之晨飘塔如仁佛启彩衣之冬蛰蝶亦能仙虽
盛世不侈瑞应之图而
夀?自副吉机之卜盖
严恭寅畏所其无逸弥培
曼羡之原斯
聪明睿智足以有临倍切
尊亲之戴丕冒海隅出日夀考且宁大亨天下随时会
归有极歌太平於既醉
万年颂介昭明羾
纯嘏以来同四方民大和会抑戒百岁谱全诗入殿左之弦禹贡九州斥弥文惟土宜之献於
彛训歛而
敷锡随
圣政先以编摩作为一经虞虞夏之浑浑尔垂诸万世掲日月之昭昭然【臣】等愿积瀛筹身依
天咫值骏龎之庆云动风翔陶鸿朗之基溟长岳固乾坤有象绘毫素以非全章亥难量举跬步而讵足拟竭方隅之见强?
大道之名奉三无私
圣人之作也如覆载照致四必得
昊天其子之以保佑申请诵六章之诗川至日升月恒山
阜冈陵松柏之茂厪
敦九功之叙利用厚生正德水火金木土谷惟修久道以成义存乎
先劳无倦
神明而夀理徵诸
庄敬日强?抽麟管之编共龠兕觥之什润色未工载
笔尚仰禀於
文思铺张匪事摛词但实於
郅治拚摅衆志翘凟
圣聪谨合词恭请伏祈
恩准施行臣等无任欢跃待
命之至谨
奏
乾隆五十四年正月初八日
奏本曰奉
旨知道了

[book_title]凡例
钦定四库全书
八旬万夀盛典
凡例【十二则】
一恭纂
八旬万夀盛典凡以载德扬辉胪欢纪盛溯自乾隆四
十五年
皇上七旬万夀
湛恩?泽覃及臣民即宜撰列成编敷陈美备乃圣怀谦约未允举行
庆典届今
八旬周袠薄海内外始获効祝抒忱统此十年中炳铄淳懿之规积久愈茂臣等轩鼚鼓舞之愿亦
积久弥?今所综辑敬以
古稀为先庚肇庆按年类载纲举目从蕲昭
久道化成之盛轨
一全书体例恭依康五十二年
万夀盛典初集分门排次如
宸章
圣德
典礼
恩赉图绘歌颂六门谨循旧贯以次胪载洪惟我皇上德威远播
景贶骈集
鸿勲伟绩史册所无滋至之庥诸福之应毕萃一时臣
等躬际
郅隆职司珥笔谨增
圣功盛事二门一以彰
格被之远一以识嘉祥之备摛毫纪实非事铺张
一典内分门如
宸章
圣德
圣功盛事诸类登载自乾隆四十五年庚子逮今五十五年庚戌干运一周
道光万禩
盛猷丕焕
茂祉龎鸿简不胜书裒成累帙至
典礼
恩赉图绘歌颂各门恭胪本年
庆典迈成周王会之模俪伊耆康衢之祝尤属一时馨
烈千古上仪
一恭纂
宸章一门钦惟
御制诗文道贯羣经义昭信史日新富有一一本诸实政发为
至文编在
御集以数千万计渊富海涵未能备登臣等敬加紬绎
凡
纪事之篇有関本事者悉於各门分类恭载兹卷惟録
纪年之作
文自古稀说以下
诗自庚子元旦以下取叶
夀符按年编次【臣】等管窥所及间附案语以识欣怿诚
服之忱
一恭纂
圣德一门钦惟
皇上文武圣神体
天合撰
昭事之至诚
继述之尽善缉熙宥密
行健日强典学右文诚求保赤巍巍荡荡莫得名言亿兆臣民寔有共闻共见者虽摹天绘日未能罄
广大昭明之量而攦事纪实比於左右史言动之书倍
为亲切谨分类撰
德式彰美备恭依
康熙盛典之例
一恭纂
圣功一门钦惟
圣武远扬肤功屡告
平定凖回两部大小金川事在乾隆四十五年以前各
有方略全书久已
颁布海内兹巷惟纪庚子以後如安南之输诚入觐缅甸之不战徕归廓尔喀之纳土降顺胥仰赖
智周健运握算几先故能应会赴机
鸿勲迅集又若台湾兰州石峯堡之应时俘馘亦皆出
於
睿谟筹画并徵诸纪略之书撮举大纲附载以昭声威赫濯之盛弥见
精神运量之周
一恭纂
盛门一门
皇上崇实黜华从不侈言瑞应而
昊乾甄贶嘉瑞叠彰
天宗蕃衍
夀宇咸跻
庆茂耆筵
恩增名籍户兴仁让岁告绥丰诸福可致之祥皆皇极歛敷之实储祥衍羡云集川增聿彰
仁夀万年之盛条分年系并有関於
国祥家增事惟其寔义惟其正若前代绘瑞应之图辑符瑞之志者概无取焉
一恭纂
典礼一门洪惟本年举行
庆典凡
元会朝正
山庄行庆
御园莅跸
正殿受朝内自
皇子皇孙皇曾孙皇元孙舞彩称觞外暨庶邦君长东西南朔万里偕徕下至商贾兵民厥数无万咸大和会礼备乐明凡
受贺之隆仪
觐谒之次第
恩宴之频繁其在秩宗之仪注典属之承应皆具於编若夫导引衢歌悉胪实事安南嘏曲谱入乐章乐附於礼亦缀登焉
一恭纂
恩赉一门本年
庆典自元旦
恩诏二十二条
湛恩普被复
特旨第四次普免天下钱粮三年而徧以及
登岱谒
圣
回銮津甸
行庆施惠元吉有孚
避暑山庄
圆明园
宁夀宫燕赉锡予靁动天随云行雨施凡外藩内吏下逮工商贱技之微
曲赉靡遗数难悉纪举纲分目总其大凡
一恭纂图绘一门
皇上勤求郅治夙夜孜孜称祝繁文概所弗取前岁因
内外臣工合词立吁方
允举行庆典又虑争先効悃或不免闘靡增华
特派大臣总司其事仍先期
命各省督抚晓谕耆老士庶毋毋庸跋涉远来至属车偶过见所办点缀稍形稠密特降
谕旨令司事者酌减彩饰而自
御园以逹
禁城道旁跽祝者无虑亿万万人会同之盛伊古所无允宜摹绘流传垂示久远
一恭纂歌颂一门
正夀之庆例进
嘏词虽管窥蠡测无当
高深而矢诗遂歌各抒忠爱自
皇子以下臣僚生监赓扬恐後体制兼赅伏读
御制四得两论凡臣下之作皆爝火蝇声不堪举似然而览培塿弥仰岱岱之高挹潢潦形河海之广不容阙也择其尤雅缀附末编
一典列八门事徵十载仰见我
皇上体乾行健集百王千圣之大成斯膺千载一时之景运【臣】等遭际
昇平难名
巍焕就所闻覩登诸简编从此
算益椿长
福符川至由
九旬万夀以进
期颐至於无量算每十年一举
庆典当更铺鸿藻申景铄随时赓续以志
万年有道之隆焉
八旬万夀盛典

[book_title]目录
钦定四库全书
八旬万夀盛典
卷一
宸章一
卷二
宸章二
卷三
宸章三
卷四
宸章四
卷五
圣德一
【敬德一】
卷六
圣德二
【敬德二】
卷七
圣德三
【孝德】
卷八
圣德四
【勤德一】
卷九
圣德五
【勤德二】
卷十
圣德六
【健德】
卷十一
圣德七
【仁德一】
卷十二
圣德八
【仁德二】
卷十三
圣德九
【文德一】
卷十四
圣德十
【文德二】
卷十五
圣德十一
【俭德】
卷十六
圣德十二
【谦德一】
卷十七
圣德十三
【谦德二】
卷十八
圣功一【安南归降一】
卷十九
圣功二【安南归降二】
卷二十
圣功三【缅甸归顺】
卷二十一
圣功四廓【尔喀降顺】
卷二十二
圣功五【附载平定台湾一】
卷二十三
圣功六【附载平定台湾二】
卷二十四
圣功七【附载平定甘肃回】
卷二十五
盛事一【庆得　皇元孙一】
卷二十六
盛事二【庆得　皇元孙二】
卷二十七
盛事三【五世同堂一】
卷二十八
盛事四【五世同堂二】
卷二十九
盛事五【数世同居】
卷三十
盛事六【千叟宴一】
卷三十一
盛事七【千叟宴二】
卷三十二
盛事八【千叟宴三】
卷三十三
盛事九
【赐科第职衔一】
卷三十四
盛事十
【赐科第职衔二】
卷三十五
盛事十一【夀民夀妇一】
卷三十六
盛事十二【夀民夀妇二】
卷三十七
盛事十三【夀民夀妇三】
卷三十八
盛事十四【夀民夀妇四】
卷三十九
盛事十五【夀民夀妇五】
卷四十
盛事十六
【辟雍一】
卷四十一
盛事十七
【辟雍二】
卷四十二
盛事十八【班禅入觐】
卷四十三
盛事十九【民数谷数一】
卷四十四
盛事二十【民数谷数二】
卷四十五
盛事三十一【一产四男三男】
卷四十六
盛事二十二【收成分数一】
卷四十七
盛事二十三【收成分数二】
卷四十八
盛事二十四【收成分数三】
卷四十九
盛事二十五【收成分数四】
卷五十
典礼一【庆祝一】
卷五十一
典礼二【庆祝二】
卷五十二
典礼三【庆祝三】
卷五十三
典礼四【朝会】
卷五十四
典礼五【祭告】
卷五十五
典礼六【銮仪】
卷五十六
典礼七【乐章一】
卷五十七
典礼八【乐章二】
卷五十八
典礼九【乐章三】
卷五十九
典礼十【乐章四】
卷六十
典礼十一【乐章五】
卷六十一
典礼十二【乐章六】
卷六十二
恩赉一【本年　　恩诏一】
卷六十三
恩赉二【本年　　恩诏二】
卷六十四
恩赉三【本年　　恩诏三】
卷六十五
恩赉四【本年蠲赋一】
卷六十六
恩赉五【本年蠲赋二】
卷六十七
恩赉六【本年蠲赋三】
卷六十八
恩赉七【本年蠲赋四】
卷六十九
恩赉八【本年蠲赋五】
卷七十
恩赉九【本年　　恩科一】
卷七十一
恩赉十【本年　　恩科二】
卷七十二
恩赉十一【本年　　东廵】
卷七十三
恩赉十二
【恩宴】
卷七十四
恩赉十三
【赏赉一】
卷七十五
恩赉十四
卷七十六
恩赉十五
【赏赉三】
卷七十七
图绘一【图一】
卷七十八
图绘二【图二】
卷七十九
图绘三【图说一】
卷八十
图绘四【图说二】
卷八十一
歌颂一
卷八十二
歌颂二
卷八十三
歌颂三
卷八十四
歌颂四
卷八十五
歌颂五
卷八十六
歌颂六
卷八十七
歌颂七
卷八十八
歌颂八
卷八十九
歌颂九
卷九十
歌颂十
卷九十一
歌颂十一
卷九十二
歌颂十二
卷九十三
歌颂十三
卷九十四
歌颂十四
卷九十五
歌颂十五
卷九十六
歌颂十六
卷九十七
歌颂十七
卷九十八
歌颂十八
卷九十九
歌颂十九
卷一百
歌颂二十
卷一百一
歌颂二十一
卷一百二
歌颂二十二
卷一百三
歌颂二十三
卷一百四
歌颂二十四
卷一百五
歌颂二十五
卷一百六
歌颂二十六
卷一百七
歌颂二十七
卷一百八
歌颂二十八
卷一百九
歌颂二十九
卷一百十
歌颂三十
卷一百十一
歌颂三十一
卷一百十二
歌颂三十二
卷一百十三
歌颂三十三
卷一百十四
歌颂三十四
卷一百十五
歌颂三十五
卷一百十六
歌颂三十六
卷一百十七
歌颂三十七
卷一百十八
歌颂三十八
卷一百十九
歌颂三十九
卷一百二十
歌颂四十

[book_title]卷一
<史部,政书类,仪制之属,八旬万寿盛典
钦定四库全书
八旬万寿盛典卷一
宸章【一】
【臣】等谨案诗书所载帝王年夀若尧典在位七十载禹谟舜宅位三十三载虽皆自言而其文则史臣所纪至若喜起之歌有篇名而言夀南风之歌有篇名而无其辞虽庸作有传而无关久道未有若我
皇上藴涵造化纲络乾坤举所为
敬
天法
祖
勤政爱民之实发为文章於以彰夫诞膺
鸿贶
曼寿无疆之盛者伏读
御制诗文自
御极以来五十余年数絫千万亦既按集成编【臣】等纂辑
万夀盛典未能备载爰自
皇上七旬万夀以後敬谨研绎各依门类分载
圣德
圣功
盛事
典礼
恩赉各卷中若夫
睿藻所抒有关纪年之作自
御制文古稀说至四得论
御制诗庚子元旦至本年庚戌
万夀诸什敬依
御集编年之例恭録为
宸章一门弁於
盛典之首臣等庆逢我
皇上延洪锡羡至隆极盛盥诵循环仰见
秉德立言垂经夀世从此跻
亿万之龄衍
化工之笔臣等惟当涵泳
圣涯依时续缮篇帙亦有非亿兆京垓所能纪数者矣
乾隆四十五年
皇上圣夀七十
御制诗文
古稀说
余以今年登七袠因用杜甫句刻古稀天子之宝其次章即继之曰犹日孜孜盖予宿志有年至八旬有六即归政而颐志於宁夀宫其未归政以前不敢弛惕犹日孜孜所以答
天庥而励已躬也正夀之庆羣臣例当进献辞赋於是彭元瑞有古稀之九颂既以文房等件赐之以旌其用意新而遣辞雅顾一再翻閲颇有不得不为之说以申予意者其词曰
古人有言颂不忘规兹元瑞之九颂徒见其颂而不见其规在元瑞为得半而失半然使予观其颂洋洋自满遂以为诚若此则不但失半又且失全予何肯如是夫由斯不自满歉然若有所不足之意充之以是为敬天之本必益凛旦明毋敢或渝也以是为法
祖之规必思继
前烈而慎聪听也以是勤民庶无始终之变耳以是典学为实学以是奋武非黩武以是筹边非凿空以是制作非虚饰若夫用人行政旰食宵衣孰不以是为慎修思永之枢机乎如是而观元瑞之九颂方且益深予临深履薄之戒则其颂也即规也更惓思之三代以上弗论矣三代以下为天子而夀登古稀者才得六人已见之近作矣【自三代以下帝王年逾七十者汉武帝梁高祖唐明皇宋高宗元世祖明太祖凡六帝昨七旬庆典诗有七旬屈指数今古六帝因心验法惩之句】至夫得国之正扩土之广臣服之普民庶之安虽非大当可谓小康且前代所以亡国者曰强藩曰外患曰权臣曰外戚曰女谒曰宦寺曰奸臣曰佞幸今皆无一仿佛者即所谓得古稀之六帝元明二祖为创业之君礼乐刑政有未遑焉其余四帝予所不足为法而其时其政亦岂有若今日哉是诚古稀而已矣夫值此古稀者非
上天所赐乎
天赐古稀於予而予设弗以敬承之弗励慎终如始之志以竭力敬
天法
祖勤政爱民古云适百里者半九十里栗栗危惧诚恐耄荒而有所陨越将孤
天恩予又何敢如是然则元瑞九颂有禆於予者大焉故为之说如右羣臣献辞赋者甚夥大约不出於元瑞之九颂予将以是说槩之则所谓有颂而鲜规者亦毕视之为进规而非啻颂矣
【臣】等钦惟我
皇上福祉之盛治道之隆实千古帝王所未有不仅
云稀已也
圣怀若谷取杜甫之语以刻玺犹恐稍有懈弛次章
即继之曰犹日孜孜盖即此
劳谦之勅
健德之恒已为自古帝王所无能嫓美者恭译是篇之
旨敬以迓
厘谦以集福总原於不自满假之
一心与危微之训无逸之篇体异而意同斯所以亿
万年荷
天之宠与
天无极欤
庚子元旦
首祚庚庚吉兆频岁维轮子旦维辰田蚕四海殷同祝礼乐三年此重新玉帛依然拱北极舆舻将以事南巡回思廿五方践阼开袠谁知忽七旬
元正太和殿赐宴纪事二律用旋转韵体
十年一举又逢庚元会应从旧典行午始辰循绵国庆寅过子值沐
天荣桃符焕处宜春殿柏酒擎来献夀觥敷锡钦时崇实政鷄竿爰命覃恩并
五位轮年十必遇十成纪岁五常并【予践阼时年二十有五每至纪年逢五则为旬庆若纪年遇十春秋又恰逢五乾隆十五年庚午四十万夀正值五位轮年始举元会典礼盖五与十成数相合有不期然而然者发陈羣所进五十万夀诗序曾发明其义其言演天地之数所赖者五十与易之大?自然符合颇为详晰今岁庚子纪元四十五年正朕七十万夀爰於元旦赐宴并特颁恩诏敷锡臣民用以绵国庆而荅　　天庥】龙鳞旭朗青琐闼雉尾春辉白兽觥黼黻元黄胥贺祉飞潜动植总含荣行年七十知非合揆庚吾惟凛後庚
【臣】等谨案五位十成实河洛之精藴天地自然之数所以推衍於万亿京垓至靡有极者也我
皇上纪算纪年循环符合有不期然而然者盖开辟以来贞元递运延洪之庆必有独锺积厚储祥以萃於亘古一人之
圣非偶然也
皇上七旬万夀不允举行庆典
命循常例行礼而
赐宴以示慈
覃诏以锡福与天下臣民共跻夀宇岁乙巳纪元五十行庆赐惠复覩隆仪迨今纪元五十有五而庆展八旬龎鸿弥懋自兹以往十五相乘时万时亿非隶
首所能推测矣
新正养性殿
两年未此庆春禧亦有长言志岁时【新正至养性殿例有诗以纪岁时戊戌己亥两年虽未庆春亦仍循例有诗也】五位十成开七袠新来旧除【去声】指前期犹余卅半恒居此【余将以八十五岁归政居此此自今计之犹隔十五年】以春初再识斯古纪悬车系臣职自怜宵旰益孜孜
幸避暑山庄启程之作
祭
泽传胪遴庶士蒇诸务益敬勤增巡方归未半月閲避暑诹惟吉日应鹭序鸳行列班聚玉鞭珠勒啓行仍古稀天子犹乘马【回跸旬日　　北郊殿试散馆选翰林引见文武各官诸务次第悉举即於二十一日起程幸避暑山庄凌晨策骑控御如常虽年已七十未觉鞍马烦劳也】无逸几【去声】垂元与曾
至避暑山庄驻跸即事一律
过岭【广仁】遥看日出东山庄万木翠云笼右祠【城隍庙】左庙【文庙】胥瞻暨後海先河此意同避兼因避庆典【朕五旬六旬大庆之年皆於宫中御殿受贺後乃启跸来热河今年有所不欲故照常例五月即启行】致闲返以致跻公【热河官吏兵民乃略有缀景为迎銮庆夀之举虽事已成然非所喜也】虽然昨岁曾经驻切切怀思未解衷
【臣】等谨案自古帝王抚郅隆之运躬延洪之算者三代而还不易卄今幸数千载而一遇
夀考康宁之
圣内而亿兆臣民外逮殊方君长孰不喁喁焉思效
台莱之祝通梯航之献而
圣怀渊穆不允举行庆典之
谕至再至三天下臣庶抱诚欲羾於
跸路所经小有缀饰犹屡形
诗咏谓非所喜信乎
爱民之心无所不至也而所以
锡福推仁则又视常有加焉
德弥劭而
福弥隆亿万斯年之庆正未有艾也矣
八月十三日於避暑山庄行七旬庆典即事成什
御殿庚寅礼未仍【每岁诞辰率在山庄逢大庆始於京师御殿受贺故庚寅有十年一度一临轩之句今岁以不能似庚寅率羣臣於　　慈宁宫行礼故不忍御殿受贺祗在山庄照常例举行】山庄聊听庆冈陵七旬屈指数【上声】今古六帝因心验法惩【三代以後帝王享国年逾七旬者六帝汉武帝梁高祖唐明皇宋高宗元世祖明太祖其中可法者惟元世祖明太祖耳然亦不能无遗憾焉其余皆余所鄙以为戒者】北塞骈田朝衆部西天欢喜祝神僧【班禅额尔德呢自後藏远来庆祝各蒙古王公台吉喀尔喀卫拉特等一闻其来无不欢忭踊跃实为我国家吉祥盛事】宜言吉日弗言憾东望
松斋憾不胜【正殿之左即　　松鹤斋为昔年逢万夀节率羣臣行礼之处】
【臣】等谨案士庶之家年至七袠犹必奉觞称夀侈为美谈矧夫运际
重熙期膺
曼羡胪欢介景自古诚稀
皇上圣德撝谦不允举行庆典先期
驻跸山庄仅照常例行礼法惩六帝进退百王诚以行健康强自
天保定亿万年凝命迓厘本
一心之操存非臣下所能仰测也
乾隆四十六年
皇上圣夀七十一
御制诗
辛丑元旦
年庚甫过月来庚【正月建庚寅】卜岁大横祝实成丑始纽芽宣地德寅方族出协人正千门竹爆催天晓万户桃符迓朔祯元会太和钦首祚越因久御凛持盈
元旦试笔
子逾丑逮月维寅天地人三统会均自是贞元循不息共欣呕咐被无垠雨阳祈岁调鸿龠坱圠含和沐大钧垂拱七旬又开袠慎终如始惕心频
舂容曙报午门钟元会太和受大共蒙业敢云值熙皡执规惟益励?恭已知岁始春来信【是月十一日始立春】怕说庚过辛继踪【向年每逢庚岁为余正夀之期次岁过辛即值　　慈宁大庆今值辛丑弗克举行九旬庆典不觉抚时增感】一种对时心憾者向年所望副无从用乾清宫西暖阁贮敬天勤民宝之例贮古稀天子之宝於东暖阁既刻古稀说於宝端并系以诗
祖
宗贻玉宝敬
天及勤民兹予逮古稀爰始刻贞珉敬勤传
家法奕世当永遵设我子孙中年或古稀臻此宝亦宜用弆之檀匣陈斯则待
乾贶未敢预卜频西清者恒守【谓西暖阁之敬天勤民宝】左个者偶循【谓东暖阁之古稀天子宝】嗣服祈承命巩谦朂慎寅
【臣】等谨案自古帝王受天眷佑未有举千古希有之福毕萃于一人者我
皇上备千古未有之德躬千古未有之勤是以福应
毕臻洪庥滋至继自今
八旬
九旬以逮千万亿年鎸延禧而迓蕃厘正未有艾也
不息则久有开必先受
天永命申锡无疆是宝实肇其端矣
新正养性殿
古稀天子兹开袠自一数来又指旬更閲四年乃居此【今岁辛丑余年七十有一计至八十五岁归政尚得十四年】恰当斯日又逢春孜孜敢懈仔肩佛【余仰蒙　　天　　祖眷估年逾七十精神如昔上年刻古稀天子之宝即联刻犹日孜孜之玺以自朂励归政以前不敢少懈也】蔼蔼惟欣与物誾底识予怀畅俯仰重楼鸳瓦积余银
忆昔
射鹄廿发中【去声】十九抚茧蝇头书自手射已前园泐以诗【戊辰秋九月于大西门集近侍诸臣较射连发二十矢中十有九因成四律纪事泐于集凤轩壁】书则西清贮之久慢论臂病射弗为书亦眼昏小字丑文武臣中昔陪侍【余向年目力精审时每喜作蝇头细书今所存卷册甚夥尔时侍直如张照汪由敦梁诗正诸人皆久谢世今惟嵇璜犹尚及见至御前侍臣亲见射鹄者如来保阿岱博尔奔察等亦久物故现祗扎拉丰阿福隆安经见皆年少命侍禁廷养育者也】经亲见者今稀有无我质我弗重能忆昔浑如滕诳口
【臣】等谨案挽强破的与据案挥毫二者仅有专工罕能兼擅即使两艺俱习亦无过窥樊涉户而已未有如我
皇上多能天纵乃武乃文
御?矢则自
冲龄即已精娴迨今
策马行围无不应弦洞贯
亲翰墨则大书小楷
目力腕力并臻纯妙学者皆不能逮万分之一而即事鸣谦犹若有欿然者近於
御书乐毅论小楷後
命儒臣书是什?玉搨
赐臣工臣等朝夕左右与夫扈
跸之期门表貉之藩部靡不共见共闻咸仰
健行不息初无间於今昔也
古希
古希希世未从心负扆遑云久莅临惟是惕乾励朝夕戒其玩愒度光隂龙乘不息法一健象译犭来通六音【国语自幼习之六岁习汉书乾隆八年始习蒙古语二十五年平囘部遂习囘语四十一年平两金川方习番语昨四十五年因班禅来谒兼习唐古忒语今蒙古及回语已精通其番语唐古忒语亦能解名物器数而尚弗纯熟未能言达事之始末然并国语及汉文则已通六处语音矣使自八年弗习此四处语则至今尚藉人通译不能尽悉其情而亦无过虚度此数十年可见诸凡不可自画而弗勤学也】爱乐纷哉尚何托积成三万首余吟
【臣】等谨案典学之勤古称典坟邱索备矣至於殊俗方言狄鞮象寄之音则从无能兼通者非特习之难也九州之外古在荒服梯航重译辗转传讹秦汉而还或为敌国或使命未通亦何从得其语言而习之我
朝中外一家蒙古诸藩本同内地名王部长宿卫周庐西域西藩亦获预勾陈之选
皇上万几偶暇
清问周咨声入
心通
聪斯作睿类情指事以及名物器数之微无不习若性成贯通尽妙是以数万里外咸得毕达其情而三合之音同文之志悉出
睿裁可以旁达万国语言而上刋史乘流传之谬考文盛典亘古所无至
幸避则追
制作之原汉文则究书契之始尤臣下所莫能仰赞一
词者而
圣怀勤黾以为向若弗习无过虚度此光隂
垂训之心更为深切于以见
圣人欲立欲达之仁而
所其无逸之衷亦可藉以窥见万一也已
幸避暑山庄启跸之作
通宵云净晓晴豪避暑行旌例向遭衣用袷纱破晨爽帽垂氂毳却炎饕东门依旧千官送广甸怀新多稼叨?嚲玉鞭控珠勒【珠勒虽为鞍辔用语然国语及蒙古语皆为小步马之称即俗所谓步马也】敢为图逸谢年高
称老
昔也我不忍称老【谓六十七岁以前】伤哉其意过已藐今也我却可称老惕哉末路恐难保复忆曾为夀者咏愿老悲老愚之道【丙戌岁咏金刚四相夀者云几多愿老还悲老云此非愚愚竟谁】古之六帝我居七【考古帝王年逾七旬者汉武帝梁高祖唐明皇宋高宗元世祖明太祖凡六帝元明二祖为创业之君礼乐政刑有未遑焉其余四帝不足为法详见古稀说及七旬庆典诗】彼岂尽能保泰好莅册六年以久敢曰轻车熟路造万几?一之弗谨失毫厘谬千里杳迩日正书抑之戒彼诸侯耳我亦晓【臣】等谨案三代而後年逾七旬者仅六帝而道兼守创运际郅隆未有如我
皇上者乃兢兢业业持盈保泰之心发为歌咏觉典
谟所载尧咨舜儆犹未若是
诗之深切而着明也是以
圣龄愈崇
圣德益慎亿万载之天行即一日之天行法
天不息即与天合德矣
八月十六日避暑山庄启跸往木兰之作
去岁罢围因大庆今年行猕例依常中秋甫过饼瓜节上塞非遥麅鹿场几度溪桥消野涨历观村圃得中穰【今年塞外雨虽勤然旋雨旋霁不致大潦尚有三鬴之收】古稀有一仍绳【?】
武不息体乾励自强
出鹿柴门
门经鹿柴总肩舆【向年出入鹿柴门率乘马自己亥始始乘肩舆而围中仍骑射如常云】过古稀应如是遵养因图理几政自强宁祗在佃渔篚筐率已大娯衆弓马原仍未废初六十年来於此矣【余自十二岁恭随　　皇祖木兰行围自乾隆辛酉後习武柔远敬承　　家法岁以为常】思一瞬閲居诸
【臣】等谨案驺虞之诗极言春蒐之盛然地不越郊甸而献禽数获亦左右及射夫之事若乃
万乘之尊逾
古稀之夀秋猕塞外岁以为常习勤罔懈则自古未
之前闻者至於
鸿篇志事惟是
励自强而匪躭遵养更於习武之中兼
示柔远之慈其斯为劳以
身先而乐与衆共者哉
乾隆四十七年
皇上圣夀七十二
御制诗文
避暑山庄後序
我
皇祖於辛卯年成此避暑山庄三十六景绘图赋什为序以行之而予适生於是年此中因缘不可思议即位後於辛酉年始为巡狩之举至山庄徘徊思慕因敬依元韵以志景仰甲戌年又增赋三十六景盖以
皇祖昔曾题额而未经入图及余游览所至随时题额补定者总弗出
皇祖旧定之范围故永恬居之诗曰已是洞天传玉简得教福地续琅书永恬居即
皇祖御书也
御序至矣尽矣兹後序何为而作盖予之生年既同山庄而予之侍
皇祖适以壬寅而今岁又恰当壬寅六十余年藴於深衷者不可以不明白宣示以自戒己者戒彳後人耳夫居此山庄日凛敬
天法
祖勤政惠民柔远宁迩诸大端见之诗文者不知凡几何尚有未宣之深衷乎无而为有是欺己有而弗宣是欺人我
皇祖建此山庄所以诘戎绥遐崇朴爱物之义见於御制序中意深远也是以
皇考十三年之间虽未举行此典常
面谕曰予之不往避暑山庄及木兰行围者盖因日不暇给而性好逸恶杀生是予之过後世子孙当遵皇考所行习武木兰毋忘
家法煌煌
圣训予与和亲王及尔时军机大臣实共闻之而今皆无其人矣予如不言後更无知
皇考圣意者又数年来日涉成趣於向所定景外不无建置如创得斋戒得堂之类不下二十处既见之昨岁知过之论矣而予之意犹有未尽者亦不可不宣示後人也盖汉唐以来离宫别苑何代无之然不过费人财逞已欲其甚者乃至破国亡家者可戒无足法也若今之山庄乃在关塞之外义重习武不重崇文而今则升府立学駸駸乎崇文矣然杜甫所云将军不好武稚子总能文之句余常驳之以为各有其地其职也设衆人遂以此为美亦美中之不足矣又扈跸之衆历数月于役采?出车古人所以恤下此亦不可不念俾人知其所系者大且时加惠施焉则劳而不怨若图已乐而忘人苦亦非仁人之所为也若夫崇山峻岭水态林姿鹤鹿之游鸢鱼之乐加之岩斋溪阁芳草古木物有天然之趣人忘尘世之怀较之汉唐离宫别苑有过之无不及也若躭此而忘一切则予之所为羶芗山庄者是陷穽而予为得罪
祖宗之人矣此意蓄之久而不忍言今老矣终不可不言故书之既以自戒仍敬告我後人若後人而忘予此言则与国休戚相关之大臣以及骨鲠忠直之言官执予此言以谏之可也设谏而不从或且罪之者则是天不佑我国家朕亦无如之何也已矣
【臣】等谨案
山庄之建
圣祖创制於前
皇上绳
武于後
家法昭垂实亿万禩所当遵守
圣谟深远
睿虑周详於诘戎绥远崇朴爱物之义
垂训谆谆崇文教即戒文胜励先劳必恤衆劳盖继
志述事之隆与燕翼诒谋之切胥于是篇见之矣
壬寅元旦
壬寅年值壬寅月献岁祥重符发春任养鸿蒙敷大德始生煦妪沐深仁物含喜意宣舒叠人语宫声达鬯誾元会太和移五日遇斋
祈谷倍?申【四日上辛　　祈谷元旦值斋因移御殿受贺礼于初五日】
【臣】等谨案元正朝会古今钜礼
皇上以是岁四日得辛
祈年礼重不可展用次辛于元旦即
御斋宫而朝正之期移于五日盖
敬
天之诚与
劭农之念均非自古帝王所可及也
元旦试笔
古云七十岁悬车岁过悬车有二予奢望乾隆满周甲即当宁夀就闲居十三年月彼犹远【余意於乾隆六十年归政颐志宁夀宫自今计之尚有十三年】宵旰勤劳兹敢疎俶祉昌昌迓元旦彩笺试笔遂成书
新年四日值初辛斋在元朝致敬寅己【未】丙【寅】戊【寅】丁【酉】殊往岁【今年正月初四日上辛朕以雍正七年皇考谕旨因元旦朝贺不宜展祈谷之期于次辛行礼其乾隆己未丙寅戊寅丁酉四次用次辛者以诣　　东朝庆贺仪节不宜有阙也今非向年可比宜谨遵　　皇考明谕　　祈谷仍用上辛自元旦即齐戒其朝贺行礼改用初五日礼以义起斯之谓乎】豆笾璧帛合躬亲爰遵
雍正明禋谕那重
慈宁庆礼申【抚今思昔不觉怅然】审理酌情垂典则邀
庥奕叶福斯民
题乐夀堂
面水复背山因名堂乐夀初亦本无意义托智仁苟後因閲宋史知与高宗偶彼其躭燕闲率非吾所取【宋高宗内禅後亦有乐夀老人之称维时外患方殷高宗不思卧薪尝胆以复祖宗之业而急图息肩谢责所谓晏安鸩毒实吾所不取也】设吾老逊政斯实
天恩厚古稀犹孜孜【前岁庚子余七旬万夀因刻二宝一曰古稀天子之宝一曰犹日孜孜书画并印用之】副望庶几否
题画
写真世宁擅【郎世宁西洋人写真无过其右者】缋我少年时入室皤然者不知此是谁
幸避暑山庄启跸之作
老年人率不禁暑避暑诚应每岁行况是山庄贻圣祖遂教吉日发都京前朝炎热兹更【平声】爽左近沾霖此却晴步出东门仍御马既勤已亦惬舆情
晴碧亭忆旧
万?松风山之隂枕溪有亭曰晴碧我年十二随至此即
指殿旁为赐宅望见
御舟泊亭畔
呼名趋下层岩壁
顾谓勿疾恐蹉跌是即初蒙
恩眷日即今步履偶借扶那复腾跄健如昔白头宫监消磨尽祗有岩松足为质左右无人知此者六十年遥迅瞬息而我勿言更谁言永朂惕乾酬
祖德
赤子心
皇祖避暑山庄诗辛卯同我七十二【皇祖皇祖避暑山庄三十六景诗成於康熙辛卯计今七十二年矣】而我十二扈
跸来即今花甲正周暨【康熙壬寅岁余年十二扈跸至此今瞬息又周壬寅详见晴碧亭忆旧诗】其间忧乐实纷哉緑水青山本无事虽然圣日照万年谷陵岂共光隂逝愿言不失赤子心羮墙恒见亹绳继
【臣】等谨案惟
圣人能知
圣人
皇上当冲龄之时
圣祖仁皇帝即
恩眷异常盖
深念
祖功
宗德之仔肩与夫内圣外王之统绪有
深契焉
皇上绍
闻衣
德言松云栋牖之思形诸
歌咏者不啻千有余篇酬
祖德则
曰永朂惕乾亹绳继则
曰不失赤子心盖惟
圣祖聪明睿智达天德是以
皇上冲岁受
知
皇上善继善述故觐
耿光扬
大烈于悠久无极视周家缵绪为尤隆矣
霞标弗待月
霞标弗待月去岁斯已然【往年夜游山月每於望後登霞标之平台坐待月升跋马而下昨岁即未如向例故有待月当平原有例今年勿试夜行鞭之句】万山之中夜跋马自觉磬控艰周旋有如衔橛亦何要身先【去声】习武宁渠谓此焉霞标弗待月肩舆卓午宛莅止适才虽有言或者好逸为游语【叶】即景婆娑兴不浅未免见猎心犹喜其如力弗从古稀天子诚老矣四壁泐有夜游山月诗历吟祗益增惭耳
【臣】等谨案塞山待月跋马夜行实千古诗人所未历之境
皇上驻跸山庄夜游山月岁岁有诗率为常例古稀以後致慎弗为至於
閲稼沿堤木兰
行狩仍磬控如常且是岁伊玛图小猎吉骏余驰即应弦命中永安湃围场一发中鹿额勒苏西那围场
御枪殪虎盖待月则为吟咏之资猕狩则关习戎之
典
圣心妙有权衡而
天健无殊今昔也

[book_title]卷二
钦定四库全书
八旬万夀盛典卷二
宸章【二】
乾隆四十八年
皇上圣夀七十三
御制诗文
重华宫记
宫殿之制乾清坤宁二宫为紫微正中左右各二永巷每一永巷以次列三官斯为十二宫其後东西以次各列五所重华宫则昔之西二所也雍正年间予蒙赐居於此即位後应升为宫彼时大学士鄂尔泰张廷玉拟以重华为额虽颂之意耶而规即在此是以俞而称之夫重华协帝岂易言哉必有所以勅几兴事知人安民而其本则在於审危微之心执精一之中是以四十余年惟日孜孜宵衣旰食虽未致陨越而於熙世化民究无所成是故纪
恩堂之记为於丙戌抑斋之记作於辛卯凡所以迟迟慎重者恐有言行不符致负初心耳若夫重华宫之记自不可阙而其应慎重又奚啻前二记之比哉少而居之长而习之四十余年之政皆由是而出之兹去归政之年亦祗一纪然予犹是予也政犹是政也寰区犹是寰区也而户口日以增谷帛日以昂养且不能那更言教蒿目焦心难臻大当回思居是宫勤圣学而谈王道不惟莫之有为而竟失於无策则是记也亦是讼自责之章益增惭愧而已昔宋孝宗倦勤之後所居号重华宫此系近年观武林旧事而知者其名不约而同然既为上皇奚取重华之义彼其之人实非予所羡也一纪之後将退居宁夀宫亦不忍移此名於彼盖宿学之所安旧剑不能忘也是以四十八年以来元旦除夕无不於此少坐新正与诸臣茶宴聨句率为例典异日归政或时一来临更成佳话其能践斯言与否则敬俟昊苍之眷佑今日之下亦不敢预为侈谈也
【臣】等伏见我
皇上省成慎宪凝绩亮工与濬哲文明之圣後先合
揆而是记作於拟定
宫名四十余年之後於熙世化民犹若有歉然不自足者且
谓户口日增谷帛日昂蒿目焦心失於无策
圣人之忧民如此所由
位禄名夀申保无疆也欤
癸卯元旦
岁朝岁德重陈揆天纪欣逢茆茂覃践阼而今四十八得年忽尔七旬三未登耄耋慎如始?祝雨阳利作甘诘晓瓣香顒吁佑大河旧路复江南
元旦试笔
去岁元辰因值斋朝仪移後五朝排敬
天较向贺正异【乾隆己未丙寅戊寅丁酉皆元旦遇上辛应齐以　　慈宁贺正故于次辛祈谷详去岁元旦试笔诗注】恭已从兹拟例皆【自去岁依雍七年四月上辛元旦即斋之】
【之　　旨永以为例矣】礼备太和万邦会乐含泰簇八音谐垂衣黼扆皇云久谦受满招益惕怀
瑞叶仙蓂初茁辰根棋万物乐生寅周书法古惟无逸尧典放勲在睦亲派衍千年四品秩支繁十世一家伦【本朝宗室繁衍向来闲散者例无顶戴昨冬降旨将王贝勒贝子公之子嗣俱照蒙古王公台吉之例分别给与顶戴其余闲散一槩给四品顶戴兹于新正初十日锡宴颁赐凡二千人皆　　太祖以下本支云礽蕃衍正及十世】笙簧酒醴承筐继大宴乾清待以旬
【臣】等谨案我
国家本支百世瓞衍椒繁
皇上惇叙推恩典明礼备于壬寅冬
特诏王贝勒以下之子嗣俱分别给与顶戴其余闲
散宗室一槩赐四品秩新正十日
大宴於
乾清宫加之
渥赐睦亲之典自古所未有矣
癸卯春帖予
俶律入初岁【正月初三日】嘉占协重寅【寅正初刻五分立春】万方一气遍庆莫不知春
腊雪符三白条风鬯八埏物和时共泰民以食为天癸临卯茂又过辛与物皆春共和春纪岁宪书列重格忽为七十有三人
新正乐夀堂
一岁依然一岁新百年得几【上声】百年人古稀天子有【去声】三益勅命时几以万真住此尚当迟周纪临斯怯复值初春庭轩规制肖淳化【长眷园之淳化轩先已落成原为归政後园庭憇息之所兹宁夀宫之乐夀堂乃仿其规制为之】风俗惟慙未返淳
回思一律
践阼回思廿五岁朝班较我岁都多怱怱?八春秋閲忽忽熙【康】雍【正】文武磨【余初践阼时朝班文武大臣率皇祚　　皇考所简用年齿皆长於余閲今四十八年荏苒代谢康熙雍正年间旧臣消磨无一在朝者矣】几个老臣用由我其余在列长【上声】於他【现在廷臣中年逾七十以上者惟大学士英亷嵇璜协办大学士尚书永贵蔡新尚书曹秀先绰克托都统王进泰等数人率皆乾隆初年以後渐行擢用其余如大学士阿贵三宝及内外大臣等虽多六旬以上者皆较余年少云】蓦然自问率兴事蒿目焦心愧若何
塞湖弗泛月叠去岁霞标弗待月诗韵
待月弗游山辛丑壬寅两岁然而犹塞湖事泛月沙棠之舟无碍银浦漾回旋今岁仍试行婆娑於此兴亦不浅焉待月弗游山塞湖弗泛月亦可依例而言止历年夏魄与秋轮未负吟望多绮语【叶】虽云游艺亦一端意有所牵必有偏於喜水风晩寒亦非养身道古稀天子诚老矣夏魄秋轮湖山固恒在吾将拟之季札观韶虽云观止无止耳
昨岁以年逾古稀不复待月霞标策马游山因彚书历年夜游山月之作成卷然当塞湖秋望仍复命棹即景成吟不殊往岁兹念水风亱寒亦非高年调摄所宜并当依例言止爰叠前韵成塞湖弗泛月之诗并取历年泛月诸什彚录一卷塞苑夜月游山游湖伊古所无非中外一家奚得能此是予之所以汲汲也而习劳戒逸於玩赏之际不为长夜之欢适可而止二卷之中三致意焉并弃山庄予子孙览此卷者可以知予意矣
登四面云山亭子
孟秋下澣数【上声】庚全【昨日末伏恰数完】快霁金景飒鲜四柱遥看千树杪轻舆徐至万峯巅物情人意高斯静涧草岩花秀弗妍试问山亭得岁几古稀天子正同年【亭内皇祖御诗题辛卯年】
书历年塞湖游月之作既毕仿高房山法写意成图并成是什
山月将湖月年高两弗游横图成自手历咏写从头觉尚兴无尽惭非意不留锤峰傍玉魄弗共水东流
御崇政殿受贺
御殿视朝礼异常陪京受贺益徵祥
祖功
宗德承
天贶累洽重熙与物昌年越古稀心戒怠民资我养爱毋忘语云百里半九十归政以前敢不蘉
自盛京回銮至都之作
啓程夏仲返冬初里閲三千月四余诸礼从容幸已蒇老年康健故犹如观农大有他秋胜勑政原无片刻疎殷意绳
前兼示後此行庶可告非虚
【臣】等谨案
盛京既建
开创规模遂以大定陟巘降原酌匏执豖旧家礼俗公
刘之诗所为垂咏也
皇上聿怀
前烈于是秋
四诣陪都恭谒
祖陵礼成
御崇政殿受贺大典以次举行而皆一再
吟咏以示毋忘土风
回銮日
特命皇子分缮癸亥甲戌戊戌及癸卯四次
幸盛京诗诗曰匪棘其欲遹追来考所由
善继善述以
守成而兼
创业之隆欤
乾隆四十九年
皇上圣夀七十四
御制诗文
三老记
予既为三老五更之说以辟诸家之谬然以三老之称数典于左氏其何以称三老则求其解而终不得其辞兹以三余之暇书辟雍诗册有三老之语临池下恍然悟曰三老之言实出孟子所谓老而无妻老而无夫老而无子此非三老而何孟子虽出左氏後而此语自由古以传故即继之曰文王发政施仁必先斯四者可知文王时即有三老之称左氏提其纲孟子晰其目耳且晏子对叔向叹齐之时为陈氏所云公弃其民三老冻馁乃指一国鳏寡独穷之民之无恤者设以上夀中夀下夀论之岂八十以下之老即可以弗恤乎其余傅会之论愈说愈远然总於辟雍养老兴贤有何涉乎自是而三老之称徧於乡闾所谓三老董公壶关三老之类不一而足盖耆艾而长於乡者即可称三老而非定三人也夫予三老五更之说成於戊戌逮今又六年求其说而不得而笔下偶得之是不可以不记且此六年中何尝不读孟子而未有会兹偶会之益见理不可不日穷书不可不日读宁渠呈已之是显人之非以为博闻广识而已哉
【臣】等谨案三老五更议礼家各以臆度纷如聚讼甚至执虚文而乖大义为断不可行之论实由不知三老当作何解是以衆说支离几等扣盘扪龠
皇上据左传孟子以经解经千古之疑旷若发蒙诸
儒之所齗齗争辨者真不值一噱矣
甲辰元旦
自新由昔钦先甲践阼而今逮五辰莅临久斯益滋惧熙和值乃倍生寅穰穰茀禄崇三统济济衣冠受万人累叶蒙庥诚富庶所思风俗未还醇
元旦试笔
达曙声声爆竹喧皇都景物庆滋繁持盈保泰从头起课雨量晴切已论昔日谩教思老伴
【孝贤皇后与予齐年若在亦当古稀有四视元孙矣】开年且喜得元孙【曾孙奕纯完婚已数年新岁可得元孙】如蒙昊眷辰重值快覩吾儿初改元【乾隆元年为丙辰计六十年归政支干正周今距归政尚十一年余亦惟日孜孜以期燕翼绳承敬迓　　昊天佑命耳】
古稀天子承
天佑?九年临万国朝肃肃予心惟主敬熙熙物意总含韶孟春朔旦肇颛顼元载四千仰帝尧【帝尧元载亦甲辰故云】岁甲朔辰後三日丁宁民事始今朝
得闻堂叠庚子诗韵
古稀有加四步履尚能强邃造山房迥平临烟野光柳隂欲笼院梅馥不藏堂閲五春秋矣尔闲我祗忙
古希词
古希天子古希词幻以为欣幻以悲十七男惟剩斯五好逑配早赋其离释迦曾是说无法尼父则尝云未知归政犹需浃旬岁即今敢懈日孜孜
信天主人自箴
开惑昔年着论曾信
天爰以主人称【曩以西师功成曾着开惑论仿四子讲德之意设为春秋硕儒臻成大夫二人问答而以信天主人之语结之】谓危反用成安屡逮失还资为得仍【二语?括开惑论义】事定不堪回首忆途长惟益励心兢【逮归政尚余十一年前途犹长也】信
天
天眷古稀有【余御极四十九年无日不以敬　　天动民为念仰荷　　昊苍眷佑年逾古稀康强逢吉实从古帝王所希有惟思日孜孜益深乾惕以冀永迓　　天庥耳】顾我何修遇此能
啓跸幸避暑山庄之作
微雨晨曦散薄隂撰良又值啓銮吟行春甫自南邦返避暑仍兹北塞临昨岁乘舆今岁马老年躬励少年心【向年每幸热河率乘马啓行昨岁因徵疴未获亲诣北郊啓跸时亦遂乘舆今岁体气安健　　方泽礼成後诹吉啓銮策骑出大东门从容控御不减少壮仰蒙　　纯佑锡福康强惟益励初心敬承　　家法俾万年恪守耳】儿孙试听殷勤语莫忘
家风此意深
中秋日作
万古中秋万古天一番塞景一番鲜祀仪原自如昨岁庆节乍思阙两年【壬寅癸卯中秋皆遇掩魄虽祀仪如例而庆节礼乐率未举】潦水已澄银镜印锤峯初上玉轮圆老当益壮励无逸遂以诘朝啓猎旃
乙巳春帖子
一岁逢春两四时运会重建元开五十负扆久滋恭月尚居丑纽律光中【去声】寅螾探支悉新朔七日肇元辰【立春在嘉平廿四日明岁元旦辛亥】
乙巳年春乙巳日重重奋轧发生机身为之度心为律旰以食而宵以衣
乾隆五十年
皇上圣夀七十五
御制诗文
题张廷玉三老五更议
戊戌年为三老五更说亦既辟其蹖駮而勒之新建辟雍之碑矣今秋驻避暑山庄检续书之四库全书内文颍集中有三老五更议之篇而挂漏其名因命检文津阁之书乃知为张廷玉所撰憬然忆之事在乾隆戊午为廿七月既閲诸礼毕举之时於视学之前曾向军机大臣等谈及三老五更而咨其可行与否彼时卾尔泰依违其间张廷玉则断以为不可於是奏此议而遂寝其说盖卾尔泰固好虚誉而近於骄者张廷玉则善自谨而近於懦者且二人彼时皆可望登此席者也以今观之则廷玉之议为当设尔时勉强行之必有如廷玉所谓资後人之议者矣若朕戊戌之所谓三老五更说戊戌去戊午历四十年其事早已忘之盖戊午朕方廿八岁而戊戌则六十有八此亦足验四十年间学问识见之效而年少时未免好泥古之意至今则洒然矣兹观廷玉之议与朕之说不约而同树之前旌焉因命并勒辟雍碑以识已学之浅深及弗掩人之善也夫廷玉既有此卓识何未见及朕之必不动於浮言遵
皇考遗旨令彼配享
太庙而临休致归里时乃有求入
庙之请此所谓老衰而戒之在得乎朕又以廷玉之戒为戒且为廷玉惜之
【臣】等谨案
御制三老五更说及三老记辟诸儒之瞀说证经传之明文其义至为精确乃於旧臣奏议之篇事隔数年年犹蒙
记忆而嘉许之益见
圣量高深不遗片善云
乙巳元旦
奋轧偏欣已盛连对时惟益励乾乾一堂幸值五代庆两世继开千叟筵独觉蒙庥逾今古敢忘保泰凛氷渊自惟犹日孜孜者此志持之待十年
元旦试笔
昒昕曙色晃辰光玉帛太和朝万方
累洽重熙百年久思艰图易一心长满旬冀授吾嫡子其继应称太上皇能否如斯岂敢必顒乎企矣吁穹苍
康熙元载在壬寅六十一年重值新不敢相同夙申愿【忆予践阼之日叩　　天而祝若　　上苍锡岁至乾隆六十年即当禅位不敢同　　皇祖六十一年也】岂知可几【读作计】庶褆身【即位初年幼竟未计及若至六十年予当八十五岁後逾五旬方始计及八十五岁岂易得者然兹竟过古稀去归政之年亦只余十岁或可副所望惟敬俟　　天佑耳】七旬登夀凡六帝【已见古稀说】五十纪年惟一人【六帝中在位五十年者惟汉武帝一人】汉武却非所景仰宋家高孝更非论【汉武帝虽尚称有能为之主然失德颇多非吾所慕若宋之高宗孝宗国讐未复而遽图逸身未老而称太上皇游宴西湖益堪鄙薄吾岂为之哉】
新正幸御园即事有作
御园又閲隔年春【上年春自宫中啓跸南巡未至御园】人自依然景倍新虽是高龄非壮概却欣诸礼竟躬循【昨岁上辛遣皇子恭代行礼今岁仰蒙　　昊贶自元旦行礼朝正及千叟宴礼成後躬承　　大祀康强倍昔得展积诚实深欣幸】轻黄陌柳含韶染嫩緑塍麰待雪皴过午同云浓四宇殷希瑞玉霈膏均
啓跸幸避暑山庄即事成咏
今岁京畿若雨阳时巡啓亻例依常天垂澄宇地无?蔚青云麦有黄目揽近郊信徼幸心牵远省益傍徨【幸避暑山庄出大东门仍循向例乘马跸途所见麦陇云黄黍禾芃蔚堪为欣幸惟河南山东等省被旱之区尚未据报普沾渥泽实切傍徨耳】七旬有五仍乘马行健体乾励自强
至避暑山庄即景
避暑年年
北郊後登程六百一朝临麦黄黍緑历怡揽细雨轻隂飒啓吟莅止宵衣旰食处敢忘孙沐
祖恩深古稀底是相应者未失由来赤子心
题监始斋
万壑松风侧三间别室居顔之曰监始意乃在箴予有望皆如画无闲可读书纪年兹五十成者竟奚如
藴奇斋口号
开惑曾经着论辞辟疆二万咏西师古稀天子元孙抱视若多奇有底奇
中秋後一日啓跸木兰行围之作
夏仲来临【五月下浣至避暑山庄】秋仲行八旬安养【於山庄驻跸两月余】二旬程【木兰行围往返不过廿一日程】如斯游日赏心处却每较晴量雨怦【驻跸山庄以河南山东及淮徐等处望雨又兼运河水浅清口沙淤日驰谕询问而近畿及热河等处又因雨水略多恐致伤稼兹幸齐豫均得透雨雨而直隷及口外西成获稔稍为慰藉】忘习劳勤北幸略欣报稔閲西成据鞍数里易舆进【啓跸木兰首顿向常乘马兹据鞍数里即易肩舆以年逾古稀亦不欲勉强也】力不从心老则诚
八旬万夀盛典卷二

[book_title]卷三
<史部,政书类,仪制之属,八旬万寿盛典
钦定四库全书
八旬万夀盛典卷三
宸章【三】
乾隆五十一年
皇上圣夀七十六
御制诗文
丙午元旦
践阼已周大衍数得年七十六身康敢因莅久忘无逸惟是体乾最自强百岁休和致岂易万民衣食计犹长以兹日慎日增惕肯作虚言袭庆当
新正重华宫
青宫吉语仰新春万?顒希福辏轃大衍数周开岁袠【今为五十一年】同堂代五荷
天申东朝颐彼待一九【宁夀宫在乾清宫之左侍归政颐老尚余九岁亦可称东朝矣虽戏谈诚佳话】此室居之閲六旬【予自十二岁入居毓庆宫十七娶皇后始居此重华宫逮今六十年矣】设曰重华顾名义瞠乎後矣愧惟真
题抑斋
重华东璧图书架【重华宫之两厢东为古香斋贮古今图书全部西为抑斋皆向时所题名也】户对西斋翰墨茵忆昔穷经资餍饫即今勤政敢逡巡
右坛祈岁逮斋日【将祀　　社稷坛因进宫斋戒】左殿崇文集讲臣【太和殿之左为文华殿乃进讲所御拟於二月初六日行经筵礼】赐宴命教歌抑戒【经筵後例赐讲官宴而无乐侑席兹特命乐工歌大雅抑戒之章遂以为例予於清暇亦时命歌以听之且自戒也】老来最欲武公循
启跸幸避暑山庄之作
昨经
方泽致?衷启跸应临避暑宫惟是抚绥法
皇祖非因游豫畅吾躬送銮萃已盈百辟策马勤犹望八翁董子曾云在勉强外王内圣要胥同
静坐斋中偶尔成咏
几余无事斋中坐忽忽七旬望八旬虽未冻梨逮耄耋且欣硕果且精神不为疲乐此弗倦恒以德新其又新祗拟十年归政後息肩方可作闲人
读易
五十仍过廿五年几闲读易慕韦编凶和悔吝吉占少亨与利贞元统全进退存亡知守正玩辞观象佑从天夫包含广矣大矣切己一言曰体乾
乾隆五十二年
皇上圣夀七十七
御制诗
丁未元旦
五旬有二纪年始久敬益深勅念中嘉爆声声鸣逹曙祥曦昈昈朗昇东春秋望八余三载宵旰勤民最一躬?漱瓣香无别冀??惟是祝绥丰
元旦试笔
长律元朝率咏三【自甲子岁每元旦必有试笔诗而自自乙亥以後率为长律二首共元旦为三章】三元应律迓禧覃始终将逮成增惧政治敢云久所谙昨岁贺正罢余愓【去岁元旦以辰弗集罢行贺正礼】新春言吉兆欣探　窭亦识持者挟绥屡频求不识慙
慈宁停贺周十载
层殿西瞻意不舒过隙白驹真迅尔如伤黎献每厪予古稀天子元孙两【岁前又得一元孙女】丁未乾隆吉旦初欲去陈言犹戛戛银笺试笔又成书
新正重华宫
青宫花甲岁周谙【雍正丁未予年十七始居重华宫至今岁丁未正六十年】袭庆何非
帝泽覃十一世兹亲见七【前岁得元孙载锡因命查太祖长子褚英支派下于载字辈下又得一辈因赐命奉　奉夀为十一世而予逮事　　皇祖　　皇考下见皇子皇孙皇曾孙皇元孙是亲见七世矣仰蒙　　天眷锡庆蕃昌实为古所未有】八旬夀逮近余三【予今年七十有七閲三年即为八旬正夀夙愿乾隆六十年归政则为八旬有六矣兹尚孜孜自励不敢少懈敬勤耳】聨茵东壁开文燕迓至初正赋雅谈旧什亲题遍楣梠不渝一敬祝农蚕
古香斋有感
到处书齐古古香取名六十一年长【予自雍正五年移住重华宫即以东厢为古香齐践阼後凡御园山庄佳处无不以是为名屈指六十一年矣】几曾书史得真味祗觉昔今度幻光修已蓬心惟有愧治人蒿目更无方对时又值春和候汉诏勤民那可忘【汉文帝以方春和时下诏勤民即周礼始和布令之意兹每於岁前驰论各督抚咨询民隐新正降旨施惠亦犹西京遗意也】
题彭元瑞撰皇极殿灯聨词有【序】
宝柱簇行行彩胜制昉乾清绣旛先面面华灯庆长宁夀【乾清宫灯柱树於猎月廿四日即每日缀灯聨至岁除日换灯收聨此旧例　也】俟八载方临兹御而万事贵豫以成蕲集吉语於王春用表祥祀於皇极爰咨内翰聿奏聨词其惟瑞簪朶殿之毫久经予纳大钧之铸成文来上省览载嘉体以偶连裁廿言而云属辨由位正动八方以风行十六聨务去陈言五十年胥胪实政曷克臻此赖
天恩
祖德之贻是惟艰哉皆旰食霄衣所致语有徵而可信思取巧而不佻异宋宫内禅之三盛真稀古驾明制虚词之耦事必因时【乾清宫灯聨仍明代翰臣所拟不过点窜灯节虚词巽元瑞此聨远甚】什以弁吟书宜表卷属辞泰陛较富张说之七言述职明廷实殊章懋之一疏屈指筹开八袠建竿生霭霭之春盟心宇御六旬负扆犹孜孜之日云尔
凡事曾闻豫立诠嘉称元瑞制灯聨东西次第南而北左右分明後与前神以通灵气以运六为之俪四为骈双撑宝柱辉皇极【灯柱树皇极殿前】?祝
天恩待八年
启跸幸避暑山庄之作
老来畏暑意饶前
方泽祭过【平声】启跸旃麦已半收黄积圃禾仍有望緑芃田独驰瞻拜先顒若【每岁至避暑山庄日即先至永佑寺瞻礼　　神御】衆仰康总跃然【向率策骑启行拟待八旬始罢乘马兹犹循旧例亦自揣体气尚康强如昔也】拟届八旬罢鞍马待之亦祗剩三年
赐大学士嵇璜时微疾而痊进见喜而得句用辛丑御门日作韵
尔日筹瀛发率宣【台湾逆匪林爽文等尚未就擒近命福康安海兰察率巴图鲁侍卫章京百余人又调各省兵万人前往剿捕每日筹办军书伫望捷音殊深焦急】重臣抡俊率军先采　喜愈谈前席硕果权休称避贤同阁四中今独在悬车一去慢频连【四十六年十一月御门日承旨阁臣耆年者四人时大学士英亷稽璜协办大学士尚书永贵蔡新俱年逾七十今存者只蔡新嵇璜二人而蔡新於前岁致仕家居嵇璜亦欲乞休上年新正首赐以诗有一去已怜一为甚再随应识再非宜之句今日嵇璜以微疾痊愈进见喜其精神尚健弗忍令其遽作归计也】却云庆八旬七返首肯同卿待戍年【稽璜感余慰留称愿待余八旬万夀後再行陈请偻指三年即已届期彼时自当允其所请耳】
乾隆五十三年
皇上圣夀七十八
御制诗文
读洪范
洪范一书为箕子衍圣禹之言以诰武王者不惟姬周一代制治之源即万世帝王制治之源也九畴之叙在君则系於极之建不建在民人则由於训之行不行蔡沈二言尽之矣而余独以为万世帝王制治之源者何盖君者民之本也譬之本乎本正而枝自随故畴虽有九无一不关于为君者之一身一心可不慎乎然余之所以有会心者固在皇极之建九畴之省而原始要终则在乎第九之向用威用矣余蒙
天笃佑得建五福五代之堂其说已见前记兹以六极自省幸而无其五而不能去其一所谓忧也春忧雨之不足夏忧雨之或过秋忧岁之不登冬忧雪之未降无不先时忖度切切於怀至於古稀说之八弊【庚子余作古稀说数前代之弊政有八曰强藩曰外患曰权臣曰外戚曰女谒曰　寺曰奸臣曰佞幸幸皆无一仿佛者今又閲八年随时省察不敢自恃其无为虑或萌其渐未尝不日愓於怀云】时忧其或萌合寰中之万民时忧其失所所谓先天下之忧而忧者不可究极而後天下之乐而乐者曾无几希是则此忧不能去而亦不忍去且更不敢去也夫季世之君但知其乐而不知其忧以致受大忧而不可救药者多矣余幸於六极中免其五而得其一则此忧也将拳拳守之而惟恐其失之或者邀
昊贶符宿愿得归政之後庶可免此忧乎然更当教子孙以体余之忧为忧方当万世守之庶几永承
天眷是则臣民或可去其忧而为君者终无去岁之道万世为君者其尚勉守此忧庶几不致大忧而保後乐尚敬之哉
【臣】等伏见我
皇上精勤乾惕惟日孜孜五十年来如一日所以享大同之盛膺备福之全为自古盛王所莫　及
皇上既备五福兼省六极独以为惟忧不能去且不忍去亦不敢去将拳拳守之而惟恐失之亦以见
保邦国之之谟无刻不在先忧中而惟厪一忧斯致
五福理本循环惟
圣人为能见及者矣
戊申元旦
元辰喜值会干支【是日甲子】百岁稀逢肇首禧甲是东方生物始子居北极冠时基朝乾夕惕钦无逸雨较晴量励有寅七十八翁八旬近七年归政此徯之
元旦试笔
太和元会万方趋五十三年教敬敷戒在得乎老已至思其艰也易为图却非求治成欲速惟是惟终始弗渝天子古稀敢称倦孜孜犹日最勤吾
康熙三载逮今岁一百还饶甘五年【康熙三年元旦甲子至今岁元旦又值甲子凡一百百二十五字】子重逢真是幸青阳笃祜益增绵功隣耆定赖
天佑　剪雈苻靖海堧【立春前一日福康安奏十一月二十五日已攻克大理?贼巢林爽文窜入内山官兵入山捜捕计时当可就擒】始以七言终五字【每岁元旦及试笔诗皆七言除夕诗皆五言数十年来遂成常例】遂成常例属吟笺
新正乐夀堂
古希有八八旬近归政仍徯七岁留尚此宵衣勤旰食那能後乐胜先忧申来未去屈指数【上声】减岁增年随意酬【予今年七旬有八自明年至八十有五归政之期惟待七年距归政减一岁则予又增一年也】亶沐天恩遂初愿快哉此外更何求
得闲室
古稀犹是日孜孜那得居斯闲片时若果丙辰亶其至念兹允出在於兹
上元镫词【有序】
璇霄　月烛先天圆体围三绮席华镫映不夜元音隔八每以抚时抒咏例成排岁为编溯开什於摄提逮昨年之协洽积叠经三十七次【自丙寅始作镫词至昨岁丁未凡三十七篇】春色宜人迤逦为四六八章【丙寅初唱八章後间有四章六章者自辛未以来每岁例作八章】岁华纪丽大抵申祝庆占丰之念亦以通西瀛北漠之情播为豳龠之音谱入象胥之译多虽益善数恐不鲜兹者丰楙迎年申坚肇吉环周六甲开首祚於岁朝【今岁元旦甲子】规满一轮候圆灵於元夜【十五日望】　封犊背田间之兆兆五行浪帖鲲身海表之军声三捷人向光音天里诗宜钧乐奏中爰发在心之言因为屈指以计岁纪尚三之二屇尧典之倦勤大衍七万有千合羲经之积数分章序卦继岁连吟平廿一而鉢速响时仄四三而珠嵌字里【六十四卦中平声二十一皆押为韵仄声四十三则於诗中见本字】难因见巧丽不涉纎梁简文之咏卦名偏非全举宋严羽之胪诗体古未前闻奇画今开乾至比而成岁哉生始兆弦渐望以都圆或能符羲文周孔之全经惟仰赖
天地
祖宗之纯佑易生生而大备律八八以相成维五十三年之春际三五初摛镫咏罗六十四卦之目裁四六乃制弁言
屈指倦勤余八年镫词六十四应全【每岁八章是恰应成六十四章也】每章拟以卦名什副望
恩惟待
昊乾
上元每岁例西园同乐新疆及旧藩讵为【去声】怡情赏宝月曰厪深意奠舆坤
及时膏泽可教屯光武宁当学闭门弗藉舌人通译语【乾隆八年始习蒙古语二十五年平回部遂习回语四十一年　两金川略习番语四十五年因班禅来禅兼习唐古忒语是以每岁年班蒙古回部番部等到京接见即以其语慰问无藉通译元夕命新旧诸番入同乐园随观灯火并燕笑聨晴用示柔远之意】灯聨席共欢论
元宵恰值望宵中【上元本以正月十五得名而置望亦有在十六七者今岁元宵恰值月望更副嘉名】赏集东瀛西大蒙【近年上元节赐宴观灯朝鲜使臣亦令与宴去岁以该国有世子之事命该使臣於元旦朝贺後起程回国今年仍令随同新疆分藩入班与宴】际此远来及近悦敢夸化洽与功崇
飞空星点达斯须火树银花灿万株占得羲经卦之五云天宴乐曰惟需
千寻贯斗蛾辉丽八照流虹鹤?丹恐涉矜张深自讼胜分敬怠慎其端
台湾耆定逮班师休养羣黎命妥为【台湾自逆匪滋事以来良民逃避失业深堪悯恻去岁已节次降旨将五十二三年台湾全郡并嘉义县五十四年地丁钱粮概予豁免今逆犯林爽文父母家属俱已拿获该犯亦穷蹙窜入埔?社埔尾一带番社等协同围截擒拿不难尅期蒇事而被难羣黎正当加意休养一面命地方大吏妥为安辑以副轸念】今夕春台赏烟火那能南望免遐思
流云点缀幻晴晦时有飞花落碧空建国亲侯比【去声】之吉顺时行庆月惟中
【臣】等伏读历年
御制镫词皆所以惠远聨情祝丰偕乐体含风雅义具典谟兹者分章序卦综六十四卦而八八以全衍万有千策而永永无极体新义正伊古所无知周道济开物成务之全胥于是焉见之且彖象十翼原为韵语天地自然之文又有适相符合者矣
随安堂有会
予十七岁居重华宫时曾顔书室曰随安取随遇而安之义即位後於西苑及圆明园长春园清漪园静宜园汤泉避暑山庄等处每以题额今六十年以来随遇之义益堪静验
重华昔所额閲六十年中到处题三字惟时验一躬安居造以道随物会其通更惬符名者台湾兹定功
轻舆六韵
轻舆向旧衙【旧衙门行宫原明季内侍之衙门也屡有诗论之】十八里非遐猎骑春蒐猎【是日沿途小猎国语谓之阿达密略寓春蒐之义非如木兰秋猎大猎合围国语所谓阿巴喇密也】
字风法簒家子孙勘射义【我朝最重骑射无不自幼学习兹自天津回銮驻跸南苑数日皇子皇孙皇曾孙辈来迎即命随行射猎以观观其艺之能否凭舆无事口占是律亦以志愧云】平仄就诗义虽曰心犹喜其如力不加逸行稍自恧教寓此惟賖六十六年我【予自十二岁侍　　皇祖在此今七十有八是六十六年矣】隙隂了未差
啓跸幸避暑山庄即事
往岁撰良恒据鞍习劳示健衆胥欢【向年每诣山庄必乘骑啓行亦寓习劳之意一时扈从及送驾诸臣无不以予年近八旬而康健如初共深庆忭】冏卿旷职应从罚仪使进舆匪溺安【今日啓跸时上驷院竟将御马迟误自应分别议处责惩因乘轻舆就道非予意图安逸有殊往例也】遵养古稀庶亦可斯勤三度却非难【以予年逾古稀即乘舆亦遵养之道但自度精力尚强是以上年启跸诗有拟待八旬罢鞍马之句偻指亦仅三年必不至以策马为难是冏卿虽属旷职而拈句转增新意耳】优沾膏泽时阳若緑野青葱入慰观
山庄启跸木兰之围之作
中秋恰度饼瓜筵启跸行围例按前益壮老当语犹古自强不息卦惟乾川涂潦退幸非沴北逊南收历閲田【往年秋收关外率胜关内昨据刘峩奏保定河间遵化等十府州属约收八分有余其余德等府属约收八分有余是今岁秋收虽北逊於南然跸途周览农田渐次刈获已属丰年景象】逮八旬将罢乘骑欣兹一再尚鸣鞭
回跸至御园之作
乘舆此去乘舆返【向诣山庄必乘马启行既寓习劳亦以示健意至八旬可以遵养上年诗因有拟待八旬罢鞍马之句今夏以仆臣迟悮御马遂乘肩舆就道非予自度精力以策马为难也】四月光隂迅似飞望八旬旋閲八载袪惟危在守惟微至缘秋仲罢猎早【今秋木兰围场围场地皆沮洳故罢猎而归较常年至御园早数日】觉异常年猎罢归柳緑枫丹绘园景刻询台报揽游稀【今夏驻藏大臣庆麟等忽有廓尔喀部落侵犯卫蒇西边之报是以拨兵筹饷日劳於心问报不论昼夜今日回跸至御园适接庆龄奏廓尔喀闻大兵将至已释围窜回即命书旨驰谕机宜大兵不可因贼退即回若贼闻我兵已回而复来成何事体必当示以兵威令其知畏不敢再犯以期永靖遐边】
【丨臣】等谨案是岁
回跸时正值?甸入贡使臣至
山庄瞻
觐而廓尔喀　扰後藏番部我师一至即时归顺且
得其屡次吁求朝贡实情一蒙
俞旨踊跃来庭誓世世永为臣仆是皆从古末曾臣服荒远之国同时并効享王真史册所罕覩也
乾隆五十四年己酉
皇上圣夀七十九
御制诗文
八徵耄念之宝记
予年七十时用杜甫句镌古稀天子之宝而即继之曰犹日孜孜不敢怠於政也蒙
天眷佑幸无大陨越於兹又浃旬矣思有所以副八旬开袠之庆镌诸玺以殿诸御笔盖莫若洪范八徵之念且予夙立愿八十有五满乾隆六十之数即当归政今虽八十逮归政之岁尚有六年一日未息肩万民恒在怀庶徵之八可不念乎念庶徵即所以念万民曲礼八十曰耄老而智衰之谓兹逮八十幸赖
天佑身体康强一日万几未形智衰不可不自勉也如至果不能自勉则亦不敢旷职以待六年之期何则坛
庙之事不可不躬亲雨阳之时不可不常验中外之政不可不日勤民物之养不可不心存苟失其一丛脞随之则吾岂敢是则耄而敬念庶几仍古稀犹日孜孜之念也亦五福五代堂之说所谓皇极歛锡之志也亦即近读洪范着论所谓六极中不能去其三曰忧之意也夫汉唐以来古稀天子才得六六之中至八旬者才得三三帝之中惟元世祖可称贤其二则予所鄙也【三代下诸帝登七十者仅六见予尚所为古稀说而六帝之中惟梁武帝宋高宗元世祖年登八十梁武帝自贻倾覆宋高宗忘耻偷安皆所素鄙惟元世祖乃创业大有之为君践践阼不早建号仅三十五年传孙成宗其诸王世系元史虽无　可稽但计其世次讫顺帝不过四传亦不能如今五世同堂之盛然则予之仰荷　　天眷至为深厚不特云稀且自古所未有如是而不祗承鸿贶爱养黎元则予曷敢抑亦有所不忍也】即元世祖亦未如予之五代同堂是予沐
昊乾鸿贶为独深而予之所寅承
锡羡当何如亦曰体
天爱民诚心勤政与洪范五之敛锡八之念徵九之三忧孜孜惕惕日进无疆云尔予之　孙能心予之心政予之政惕予之惕忧予之忧或得仰邀
天眷有年至七旬八旬者继用此宝则又我大清国亿万斯年无疆之休所不敢必而深愿者也是为记
【臣】等伏见我
皇上宵旰勤劳怀保惠鲜之政与雨阳寒燠之时念兹在兹无时或释乃者
八旬肇庆取洪范念用庶徵之文镌
宝以志
御制记文发明体
天爱民诚心勤政之实谓即
古稀犹日孜孜之志日慎一日以凝
鸿贶而答
昊慈大同之兆备福之隆皆应念而徵有莫之致而至
者惟敬诚乾愓励无逸於
深衷斯保右命申迓庥徵于滋至继自今先天弗违
後天奉若
亿万斯年之庆阶
睿念之所运量焉尔
己酉元旦
喜暴声中昕曙晖太和元会聚冠衣东瀛北漠聨西旅三百八旬始万几【今年闰五月得三百八十四日举成数也】所幸一身七叶见【予上事　　皇祖下得元孙是一身已见七世】讵惟今鲜古来稀何修遇弗忍言矣益慎益钦
昊贶巍
元旦试笔
农谚申过酉入礽乞浆得酒祝休徵论旬负扆七将八数【去声】世弄孙元继曾漫惜　增为岁减且欣年减是年增处尊莅久滋深畏消息理照切业兢
四始开晨法太微勅几方寸凛惟几亮功凝绩理纪协九?万邦留熟祈戒老已忘戒彼壮用寛自胜用其威历干以六逮乎丙归政吾将冺是非
题匣贮古稀天子宝
天子古稀九玉章匣贮闲画工献彼技射虎肖其间【匣盖面?饰射虎图宛肖围场中光景】　已十年閲何曾一瞬悭雄心渐消冺逸志在高闲
幸盘山启跸之作
春日行时动养和宜老年盘山送佳气御苑发华旃润野无尘坌连阡看麦芊东门仍跨马【上年五月幸避暑山庄启跸日上驷院将御马迟悮因乘舆而行非意图安逸也今日仍乘马一时扈从及送驾诸臣无不同深庆忭】万衆意欣然
启跸幸避暑山庄即事得句
乘舆去岁仆臣差【向年幸山庄必乘马启行去岁以上驷院备马迟悮乃乘轻舆非更往例也】避泞今朝更御车【连日放晴而昨夜复大雨逹旦因念肩舆者泥泞难行不惟不乘马且更御车矣】近八自渐殊逊昔停三已觉再难加【本择吉初一日啓跸因二十八九日之雨是以改期今日然扈从人等已俶装多待三日势难再停而行未数里雨亦旋止尤为可喜】往年雨猎那辞勩【往岁木兰行围虽遇雨亦不止猎是以屡有雨猎之作若因雨复即改行期是予耽居御园矣】此日园居可恋嘉兵役修除实劳矣普教优赐费非奢【修道兵役颇皆出力因命从优人各赏银一两以示体恤】
登四面云山亭子
一岁虚檐必一巡轻舆复此陟嶙峋侵晨几点收残雨傍午高空净碧旻且喜山田暴多稼那无逸兴答清辰拈毫笑谓孤亭道共汝行将度八旬【是亭构于康熙辛卯正与予齐年也】
中秋日即事
兴州承德古今置避暑山庄即御园每岁于斯行庆典明秋当乃度宫垣【每年在山庄举行庆典率成常例明年为予八旬万夀仰沐　　昊苍笃佑载籍罕闻自当回跸京城御殿受贺俾臣庶各伸祝嘏之忱】　乎归政五年此【自明年至乙卯归政之期仅余五载自当於此度节敬邀　　鸿贶】得否如期一意存翰侣册呈历来什展嫌频叠砌陈言【廷陈有彚书御制中秋诗册进呈者展閲虽意兴各殊而陈言未免频见叠出者】
入崖口
崖口平从旧路入昨年遇潦偶然思情当曲体惟兹衆知不可惟者是时【去年入崖口偶缘潦水盛涨虽扈从人等俱至大营而行李多未能到不可不　体衆情罢围旋跸然农隙讲武时不可违而　　家法昭垂意最深远今年自当依例举行】及老仍应厪武诘柔遐兼以沛恩施【予虽年届八旬而精力尚健不敢以诘武为劳矧蒙古王公台吉等每年於万夀前至山庄宴赉骈蕃即布围之千二百人俱有赏赐是柔遐之中兼寓恩施法制诚为美善】秋云朗霁山原廓猕典前年正若斯
出崖口作
君职诘戎率蒇为【拟八旬後可勿乘骑今岁仍必举行秋猕亦犹一二年内欲予　中祀皆亲祭一周以尽君职之意详见巴顔和乐行围即事诗注】出崖口合御车宜明春禁苑开八庆後岁山庄望九期【明秋八旬庆典固当于京城御殿受贺後岁至山庄避暑则年已望九理应节劳罢乘骑矣】未致政宁当自逸拟临观敬效前规【予年十二待　　皇祖行围维时询之　　御前诸臣知　　皇祖围中弗乘骑者已数年矣今秋连举十三围马上命中不减昔时仰邀　　天眷更加优厚後岁即不欲乘骑然秋猕令典我　朝家法所贻予未致政以前不敢自逸届期仍拟率皇子及孙曾元辈进哨令皇子等行围而予于看城临观或坐而引弓射兽仿傚　　前规是亦伊古所无之盛事惟待　　天恩之默佑耳】能如是否心诚愿?待
天恩佑赉垂
回跸御园有作
避暑猕秋蒇旋跸古稀九老幸康强驰驱有节知珍重重【年届八旬策骑自当有节是以近岁木兰围中不复甚驰驱今岁偶遇前禽近马犹能中获则素所练习固非奇异也】射猎无妨偶效常往返倏经四月速旰宵敢懈万几忙十分稔望二分失【春夏直省田苗长茂未可冀上丰惟因秋雨过多低洼处所不无淹浸据报止有八分经途体察诚如所云殊甚轸惜】体察沿途惜不遑
即事杂言
望雪今年殊往年惟因扫叠赏行便【今岁秋雨沾足不似往年盻雪之殷惟每年得雪後扫叠培树加赏步军园丁人等是以刻下转冀雪泽也】南西园事两耆定【去岁此时正盼望安南郭尔喀报捷之信兹阮光平廓尔喀俱已归顺与年班蒙古回部及朝鲜琉球暹罗诸国俱已入贡贺正】东朔诸藩宿致?庶政心钦铭敢懈八徵耄念宝新镌春朝吉日幸成用坐位帖言久称旃【予因来岁八旬正夀?八徵耄念之宝仲冬即已?成於立春吉日遂行钤用因念顔真卿坐位帖有行百里半九十里之言而犹恐难副其名兹得钤用御书新年即至何莫非　　天恩眷佑乎】
己酉除夕
今岁值夏闰便宜一月多忽仍大除到雅合五言哦卷烛红犹昔?烟白扬和古稀已艰致历数倏旬过
八旬万夀盛典卷三

[book_title]卷四
钦定四库全书
八旬万夀盛典卷四
宸章【四】
乾隆五十五年
皇上圣夀八十
御制诗文
四诗论
昨自避暑山庄?至御园之作有慙德德无称四得之句盖引而未发兹乃叙而论之
夫子思引孔子之言以为位禄名夀胥因德而得之则知有德而得之者为实无德而得之者为虚若予无其实而得其虚其慙愧可胜言哉盖予之位
天地之所命
宗祖之所授无是二者予因何而得之亦惟栗栗危惧虑官厥官遑敢自诩其得以傲物哉至於禄则九寓所同仰万民所共春岂啻十目十手之视指哉毫厘之失谬以千里威福玉食一涉私欲之作必致越其始而陨厥终能保保其得乎若夫名为实之宾实则宾之主也居九重之上临百辟之尊孰不以虚言誉之即今八旬大庆之献词颂者不可偻指数则此名也亶其实乎虽文德武功微有实蹟之可称然无一不由兢兢业业中所出且恐具其始而失其终得将不保敢自怡乎兹逮八旬不可不谓之夀然此夀乃
天地默佑
祖宗延禧予一人幸逢其会敢强顔以为有所致哉且予五十五年之间无一日因微疾而不理事者求仙素所鄙即医理并不识亦惟慎起居节余食以为养生之常道耳则又有何术之可得凡此四者皆予所得而实皆非德之所致也非德之所致则所谓有其名而无其实忸怩之不暇又何能蕼然自居而不疑方将慎半九十之惧孜孜矻矻以待五年之归政可称全人则惟敬待
天恩而不敢或必者耳着论自警并以示羣臣之献词颂者
四得续论
近作四得之论非自谦也盖纪身之鲜实德与己之所实见耳然尚有未尽意者前论切乎已续论公天下抑亦有所独者耳
盖中庸第十七章子曰至子孙保之而止所以戒为天子者保其位而已此皆夫子之言其下四得之绎则皆子思之语非夫子之语也以位言之易曰君子思不出其位则君子之位也又曰圣人之大宝曰位则圣人之位岂岂必曰天子之位乎尧舜禹有天子之德可谓得天子之位其余皆不可谓得天子之位孔夫子有圣人之德可谓得圣人之位其余皆不可谓得圣人之位也孟子所云故益伊尹周公不有天下其心未尝不羡天子之位虽欲行其道之意耶然非至言也盖益得益之位伊尹得伊尹之位周公得周公之位非不得也若孔子必无是语而朱子注子思此章直以为必受命为天子是亦孟子之遗意耳予以为後世之乱臣贼子未必非此言有以启之然此言非予言之他人不敢言也且自古至今无一代无天子是皆得其位者乎予不敢以得位自居实因德不胜而滋惧耳至於禄则自天子以至百辟卿士皆食禄者也尽其职乃可谓之得鳏厥官不可谓之得而其本均不出於修德也王禹偁待漏院之记微见其端矣若夫名乃实之宾实者德之谓也无其实而有其名不滋愧乎三代以下惟恐不好名予谓此语亦未臻而清流操室中之戈者非因名有以害之乎夀则秉来之气数所不可强盗跖夀而顔渊天盗跖果得夀乎顔渊果不得夀乎古来节以以终者谓之不能得保其夀可乎兹故申而论之以戒後世之不务修其德而徒慕四得以反致败其德且以靖天下後世之托圣贤之书以妄兴其欲有所得之得之心有位与无位之人可不深思所以自处哉
作是论时引用繋辞圣人之大宝曰位盖亦断章取义耳予之意则以为天子有天子之位圣人有圣人之位分而言之然亦非始予意也盖中庸上节孔子之言德为圣人尊为天子已区而三之矣既而思之繋辞本文下即继以何以守位曰仁何以聚民曰财理财正辞禁民为非曰义是则天子之事也似繋辞所指圣人即天子然按诸经从无尊□时天子为圣人如後代所称圣君圣主圣上者大禹谟乃圣乃神为益对舜称尧之词微子之命克齐圣广渊为成王对微子称汤之词皆非称堂时天子也三代上君臣之际情亲而切质无取乎颂语惟庄子华封人祝尧使圣人夀使圣人富使圣人多男子为当时语尧因圣人也然则称天子为圣人起於用秦之开亦如朕之字专为天子自及乃昉自秦也十翼为孔子作不应作系辞有是语且上系第十一章若莫大□宪贵莫乎乎圣人又分着矣欧阳修以择之不精繁衍丛脞近於战国後语疑十翼为杂取後世讲师之说非孔子所作亦不为无见论成偶思及之并按於後【臣】等谨按德者得也德为福基一得而无不得其理可信之
天
皇上正位凝命
茀禄用康
圣筭之延洪与天为量良由
圣人居
天子之位德弥劭而
福日增实於必得之理有符合者乃
渊衷让美复申以修德致福之原屏颂扬而戒歆慕
?绎
圣论二篇成已成物彚为一原皆前圣所未发一人一人之禄禄名夀
敷锡为四海之位禄名夀而
钦承
昊贶日进无疆於中庸之理推之弥广按之弥深矣
庚午元旦
庚戌三阳又肇春
天恩沐得八之旬七希曾数六诚有三逮应知半未臻【三代後帝王年登古稀者惟汉武帝梁武帝唐明皇宋高宗元世祖明太祖六帝至於年登八十者又惟梁武帝宋高宗元世祖三帝然搃未五代同堂矧予仰沐　　天恩备邀诸福尤深感荷】幸值久安户孳盛殷怀长治俗还淳自强不息重铭志【予既鎸入八徵耄念之宝副以自强不息亦犹七旬时刻古希天之之宝副以犹日孜孜皆铭乾惕之志也】归政乾乾待丙辰
元旦试笔
元旦试笔例成诗秉烛抚笺藻句摛心喜腊逾春肇日思艰丝贵米昂时由今视昔曾何济救弊补偏惟勉为汉武云云汲黯戅非予事只忸增怩
养性殿即事
例以初韶迓新祉庆开八袠拂吟笺题词又复逮三岁【自丁未题诗後逮今又三年矣】归政仍当候五年栢植假山渐成古梅称真树欲?妍有无为里分心性【丙辰题养性殿诗云养心期有为养性保无欲心动而性静也要之均宜得养】一字縂须养以全
新正重华宫茶宴廷臣及内廷翰林用八徵耄念之宝联句复得诗二律
古稀天子未教行登八如前太矫情【庚子年王公及内外臣工奏请庆祝七旬万夀未即允行前岁复再三恳求於今岁举行八旬庆典于思藐躬荷膺　　天眷寔为史册所罕闻而天下臣民爱戴之忱出於至诚如再为固却转属矫情因俯允所请仍饬毋得过於华侈致滋縻费】制宝仍勤庶徵念联篇惟冀衆规呈较於卫武铭以诚比似周宁铭以诚机监豆觞资日用丝纶况此繋王贞刻玺由来
祖制遗
【皇祖望七时欲刻一通用小玺命内廷翰臣拟文皆无当　　圣意者乃定戒之在得四字予于七旬时鎸古稀天子犹日孜孜宝及此次鎸八徵耄念之宝不息二宝亦?仿我　　皇祖之意藉自儆惕云】两言戒得缅
宏规作堂前与後为记【避暑山庄戒得堂有前後记二篇】纪袠七过八及期自幸每因增自慽【予受　　皇祖眷顾之恩至为优渥矢愿亦只希　　皇祖享国之年即当归政今惟余六载窃幸已跻八袠惟念皇以幼龄践阼在位六十一年而　　夀实未七及旬追忆之余每切怆怀】惟惭那更侈惟怡六春秋閲当归政获否天恩敬俟之
八徵耄念之宝联句【有序】
纪曲礼之年近期颐而称耄中庸之之旨诚悠久以为徵惟有所受之而夀以名且於时保之而宝乃大盟宿心而写篆开春首以联吟时则翰直由庚枝论奄茂伫月阳之临橘逮日闰之余桐是予震夙之期抚乃乾行之运河图之合天地重五而大衍无穷黄锺为事本根隔八而相生不已岁增月益予惟调幕之蘉日就云瞻衆乃称觥之吁俯鍳羣情之莫夺勉依庆之之获申瞬迅转於驹光肩仔承於骏业现夀者相□赤子心忆
含饴蒙
於方冲洎受鬯
付遗於未壮几至万而京垓亿兆指难处於恒沙岁积旬而二十九千【八十岁凡二万八千八百日举成数也】心靡间於刻漏周伯星之见凡几华封人之祝渐多岂意宵肝之寻常遂跻春秋之八十溯自三代以下如前六帝之中及耄惟三称贤仅一粤蒙古开基之主当至元致治之秋建号则三纪未踰卜世则四传已讫【考秦汉以来诸帝登古稀者凡六见其中跻八袠者仅三梁□帝宋高宗固不足道惟元世祖可称贤主而建号只三十五年传孙成宗讫顺帝方四世亦不能如今五代同堂详见八徵耄念之实记】百代皆为天子从未闻运会之全五福已备藐躬总特荷
眷
贻之厚在盛世不言瑞应而皇极宜有歛敷比者屡绥而稼穑顺成允治而海河循轨型仁讲让民聚指以同居绩学抱经士弹冠而赐第野斟菊液二万余里之老妇问安国衍瓞绵百九四家之元孙在抱罗斛则新封如砺朱波则底贡厥琛两番【四川土司台湾生番】之土目年班四国【朝鲜安南琉球暹罗】之陪臣元会人遥西极廓尔喀使遣顶经宅定南交阮光平先来请朔顾惟凉薄躬何德以克轃上赖
洽熙事非常而胥会言之夸矣方怀蹈虎而涉水命不易哉曷副披图而刻玉语无徵而不信心永念之在兹记书窗寻今古之文钦孔壁具帝王之治王归自镐国旧封箕重访道於胥余述锡畴於文命理藴洛书之九位算符洪范之八徵序雨阳寒燠风之时应视听貌言思之敬惟星惟日惟月惟岁省勤上下之交用成用明用章用康精验天人之际冕端受顼盘浴铭汤是用篆以成章勒之延喜色华华而质粹道絜矩而形方得夀偕宣鼓之成计字协羲爻之画【宝文六字】引之向用【引首曰向用五福】副以健行【副章曰自强不息】佩押纽以交龙座侑觞而称兕淮南子喻因抑埴模范斯存乾清宫记并尊藏球图埒重不言既夀陋蓝田缪篆之鎸即此传心鄙嘉靖醮章之卬殿诸御笔文足徵而识此长年传予後人嗣其念而世恒宝用芗之作记弦可赓诗四七廵母以颂以规千万岁不在玺在德耳惟亮功百职卿士师尹彛伦共念於箕畴予尚邀福九龄夜寐夙兴抑戒更徵於卫雅
【御制】逾七幸当开八袠箕畴耄念八徵符鎸琳用此资抑埴【予于上年长至月因开岁夀跻八袠思复鎸玺以资钤用宜莫若洪范八徵之念乃命选和阗良玉刻为八徵耄念之宝盖予仰荷　　天庥康强犹昔而勤政爱民固不敢一日不自勉也】
?茗胥教洽
燕酺【新正　　重华宫茶宴为每年例事今岁?遇皇上八旬万夀行庆施惠隆仪稠叠际此献岁
开韶即以八徵耄念之宝命题联句较往岁尤深庆幸】
天子万年新酌斝【元旦　　大和殿筵宴每十年一举乃神参昼会之典始自庚午　　皇上四旬大庆迨庚辰庚寅庚子俱循旧例今年元旦复举上仪示　　慈惠以洽羣情合中外而称
万夀洵为开韶盛事】
圣人大宝豫书殳
【皇上因庚子七旬万夀鎸古稀天子之宝又于上冬豫鎸此宝以副
昌期易繋辞圣人大宝曰位固与禄名夀同其必得者也】
记爰摅志谦招福【我　朝世际洽远迈前古　　皇上御宇五十余年以来欲福锡福益跻仁夀　等?绎　　御制记犹以寅承锡羡孜孜惕惕日进无强自勉仰见　　圣怀谦抑弥劭真所谓德者福之基福者德之致也　臣阿桂】诗乃载赓颂屏谀【自古人臣仰赓诗章如尚书所载庸作载歌尚矣二百以後鲜克嗣音我　　皇上盛德大业为前代史牒所未有臣等所陈皆五十五年之　　实心宝政非如唐张说请制千秋节之疏宋周必大贺天申节之表徒以虚词贡谀也】月琯日徽叶伶侓
【万夀在八月琯叶八音日次十三徽谐琹轸吹律轩皇旋宫协应相召相生恰符无强嘉兆】五
元十
夀衍羲图【易大衍之数五十王弼说以五乘十推而演之为万有一千五百二十为天地自然之数皇上诞膺大宝之岁二十有五是纪元逢十之成数即　　圣诞逢五之中数　　圣诞逢十】
【之成数即纪元逢五之中数以羲图演之万亿京垓正未有艾也】氐南周伯躔隣骑【宋史天文志景德三年四月伐寅周伯星见出氐南骑官西一度状如半月可以鍳物按太乙占王者制礼作乐内外得宜君上夀考国祚大昌则周伯星出　臣嵇璜】秋丙老人位见弧【晋书天文志老人一星在弧南一曰南极常以秋分之旦见于丙见则治平主夀昌】辰武寅文中两圣【周文王生于殷祖甲二十八祀庚寅年武王生于殷帝乙三十二祀壬辰年见杨观光致知小语我　　皇上诞于康熙五十年辛卯以六甲次第轮之庚寅辛卯壬辰圣诞之年?中两圣而立】我闻予问考诸儒【周书无逸论殷中宗享国七十】
【有五年高宗享国五十有九年祖甲享国三十有三年盖周公所闻如此大戴礼载宰予问黄帝三百年先儒言纪年之久君夀之长者皆引为证据】
山庄羾牍羣依藻【乾隆五十三年八月十三日睿亲王淳颖等大学士九卿阿桂等一摺各直省将将督抚提镇都统学政塩关织造诸臣都尔嘉刘峩等一摺合抒忱悃并据绅士军民人等陈请?举　　庆典　　皇上始犹未允诸臣环吁申恳至再三臣和珅】谷旦敶笺请集蒲【上年正月八日大学士军机大臣南书房翰林等?请照　　　康熙万夀盛典之例编辑　　皇上八旬万夀盛典一书依旧例分天章　　圣德典礼恩赉图绘歌颂六门又增　　圣功盛事二门用昭美备】
前典典经再旬越【康熙癸已　　　圣祖六旬万夀举行庆典编辑成书　　皇上率
祖攸行後期廿载至八旬始展隆礼】
古稀稀又十年踰【杜甫诗以七十为古稀至八十则更稀矣　　皇上自七旬万夀刻古稀天子之宝至今　　八旬十年以来勅几凝命如一日信千古帝王所希有也】子於父母洗非腆【戊申　　皇上平定台湾告成热河　文庙碑文有云　　　天地天子之父母子於父母不可言报我　　皇上临御以来代天子民诚求保赤深仁厚泽浃髓沦肌是皇上以　　　天地为父母天下臣民以　　皇上为父母亦非可言报惟是臣民之家厥父母庆皆有洗腆用酒之举况跻堂祝夀载在经义而所谓颂祷者亦惟　　万夀无疆之语以申爱戴不容已之忱又岂敢腆以言厚言厚庶几洗以而已臣王杰】
【御制】予与臣黎惠有孚【请举庆典固属臣民祝嘏之忱然予惟普沛恩施以尽为君之道向於经筵着论解易有孚惠德句以为不应计及人之爱戴即此意也】子岁夀辰原却矣【庚子岁朕七旬诞辰中外臣民吁诚祝嘏朕未经允行仍颁恩诏开乡会试恩科轮各省漕粮以洽羣悃】戌年诞节勉听夫【今岁八旬正夀朕以羣情难遏勉俞所请第申谕毋得过事华侈期通上下之情仍寓节俭之旨】庚庚昌吉端蒙
佑【予每逢庚岁为正夀今已閲八庚而智虑未哀惟盖戴　　昊苍眷佑之隆耳】
乙乙
心盟更显
谟
【皇上以乙卯岁绍登大宝每宣　　谕廷臣践阼之日默告　　　上苍若蒙　　　天眷至纪充六十年乙卯後即当归政必不敢上同　　　皇祖仰见我　　皇上绍廷御宇丕顕　　　前谟而羮墙之慕每念不忘　　　祖德】
读诰
揭屏撰咸合
【御制读召诰以曷其奈何弗敬足为全书一言之敝乃千古读尚书者所未及又於无逸一篇　　御书数四如　圆明园　静宜园之勤政殿莅事引　　见之所　　御屏皆揭是篇盖尚书为二帝三王治天下之要而召诰之王敬作所与无逸所称皇自敬德尤千古帝王祈天永命之实也】三忧五福
训长敷
【御制景福宫五福颂引洪范五皇极之辞曰予攸好德汝则锡之福发明帝王之福乃天下之公而非一身一家之私其徵自与常异而于读洪范篇中备论不能去三曰忧之义所谓先天下之忧而忧皇极　　敷敷言于洪范三致意焉】箕号弗更平壤【周定天下封诸侯先代之後如祝蓟杞陈皆名其国即微子亦受封於宋箕为商畿内诗侯之封入周但称箕子者蔡沈谓陈洪范之後武王封于朝鲜然卒未闻周有朝鲜之国盖箕子义不成周武王亦遂其志而不臣之陈栎曰虽封朝鲜终称箕子终不臣周也不臣周所以正万世君臣之大法陈洪范所以传万世天人之大法　臣彭元瑞】纪祀名终奉亳姑【尔雅商曰祀周曰年泰誓称维十有三年洪范称维十有三杞孔安国曰箕子称祀不忘本黄度曰不改啇家旧制孔頴逹遂谓此篇不是史臣叙述必是箕子既对武王之後退而自撰其事故称祀然夏氏以为古者史官于人君言动无不书者岂有武王访箕子其事如此之大史乃不录而箕子自录之理陈雅言以此说极是故蔡沈曰祀者因箕子之辞夫周史臣之辞而因因箕子之称祀正见武王不必箕子为圣人之大也】帝相下民出自洛【孔传天与禹神亀负文而出列于背有数至九禹遂因而第之以成九类朱子语类问洪范之书林氏以为洛出书之说不可深信某窃谓易明河出图洛出书岂得不之信耽蔡沈亦请治水功成洛光呈瑞如箫部作而凤仪春秋作而麟至亦其理也世戴戴九履一左三右七二四为肩六八为足即洛书之数陈师凯云当补五数居中一句始备然则范起於数数出於洛水非必如汉儒所说初一以下六十五字列於亀背为洛书本文也】禹循大法会於嵞【洪大也范法也皆尔雅释詀文宋薛季宣以篆文书洪范通洪为鸿范为范王充耘曰圣人治天下之大法粲然如指诸掌自禹始禹以洪范治天下声教四讫执玉帛者万国大会涂山孔氏正义谓既得九类以後圣王法而行之从之则治违之则乱常道攸斁攸叙由洛书耳】证诸天则徵休咎【洪范以八庶徵属天九五福属人故为次八次九所以贯彻于天人之际也曾巩谓人极治而通於神明犹不敢自信故故参吾之得失於天　臣董诰】验在躬凴念圣愚【尚书全解曰念用庶徵反求诸已之谓庶徵者以已之得失可否验之于在天时之应者也不可须臾离故曰念用盖圣狂之分在克念罔念之介耳】穿凿机祥藜阁向【洪范但言休徵咎徵尚书大传始分六沴以二月三月司貌四月五月司视六月七月司言八月九司听听十月十一月司思十二月正月司皇极已为穿凿刘向作鸿范五行传班固本为为五行志每事必有其志支离更甚张晦之深辟其非谓春秋逮战国秦汉之世学洪范及春秋者以言灾异多为能班固述五行志何休注公春秋凡灾异之起又以时事配之多非其义皆失圣人之意】倒颠简策草庐吴【元吴澄作尚书纂言分九畴经传谓八庶徵传下错入四五纪传文王柏因之遂作正定洪范以曰王省为岁移按五曰历数之下彼盖以岁月日星之字与五纪相同故窜改经籍以就已意林之奇曰箕子陈庶徵列雨阳寒燠风於上而言五者来备于下不当于中间又赘以曰时二字与五者并列而为六也盖时者岁月日之时谓之庶徵其验不一而足雨阳燠寒阳之象也岁月日时验之於阳阳之象也五者来备而下所以申言曰雨曰阳曰燠曰寒曰风之义也曰王省维岁而下所以申言曰时之义也之奇之说如此经文非错简明矣】往来气运说宗郑【尚书全解隂阳之气运于天地间往来屈伸有此五者雨与阳对燠与寒对风凡气非风不行犹金木水火非土不处故土气为风王樵亦谓思为四事之主风行四气之间土旺四时时之季此自相符　臣常青】次第行生衷折朱【吴仁杰曰易以坎为水雨以　之则雨为水以离为火日以烜之则阳为火诗二月初吉又云日月方燠则燠为木汉志引左传金寒之言顔师古谓金行在西故谓之寒则寒为金语类问旧本谓雨属木吴仁杰说雨属水朱子曰看来雨只属水自分说乂貌言视听思皆以次第相属】者或别传为氏是【王应麟困学纪闻云五者来备史记作五是来备故宋人有以曰时五者来备为一句者以尔雅时训是也後汉书李寻传得其人则五代来备荀爽传五韪咸备各以其叙事怀太子注两引史记一作五一作五是盖氏与是同音韪与是同义皆古籍流传异文】庑谁正诂作　芜【孔传庑丰也疏云释诂文考古文庑作无而有无之无但作无作亡後人既以无无为有无之无故此径加广以别之庑乃堂下周屋音同而义异非矣尔雅释诂郭璞注繁芜丰盛貌邢昺疏芜者繁芜也洪范庶草蕃芜庑音义同则庑可作芜许慎说文□字注云丰也从□林则庑又可作无矣】彛伦斁嗣彛伦叙【王元耘曰九畴非始于禹如卜筮起于伏羲甲子始于黄帝是也禹特修明之不然禹以前岂无彛伦耶　臣纪昀】
【御制】一极备同一极无【林之奇云圣人虽有致祥召和之道可以取必于隂阳之不乖而其警戒修省之心则不可忘是以所念不独休徵而又有咎徵焉隂阳之气偶失其和则及身自省去其所以咎而反于休则其徵莫不各以其叙矣其言深切着明有合经旨】肃乂誓谋圣奚敢雨阳寒燠风验殊【庶徵之应本于五事之备如汉儒之论以为有是事必有是应诚属胶固难通然必如王安石说都不消感应将若字做似字解作譬喻亦非召和致祥之道宋儒符舜功曰感应之理非谓行此一事即有此一应统而言之一修德则凡德必修一气和则凡气必和分而言之则肃者雨之类乂者阳之类求其所以然固各有所当其说自较精切】曰明曰旦凛
昭鍳【予幸当重熙累洽之际数十来以来以天下之大地方偏灾或所不免而大槩年谷顺成屡丰报庆非敢自谓五事之修要皆　　上苍懋眷乃克臻此明旦敬事之恍曷敢少懈耳】
有夏有冬旋
斗枢【蔡注解日月之行则有冬有夏云日有中道极南至于牵牛则为冬至极北至于东井则为夏至孔传则谓日月之行冬至各有常度君臣政治大小各有常法深得辰居星拱之象】斋受顼书
諴罔问【帝王传心之学间知见知各有统绪武王斋戒端冕以受帝颛顼之丹书远绍心法不必并书洪范九畴禹受之天武受之禹我　　皇上以洪范之文作宝亦如武受丹书铭之机监豆觞皆帝王心法远宗之要也】
政追舜典实堪摹【孔子删书断自唐虞举凡礼乐政刑兵农水火治天下大经大法皆首见於典　　皇上勤修实政五十五年来创制显庸无不远迈前古臣等谨就管窥所及　　圣德之协庶徵者谨据实胪陈】雝宫骏庙
心斋一
【皇上法　　　天行健圣敬日跻坛　　　庙大祀岁必躬亲五十余年常如一日而于　朝日　夕月　帝王庙　文庙诸中祀凡遇亲祭亦必精禋鷁洁近因　　夀跻八旬复躬祀一周以申钦慤至於法宫　　垂拱对越寅?祷雨告风　　心斋严翼此我　　皇上】
【圣德之?以作肃也　臣庆桂】下泽上生
膏沃濡【管子云如天雨然泽下尺生上尺盖谓圣人之德下逮于人如天降时雨能生万物我　　皇上爱育黎元丙寅唐寅丁酉及本年四次普免各省地丁钱粮丙戌巳亥两次轮免七省漕粮恩施溥博亘古未有至偶遇一隅水早不惜数百万帑金　　命各督抚实心赈恤而且展赈常赈不拘月限总期一夫不致失所其余豁免积欠动逾数十百万或　　跸路所经又必酌蠲地丁钱粮凡以藏富于民俾臻殷阜此即我皇上曰肃时雨若之一徵也】
着述言先诚必立【立言之盛本诸立德立功我　　皇上文以载道　　御制仿白居易新乐府及全韵诗阐　　　祖德之崇隆昭　　继述之兢业上自我　朝发祥东土及　　　列圣宏规下逮唐虞以迄胜国得失烱鍳进退百王据事直书而于敬　　　天命守神器三复及之御制诗自丙辰以来每十二年编为一集初集四四千一百五十余首二集八千四百余首三集】
【万有一千七百余首四集九千七百余首自甲辰以来现在?编五集者又几五千余首彚之以四万计　　御制文自丙辰至癸未编初集者五百余篇自甲申至乙巳编二集者几五百编与丙午後未刻者彚之凡千一百余篇无不可以垂世立教即　　抚时赋物对景　　抒怀亦必本于精理道心而不屑为风云月露易所谓修辞立诚言之有物此我　　皇上圣德之从以作乂也】
綍丝从後信难渝【中庸赞至圣之德曰言而民莫不信而极其盛至于凡有血气莫不尊亲皇上诏谕所及深入民隐容光必照遐方僻壤扶杖观听者煦妪　　德化温如春霁而信皦】
【皦日此我　　皇上曰乂时阳若之一徵也】掌观纹但端
旈黈
【皇上烛炳几先明照万里于凡人才识否亲心术之诚伪而物无遁形庶狱明慎核谳册之?重而按无疑窦他若监古而审时代评艺而别伪真无不洞若观火即始见终盖　　垂拱穆清而六合皆运渊衷此我　　皇上圣德之明以作哲也　臣喀宁阿】背负曝争献昧嵎【孔传解曰哲时燠若谓君能昭哲则时燠顺之蔡传以燠属木而引小明之诗日月方燠以证燠之为春为木按庄子至治之世衆人熙熙如登春台我　　皇上照临所届东及朝鲜西至霍罕无不各安耕凿来享来王此我皇上口哲时燠若之一徵也】
察迩听
彛中允执
【皇上聪听　　　祖　　　考彛训每日夙兴?覧　　　实录始出视事而於祖宗宝训每述以训臣民而又如舜之好问察迩臣工建白苟有可采必加　　俞?至内而】
【部院诸臣外而督抚以及道府下至微员每召对诹询凡以达下情而通民莫而执两用中权衡默运此我　　皇上圣德之作谋作谋也】起元藏用
道如郛
【皇上发虑出谋从容中道每当军书旁午运筹决胜不差累黍而于河道之蓄泄海防之形势皆　　亲临相度在事诸臣禀承　　睿算用底厥成盖天以岁寒而成万物犹人主以谋而成万事此　　皇上曰谋时寒若之一徵曰】待章
宣谕思真睿【孟子言心之官则思思之极则通于微至事事无所不通则作圣矣我　　皇上时几勅命精一执中每封章　　批荅纶诏披宣至诚如神先几立断正孟子所谓圣而不可知之谓神尤非臣等摹绘揣听所能形容万一此又我皇上圣德之睿以作圣也　臣胡季堂】易俗树声轨共趋【虞书之俾予从欲论语之无为而治皆言圣人在上教化四逹如风鼓动莫不靡然我　朝法度修明纪纲整勅士习民风蒸蒸日上此我　　皇上白圣时风若之一徵也】左右史登偏挂漏
【皇上膺图既久　　圣政所颂即茅檐蔀屋身被心知皆能预闻传说不必待记言记动之史也】
诗文集具讵扬铺【凡大政大事必有赋咏序记　　御制诗文集具在皆与政通读者因言
见　　圣非臣等之铺张扬厉也】得全者
圣
圣时宪
【皇上全德全福而言必称　　　天正传说所谓惟天聪明惟圣时宪也　臣福康安御制】求是於
天
天畀俞【予尝谓国之将兴必有祯祥之赐然祯祥之赐由乎　　天而致　　天之之则由乎人每?读实录实录仰见我　　太祖创业艰难求是于天复雠乎　　祖用集鸿勲开基定业大清亿万年丕丕基实肇于此予是以兢兢业业夙夜不遑凛惟休惟恤之戒存监殷监夏之心垂示後世子孙常存此念详见己未岁我　　太祖萨尔浒山之之战书事】隂量晴筹尤谨课【予於四方农时尤深厪念每因各直省督抚及顺天府尹奏报晴雨应期必加欣慰或陈奏稍稽传谕饬查盖深宫五夜筹量靡宁正不敢稍弛警惕也】北绥南屡愿频俱【去年各省奏报秋收分数山东山西陕甘湖南湖北四川福建云贵等处约九分直隶江南广东广西等处约八分屡丰之象南北相同披覧之余殊深额庆】乾乾惟是劳王省【右王省惟岁】
坎坎常因惧职孤【右卿士惟月　臣等幸厠卿士之列自维謭陋称职为难每怀诗人坎坎伐檀之讥】鼎鼎尹箴停晷辔【右师尹惟日】师师民畜贯星珠【右庶民惟星】不惟逸豫圭随【惟王省岁则卿士师尹各省于日月不敢暇逸而庶民亦各安政教不违其欲上行下效如圭之随也　臣金简】必有祯祥鼔应枹【三代以下每侈言符瑞　　皇上实心行实政惟以年谷顺成民物康阜为重正如洪范所陈百谷用成乂用明俊民用章家用平康皆天人相应之理确有可徵正不必双穗三茅始登瑞牒昨因各省诸臣谢　　赐御制御制太常仙蝶诗特申　诫谕】
帝耤
亲维秬维秠
【皇上劭农敬事自即位以来五十四年之间　　亲举斯礼已二十八次去岁以年近八旬　　命自後遣官行礼兴谷祝丰实为前古所未有】边屯报多黍多稌【年来不独内地各处丰稔即新强伊犁乌噜木齐等处亦屯政日开腹地人民迁居耕种聚落殷盛岁获迭增嬴羡每陈陈相因　右百谷用成】持亷饬法官归冶【皇上澄叙官方内外大小诸臣随材器使时加　　训诲每逢京察大计分别黜陟必核辨功罪瑕瑜不掩以昭大功至正之心　心天下臣民无不共仰　　鸿钧之陶冶也　臣舒常】纲举目张王秉鉄【我　朝内外官制折衷前代已臻美备皇上复因时损益如添设江宁布政使各省驿传归按察使设西安承德二府及州县各官随时改定繁简等缺添给武职养亷各省坐粮名粮改挑实兵更定武职官阶纲举目张太阿在握正荀子所谓王鉄也　右乂用明】
恩榜叠覃苹食鹿【自乾隆丙辰壬申庚辰庚寅已亥及昨岁已酉皆以逢　国大庆特开恩科乡试会试以广登进乡试诸生年逾八十者　　赐举人七十以上者　　赐副榜其会试】
【举人年老者分别　　赐以检讨学正等衔又于太学建立辟雍　　亲临讲学设立承德府文庙置生员并予乡试中额他如嘉峪关外镇廸道属亦设学官取士乡试中式者　　恩许驰驿会试每逢　　巡跸所至献赋诸生　　召试录取入彀者　　钦赐中书及举人校写四库全书弆藏　四库外复　　命续缮三部分　　颁扬州文滙阁金山文宗阁杭州文澜阁及颁重刻淳化阁帖於诸书图图书集成佩文韵府於藏书家武英殿刋经史三通及聚珍版流传海内嘉惠艺林士子涵濡　　教泽如辛丑文科之钱甲戌武科之顾麟皆乡会　殿试三元为百年以来科名盛事】羣材广选凤栖梧【凡简用庶官於月选各途外加　　恩甄录如壬戌甲戌会试後选遗卷为明通榜壬申辛已丙戌壬辰辛丑丁未会彳後挑选下第举人皆口别等第引见以知县教职等官录用每届十二年各省选拔诸生贡入成均　朝考後择其尤者分别以京京官知县教职录用士子凡有一材一艺者皆得踊跃功名共遵　　皇路　右後民用章】家早麟趾咏【我　　皇上?　　　袩凝庥於甲辰岁喜见元孙昨岁　　皇上以皇元孙年已就传　　命查四库全书所载唐宋以来及见元孙者仅六家今各陆续奏到五代同堂者现有张子翼古朝爵等几二百家太和翔洽繁衍丁黄以宋庆普为　国祥推之益广矣　臣李绶】人得岁纷鸠首扶
【圣祖仁皇帝举行千叟宴入宴者千人　　皇上时在冲龄侍宴亲见至乾隆五十年继举是典入宴者三千人余不入宴而被赏赉者又几千人七言广　赓　　　韵十体进诗自古养老之典所谓三老五更执醤割牲者　　御制屡正之而盛礼之成醲浃渗漉至大吏上奏礼部议旌老民老妇岁不下数十人百岁以外加赏银币且　　赐诗章而福建省　　钦赐司叶郭锺岳一百十岁来京就祝　　夀布噜特毕班壁特之祖母一百九岁遣孙请　　安太平之世人多夀考其所涵妪者深也　右家用平广】洪释延洪
大圆镜范通模范
化工鑪姒功传学醰而粹【尚书以念为言不一惟大禹谟所云惟帝念说念所云念终始典於学二语为能分疏内圣外王之藴我皇上取洪范之文以鎸斯宝作　　君作师一以贯之矣　臣金士松】
【御制】荒穆勤姚瑕与瑜【书之言耄者有二吕刑之称穆王曰耄荒大禹谟舜之言曰耄勤自古君心敬肆之分其几甚微相去甚远瑕瑜并列法勤戒荒予滋亹矣】无易乃康祝之耳【孔安国传岁月日时无易谓君臣无逸各顺其常而家国享平康之福予与尔诸臣共勉之】有惛曰耄慎哉乎【礼记八十九十曰耄郑注耄惛忘也引左传老将知耄又及之予幸跻八旬而知虑未衰犹然日慎一日也】孜孜以日犹昨志【副章曰自强不息即前者犹日孜孜之意】虩虩员来岂异途【引首宝文曰向用五福盖即八徵耄念之而伸之易震彖传震来虩虩恐致福也圣人之致福未有不从恐惧修省来者】六字分行爻画虙【八徵耄念之宝文凡六字正与羲爻相协】四言攦句体规虞【虞书危微精一之训均以
四言成句兹宝文八徵耄念亦四言】乾
【丨】交纽中天德【纽为交龙象取龙德中正臣朱珪】坤象开方奠地隅【是宝正方法地纵横四寸高凡三寸七分】太尉
芝泥铃逞怪【纬书河图舜以太尉即位与三公临观於黄河龙负图出置舜前黄金柙白玉检黄金?黄芝泥草曰黄章符玺按太尉乃秦官尧时安得有此名盖?纬起於西汉之末王莽假符命以图簒窃故有太尉即位之说至其名物怪诞更不足深辟也】轩辕黄玺?沿肤【春秋运斗枢黄帝时黄龙负图中有玺章文曰天黄符玺亦即因河图所载舜事附会又以为轩辕时事可见?纬家以此剿说雷同耳】同文所识云石?【玉海祥符元年五月甲子详定所言唐开元中玉匮金匮封讫以受命宝印之又贞观中议更造玉玺一方一寸二分同受命宝今请别造玉宝方寸二分同受命宝以封金玉匮又开元中石?以天下同文印封之旧史无制度请以金铸大小同御前宝以天下同文之宝为文二宝封毕进内甲申命参知政事冯拯书封禅玉宝金宝　臣刘墉】定命虽珍亦珷玞【宋史舆服志徽宗政和七年从於阗得大玉踰二尺色如截肪制为宝文曰范围天地幽赞神明和合太和万夀无强其宝九寸号曰定命宝合前所有宝为九诏以九宝为称以定命宝为首且曰八宝者国之神器至于定命宝乃我所自制也又诏镇国受命宝与天皇帝之宝其数有八盖非乾元用九之数比得宝玉於异域受定命之符於神霄乃以范围天地云云十字字为文纵广之制其寸亦九号曰定命宝来年元曰只受又诏差官奏告天地宗庙社稷并御大庆殿受宝百寮称贺徽宗不知慎守神器徒侈言受命虽材美工巧不啻珷玞之溷玉也】崔彧贡朝由拾得【续文献通考至元三十年崔彧得玉印于拾得家以为传国玺献之明邱濬曰秦玺在汉为元后所掷角有微玷魏文帝刻其旁曰魏受汉传国之玺今此印非秦所制者明甚疑即宋元符所得于成阳民家者也云云臣等?读御制国朝传宝记乾隆三年高斌督河时奏进属员濬宝应河所得玉玺古泽可爱文与辍耕录】
【所载蔡仲平本颇朕谓此好事者仿刻所为贮之别殿视为玩好旧器而已仰见　　圣识高卓足以破千古徼求矜耀之惑】咸熙藏府获成都【魏志咸熙元年六月卫瓘至成都得璧玉印文似成信字宣示百官藏於相国府】宝花御押一儿戏【登辛杂识载宋太祖至度宗十五朝御押近　　御制嘉靖玉印记云天子宸章择言鎸玺以示自警正也即偶寓别裁然近玩物不足为训若赵宋之君皆有御押已属不正　　圣论高明光大臣等诵习不胜钦服　臣沈初】诏受钦崇两史巫【宋真宗天禧元年召辅臣於滋福殿观新刻皇帝昭受乾符之宝初祭醮祠表皆用御前之宝上以未尽恪恭故改制焉仁宗庆历八年下学士院定其文别刻皇帝钦崇国祀之宝宰臣陈执中书以代昭受乾符之宝】嘉靖醮章嗤玉?
【内府旧藏玉印一刻为　文皆不能晓法官刘元斌等辨之称为道家心印用于醮籙上章等事　　御制记云此印既刻以玉而其纽复用蹲龙非道家方士所敢用者知为嘉靖好道乃其修醮飞章之所用较之秦皇汉武益为可鄙】汾隂驾祀妄金涂【建炎以来朝野杂记载淳熙十四年有士人聂愿者获一古印文曰皇帝驾祀祀汾隂之宝九字重十三两以为真宗西祀所作时吴琚为淮东总领以五百千赏之取宝献于朝诏藏天章阁聂愿以其宝乃金金所铸偿价未足诣御史府欣之蒋世修为中执法请命有司覆实且言祖宗传宝复归中禁纵使是铜亦当薄赏务重大体岂校细微事下工部将作监覆验之果铜耳】建康垦土空探筞【宋书符瑞志晋建武元年建康民虞由恳土得白玉麒麟玺一文曰长夀万年献晋王盖元帝假此以为中兴之符耸动衆听亦如刘盆子之探符得立也　臣阿必逹】
【御制】灵武召兵等弃繻【玉海六合大同之印唐肃宗灵武召兵所用按是时传国玺尚在蜀中不过以此印号召兵马虽侈言六合亦如关侯之有契繻不足言宝也】既夀永昌器已幻【玉玺谱曰传国玺是秦始皇所刻其玉出蓝田山丞相李斯篆其文曰受命于天既受永昌又宋郑文宝玉玺记载传授本末曰秦玺其围四寸至汉谓之传国玺历代皆用其名永嘉之後复归江左者晋玺也太和之末得自西燕更涉六朝至于隋代者慕容燕玺也刘裕北伐得之关中历晋至隋者姚秦玺也开运间入契丹者石晋玺也当时皆误以为秦玺实则秦玺之失已久云云向尝作国朝传宝记云夫秦玺煨烬古人论之详矣即使尚存政斯之物何得与本朝传宝同贮善夫唐梁肃之言曰鼎之?重玺之去来视德之高下位之安危然则人君承　　祖宗付畀思以永膺斯宝引而勿替其非什袭固守之谓谓夫日新厥德居安虑危凝受皇天大宝命则德足重宝而宝以愈重然则宝固不足重况荆凡得失其事甚幻耶】建中表正
语多诬【续文献通考建文三年凝命神宝方一尺尺六寸九分帝亲定其文曰天命明德表正万方精一执中宇宙永昌先是帝在储位梦神人致上帝命授以重宝元年使者还自西得青於雪山山方踰二尺二年春正月帝郊祀宿斋宫夕梦若有覩乃警寤命玉人琢为大玺冬十二月工成名凝命神宝至是以告天地祖宗为文宣示遐迩百官称贺大宴於奉天门颁赏四夷朝使夫刻玺以为王贞托诸梦寐已失之诬方今和阗春秋底贡美质巨材至九千余筋不啻倍蓗过之彼区区二尺青玉何足珎重耶】撰辞只自铭惕息【予既刻入徵耄念之宝重思执玉持盈懋德永图之意不可不丕播万姓传示子孙因作记以写我心】
取义何尝写悦愉
【御制八徵耄念之宝记首叙年七十时用杜甫句鎸古稀天子之宝蒙天　天眷佑幸无大陨越於兹乂浃旬矣思有所以副八旬开袠之庆鎸为玺以殿诸　　御笔盖莫若洪范八徵之念云云仰见　　皇上兢兢业业日引月长自　　七旬迄今两刻玺文初不以　　圣夀益陆稍隣愉悦而有弛乾惕也】周颂仔肩缷尚未
【御制记又曰予夙愿八十有五满乾隆六十之之数即当归政今逮归政之岁尚有六十一日未息肩万民恒在怀庶徵之八可不念乎云云仰见　　皇上凝承宝位孜亹日新胞与之怀真靡间於夙夜也】
舜歌丛脞戒其母
【御制记又曰　　　坛庙之祀不可不躬亲雨阳之时不可不曰勤民之之养不可不心存苟失其一丛脞随之则吾岂敢云云仰见　　皇上万几日理钜细无遗广运之德所由与姚沩嫓隆也】
康强适性恒庄敬
【御制记又曰兹逮八旬幸赖天佑身体康强一日万几未形智衰不可不自勉也云云仰见　　皇上觇时问夜秉烛待章控辔云驰下业泉涌行礼拜跪规矩冲和三推广亩弥见从容乙夜细书不资靉靆无论耆艾无此矍铄即少壮亦未有能习劳整暇若此者皆由庄敬日强正丹书所谓?则夀也　臣邹奕孝】占关关情厪牧刍【御制记又曰念庶徵即所以念万民云云管子有言食者民之天凡雨阳燠寒风　　　天之占验皆关民之休戚仰见　　皇上诚求保赤盖善言天者必有验于人也】
申锡无疆弥曼羡寅承
有昊敢驰驱
【御制记又曰予沐　　　昊乾鸿贶为独深而予之所寅承　　　锡羡当何如云云仰见　　皇上昭事小心茂膺多福益因昊贶之隆倍切只承之念嘉乐之诗保佑命之自天申之说经者以保佑申三者为重叠辐辏之辞盖　　　天春　　圣人引无极也】六三一孰崇闳竝
【御制记又曰汉唐以来古稀天子才得六六之中至八旬者才得三而三帝之中惟元世祖可称贤其二则予所鄙也即元祖亦未如予之五代同堂云云按三代以下帝王夀登七十者仅武帝梁武帝唐明皇宋高宗元世祖明太祖六帝其中惟梁武帝宋高宗元世祖年登八十无论梁武帝宋高宗不足言即元世祖大有为之君可称贤主然践祚非早建号仅三十五年传孙成宗其诸王世系元史虽无表可稽但计其世次讫顺帝不过四传以视我皇上五代同堂　　御宇五十五年以来康疆逢吉不特古所稀闻直自古未有也　臣郑际唐】二十五轻玩好娱
【国朝受　　　天命采古制为玺宝文始用　国书嗣又兼用古篆尊藏　交泰殿中凡三十有九此外复有受命於天既夀永昌玺及高斌所进宝应玉玺亦附藏内殿殿　　皇上以所贮历年既久纪载失真且有重复考正排次定为二十五宝以符天数并申言人君躬膺大宝在德而不在器大哉王言洵足祛汉唐以来诸君侈言符瑞之惑详见
御制国朝藏宝记】
内禁钤青祛旧载
【御制国朝藏宝记云会典旧称皇帝奉天之宝即传国玺两郊大祀及圣节宫中告天青词用之语尤诞谬　　　大祀遵古礼用祝版署名不用宝圣节】
【宫中未尝有告天事或道籙祝厘时一行之亦不不过偶存其教耳未尝　　命文臣为青词亦未尝用宝盖缘当日修会典诸臣无宿学卓识未曾请　　旨取裁徒沼明明内监所书册档承譌袭?遂至於此】翰臣辍拟仰
成模
【圣祖圣夀望七旬尝欲鎸通用小玺命内廷翰林拟文皆无当　　　圣意者乃定用戒之在得四字庚子岁　　皇上夀跻七旬於避暑山庄新作书堂顔曰戒得即闱　　　圣祖未发之旨今鎸　　八徵耄念之宝遂亦不假词臣帖拟也】羮墙额
赐堂添庆
【圣祖御书五福堂匾额　　　赐世宗恭摹悬之　雍和宫及　圆明园乾隆丙申　　皇上葺宁夀宫之　景福宫因作五福颂书之屏问至甲辰　　皇上喜得元孙五代同堂因即　景福宫增□为五福五代堂而于圆明园及避暑山庄　勤政殿後亦悬是额并鎸五福五代堂古稀天　子宝以致庆　臣达椿】回凖
功彰论采腴【庚辰西师蒇事凖回两部尽入版图皇上追维用兵之始衆议不无疑阻而睿谟独断不五年而大功告成作开惑论以示中外设为春秋硕儒臻成大夫往问之词而折衷】
【於　信　　　天主人人因鎸信　信　天主天主人论中语也】
什赋勤民民为守【敬　　　天勤民之宝　　　圣祖仁皇帝　　　世宗宪皇帝皆以钤御书者　　皇上御笔亦常用之戊辰岁御制四言诗记其梗槩推本　　　天民视】
【听揭以纲纲提要四字心传於千万叶永矢乾乾矢乾乾之句所以圣子孙万万世宪章遵用之凖】
廵摅明理理宁迂
【御制南廵记发明举事机宜必本於敬　　　天明理敬　　　天斯能爱民明理斯能体物因鎸敬天勤民宝寄意】和阗钜质?底旅【宝材以和阗精玉为之考宋徽宗时以和阗产玉遣使索之其国王表称于阗国偻罗有福力知文法黑汗王书与东方日出处大世界田地主汉家阿舅大官家表中称所须大玉一时难得须俟三四年後采得再进可见当日虽遣使往而而不能必致今和阗久入疆索每岁贡玉入京坏材巨质络绎捆载以供典瑞之用古称西旅贡?不足言矣　臣阿肃】
【御制】察哈
鸿勲朡厥俘【书序汤伐三朡俘厥宝玉作宝宝可见古圣王亦未始不以圭为瑞我　　太宗文皇帝天聪九年贝勒多尔衮等收复察哈尔林丹汗全部获历代传国玉玺明年四月　　俞诸贝勒大臣及诸外藩?之诣以符瑞炳着建　国号曰大清改元崇德我朝函一区夏虽在德不在宝　　太宗特俯徇舆情为应　　天顺人之举可谓於汤有光矣】宵旰敷伦朂仍已【予仰邀昊佑锡羡延洪得刻此宝以殿御笔并石渠图籍亦加钤用非以自幸实随寓目可藉可以自儆耳】子孙用玺盼遥吾【後嗣子孙诚能法予念庶徵即以念万民之心至七旬八旬亦用此宝以巩我大清亿万年丕丕基庶足慰予祈天永命之愿耳】　可能符望惟
天贶【予建宁夀宫为归政後莬裘因於宫内建阁名之曰符望今距乾隆六十一年仅隔六载果能幸邀
鸿贶则予望望为克符矣】
直到颐和匪数拘
【宁夀宫有　颐和轩按曲礼人生至百年閲十载各有称名若幼弱壮强艾耆老期之类独耄兼言八十九十陆德明经典释文谓一本作八十曰耋九十曰耄不知耋亦兼七十八十德明於易释文复依马氏作七十曰耋而诗秦风毛传八十曰耋左僖九年杜注七十曰耋故邢昺尔雅疏曰耄有七十八十无正文也即耄属八十而许慎说文九十曰耄刘熙释名则七十曰耄大抵耄自七十至百年为日最长舜年六十受命在位三十有三载则九十三矣而曰耄期若谓九十百年之间卫武公九十有五作抑戒曰亦聿既耄然则期颐以前皆可曰耄由此积数百千万亿京垓秭有隶首不能算摩醯首罗不能知者】
洒墨露垂栞翠版
【御书八徵耄念之宝记刻石】
颁函云捧耀筠觚
【御笔宝记墨刻　　颁赐中外】初元肇祚寛腾诏【今岁　　圣夀八旬敷天同庆於元旦特下　　恩诏颁行天下　　皇上敛时锡福而薄海腾欢春台普乐诚为　　熙朝盛朝　臣钱】二富藏氓
普免租【元旦　　上以八旬夀辰仰荷　　　天祖贻庥率土称庆以至梯航重译祝嘏来庭从古史牒实所未觏允宜广宣湛闓敷锡兆民将乾隆五十五年各直省应徵钱粮通行触免我皇上加惠元元　　恩纶叠沛藏富闾阎仁政实迈千古矣】绕膝三安封
锡砺【上年十一月初八日　　上以新年为　　八旬大庆　　诸皇子禀承家法孝道克循　皇六子进封质亲王　皇十一子封为成亲王　皇十五子封为嘉王嘉亲王　皇十七子封为贝勒】四国产呈砮【会典载朝国每年遣使入贡琉球国间岁一贡安南暹罗二国俱三年一贡向时依期入贡各国使臣不能相值今岁元旦朝贺行礼四国适会共球鹣鲽之盛自古王会开图未能有此钜观也】南交将觐
尧时授【今岁阮光平亲　　觐?祝　　万夀先于上年十二月内据福康安奏阮光平以安南僻处炎荒请　　天朝颁示正朔　　皇上以该国王缔造之初即能崇奉　　天朝定时正朔深可嘉尚因即降　　旨允行谕礼部即将乾隆五十五年时宪书发往交该督等委员賫至镇南关令该国镇目转交国只领并　　谕嗣後每年即着礼部照朝鲜请领时宪书数目发交广西巡抚照此次之例先期颁给无庸远使赴京请领　臣严福】西极还賖
佛拜膜【廓尔喀在後藏外上年归顺遣大头目巴拉八都尔喀哇斯哈哩萨野二名带散番二十三名?賫表文贡物赴京朝　　觐表内称敬奉大皇帝即如敬进奉三宝佛合掌诚心皈依大皇帝驾前等语词意极为?顺于上年十二月抄到京瞻仰　天顔优蒙蒙　　锡赉】帝发生
山跸莅【二月东巡礼崇望秩朝於方岳义举周官原为古圣王不易之典即袁宏汉纪曰东方者万物之所始山岳者灵气之所宅求之物本必于其始取其所必于其宗宗其说亦属可取但後代侈言告功不特剏封禅之仪并专刻宝玺以为金泥玉检之用最为诞妄我　　皇上以八旬展敬降旨今春二月八日啓跸前诣泰安登　岳荐馨为民祈福利且副就瞻按庆典本有岳渎之祭】
【岱宗为五岳之长　　躬亲禋礼亦宜之非如汉唐宋升中之即刻宝亦非供封禅之用也】
素王仁夀
泮旗纡
【皇上崇儒重道统合君师每年春秋释奠文庙或　　亲诣行礼或遣官致祭去祭去岁以庆迓八旬於凡　中祀皆欲　　亲祭一周以尽为君之职今岁二月上丁将　　亲诣释奠而於东巡复　　躬瞻　阙里蠲洁荐享景仰之怀恰符仁夀不仅如诗鲁颂徒以芹藻鸾旗侈言在泮之盛也】春灯排
咏隂阳复【自乾隆丙寅始每岁丿元俱　　御制灯词四章六章八章不等自辛未以来例作八章五十三年戊申　　皇上计至六十年归政相距八载岁赋灯词章章恰符义经全图因以卦名之平声二十一宿捭为韵□声四十三则于诗中蔽入本字今岁所用自随封□卦剥下起复恰合隂阳生生不已之数　臣程昌期】石鼓偕鎸潘薛徒【周宣石鼓向在太学　　皇上閲近时搨本惜其字迹澷漶所存仅三百十字因亲加排次截长补短仍为十章并为之序命新制十鼓列文并列国学又以热河为每岁惠远诘戎之地亦　　命于　文庙鎸刻十】
【鼔列于戟门而太学之旧鼓则命　命缭垣以蔽风雨俾永万世其文宋薛尚功以下诸家各有训释元潘迪重作音训刻碑鼔旁因并　　命词臣依　　新编鼓文字次第择诸家之长为音训附刻　　御制序文碑隂与廸碑并传千古俾閲者一目了然】宿次角亢欢赞华【尔雅释天夀星角亢也本年正月初五日值角初六日值亢正逢　茶宴】野谐箕毕乐游衢【春秋纬云月离于箕则风扬沙诗月离于毕俾滂沱矣是二星本有好风好雨之异而月能各从其好犹庶民之休咎系乎上人之得失也今世际熙和和小民遂生复性真不啻游康衢而歌耕凿也】近
光衆效跻称兕【豳风跻堂称兕之语为自古介眉数典然曰公堂不过一国臣民共申祝颂而已洪范极之敷言是训是行以近天子之光曰天子作民父母者为天下王云云解经者谓之父母者亲之之辞谓之天　王者尊之之辞洪范之尊之尊君亲上较风更为广大真挚矣臣秦承业】
【御制】好德台殷隙过驹【五福之四曰攸好德宋曾巩谓福言攸好则致民於善可知故庶民攸好德则锡之福所以劝天下之人使协於中即予记中念庶徵即以念万民之意此念盖数十年常如一日非自今日始也】篇近夸兮增恧怩视为规也益勤劬?希五叙歛五福皇极敷恩遍九区
新正幸御园即事有作
撰吉銮舆出凤闉奉时施惠仰流鳞又看御苑为春苑倏过七旬称八旬食旰衣宵仍朂已雨量晴较总因民自疆不息吾宿愿耄念宝成继用【向有自疆不息宝以殿御书庚子年鎸古稀天子之宝副以犹日孜孜兹以夀跻八旬鎸八徵耄念之宝仍副以自疆不息盖经书中自儆之语虽多而象首乾法　　天行健至为切要者无踰於此语】
唘跸幸避暑山庄即事
避暑撰良往例循乘舆符望发清晨【每岁幸山庄唘銮日必来马常云待八旬然後乘舆亦遵养之道应尔是以丁未诗有拟届八旬罢鞍马待亦只剩三年之句今已符望是以清晨即乘肩舆而出】生身祝庆来诸部【蒙古未出痘者谓之生身今岁西北新旧各蒙古以至哈萨克因朕八旬大庆胥请偕来祝嘏情殊难却但念其中生身者颇多若令其进京不习水土必致出痘予心有所弗忍是以令其由口外行走于七月内至山庄行庆宴賫以示体恤远人之至意】
庥逮八旬无易由逢无曰苟有怀畏满有增寅山庄侍祖承恩地赤子心仍不失谆
【臣】等伏惟今岁?遇
曼夀宫辰中外胪欢莫不情殷庆祝
皇上厪念西北新旧各蒙古及哈萨克多系生身特命于七月内齐集
避山庄俾得先期展庆就近抒忱兹当撰良
唘跸即以
惠远为怀体恤之
恩无微不至其届期燕向锡賫诸典详见典礼门至避暑山庄即事
露重山田霁晓云广仁岭过意增欣
城隍永吁金瓯固【热河自　　皇祖缔构山庄以来民物恬熙井里殷富俨成一大暑会壬辰岁命升为承德府依祀典创建　城隍庙每岁临幸山庄必先亲致辨香以祈保障】孔庙新排石鼓文【热河既升厅为府增定学额并度地建立　文庙至此亦必躬亲展谒去冬就冬就太学石鼓现存三百十字重排十章亲制石鼔立于戟门之前因念此处为惠远诘戎之地亦命于　文庙鎸制排列用以昭武功而光文治】行庆今年萃中外【今岁八旬大庆自应于京城举行庆典以遂中外祝嘏之城因念西北新旧各蒙古及哈萨克其中生身者颇多令其由口外行走于七月内至山庄庆贺贺俾□忱悃】持盈一已盈忧勤髫龄敢忘承
恩地
祖训聪听尊所闻
登四面云山亭子
奎章辛卯额垂亲谁谓无因却有因【予以康熙辛卯生而亭亦构于是岁此中夙因不可思议】七月上如七月下【是处为山庄中最高处每岁于七月下旬渐凉爽始一登之今岁以祝厘外藩来兹者多又以下旬即当唘跸还宫行庆故于上旬即来登亦佳话也】八旬亭坐八旬人【去岁登此有共汝行将度八旬之句兹来如践前言】碧天云净怀同豁素宇风生兴亦新远望山田秀将实时阳若益祝心寅
避暑山庄回跸即事之作
八十初开宝袠新宫中行庆合旋轮【予仰邀　　昊贶夀跻八旬为从古所罕有俯允臣民所请於宫中行庆因于七月回回跸】鳞瀛列国恩覃遍雁塞生身宴鍚竣【今岁祝嘏安南等国或亲身或遣陪臣皆先期至山庄其见爱戴之忱其迤北生身未出痘者合南北诸藩均于山庄锡宴今早唘銮即即迤北生身者各回本处亦体恤远人之意也】抚此庥嘉惟益惕戒其盈满敢忘寅广仁【岭名是日雨】雨陟原恒事多稼芃山利是真
回跸御园之作
月余先昔御园返【往年驻驆山庄於万夀节後方始行猎九月中旬外乃返御园今年仰沐昊恩夀登八袠礼宜御殿受殿受贺以顺羣情旋京较早月余】乃以八旬庆典谐惭
愧德无称四得盈虚戒有切中怀沿途看穑昨年胜入苑寻题秋中佳虽是舆情申祝悃微嫌争美过安排【内外臣工吁请举行庆典兹自御园至宫沿途排列点缀用申诚悃惟争为美丽未免嫌其繁费耳】
八月十二日进宫行宫旬庆贺礼沿观内外所备衢歌巷舞自觉过当因成二律
大庆未教行庚子【庚子七旬未允臣民之请举行庆典今岁八旬　　昊恩优锡实亦史册罕闻如再矫情过却未免阻衆悃忱】
昊恩优锡浃重臻矫情可再衆诚阻予夀愿同万姓均五十五年天地数八旬八月诞生辰凭舆历覧讶过当弗以为愧为愧频
不惟夹路笙歌沸抑且蔽街楼阁罗增已惭翻心怵惕幸
天庥赐日晴和【今早进宫沿途罗列景亭竞陈歌舞衆情固觉欣跃设遇隂雨物力亦觉可惜昨日微隂幸今天气清朗夹道胪欢俱得申庆忭之忱是亦仰荷　　天庥也】讵知踵事华如许【昔年?值　　圣母六旬七旬八旬藉博　　慈懽今为予八旬庆典司事者踵事增华殊嫌过当虽絰旨谕酌行减彻然好为议论者保无退有後言虽彻然好议论者保无退有後言且予方以不及?庆　　皇考六旬暨　　圣母九旬为憾兹虽羣情难却而覩兹繁费不觉转益歉怀矣】那免後言滋恁麽庆典分明成阙典为君难诚语非讹
【臣】等伏见
万夀庆辰梯航鳞集由
圆明园至
大内衢歌巷舞介
景胪欢又当玉宇舒晴金风荐爽天人恺洽奔走子
来十二日?迎
圣驾还宫自王公卿尹以逮耆庶外暨朝鲜安南琉暹罗南掌缅甸各藩服并土司生番等分道班迎焚香迎焚载道仰覩
天容睟穆深幸万古以来未有之遭逢而惟以仰承睿指不敢过事繁华?绎
奎章感
天休而惜物力期普仁夀於大同所由
元化滋漉龎鸿交鬯莫不奠亲从此亿兆京垓积而
至於无有穷纪长得近
天子之光祝
圣人之夀固中外臣庶所共为祝幸者矣
宴坐斋中偶尔成咏
忽度八旬本不期论成四得述衷思人之常也已偶遇天独哉哉衆所知自夏入秋恒栗栗每隂而霁幸时时【今岁举行庆典中外臣工诚悃固不可却然自山庄以及旋京一切朝仪宴享典礼繁多又由御园往回宫禁沿途缀景胪欢未免过于繁费虽早传旨减彻而势难槩止中设偶遇隂雨不特仪文难整肃物力亦觉可惜故自入夏後即已时深惕虑乃月余以来凡值行庆之日先期或值浓隂届时俱获开霁至昨廿一日庆典蒇事百凡可称顺遂今日宴坐回思倍觉　　昊苍?眷洵非易得於此而不益励寅?予心其何忍乎】诸凡顺遂诸仪蒇宴坐闲吟心益夔
古稀六帝三登八所鄙宋梁所慕元【尝考三代下帝王夀登古称者六而跻八十者惟梁武帝宗高宗元世祖三帝梁宋二帝予所素鄙惟元世一可称杰出而称其世次至顺帝不过四传亦未能如予之亲见五代元孙是予八旬之夀诸福备膺实为从古所未闻自惟藐躬受　　天鸿贶思有所以副之者又岂言词所能宣述耶】惟至元称一代杰逊乾隆看五世孙自思
昊贶如何受益惕藐躬不尽言或可丙辰幸归政希之讵敢必心存
【臣】等钦惟我
皇上建极敷言久道丿化【臣】等伏见
圣袠延增而纯固之
神明愈臻於仁熟义精之境是以
丹毫阐绎视昔有加焉兹?录为
宸章一门?自
七旬开袠以来十一载纪年之作而精微广大有美
毕涵臣等既幸遭逢
懿铄获与编摩尤幸夫
鸿庆备轃
上仪甫辑由是登
期颐以衍章蔀先庚後庚循还迭运嗣此
宸藻纪年与时增盛【臣】等惟当依甸续缮更庆自强不息之隆轨焉
八旬万夀盛典卷四

[book_title]卷五
<史部,政书类,仪制之属,八旬万寿盛典
钦定四库全书
八旬万夀盛典卷五
圣德【一　　敬德一】
【臣】等谨按称天子为圣人昉於华封祝尧三辞而帝典一书史臣首纪之曰克明俊德盖尧之德无能名而尧之舜则臣民所共戴而慕焉者巍巍放勲立极万古夫岂徒致夀富多男之颁已乎洪惟我
皇上广运钦承攸好歛锡五十余载以来
笃膺
昊贶统辑
夀厘惟修德之日蘉聿用祗迪寸衷运量天下粤若古
稀六帝亦有登八三君而
年弥高
德弥劭如我
皇上者开辟至今
天子而圣人允兼备而尠前闻焉伏惟
御极既久以
宥密之基命昭恒德之日新凡夫
立政敷言不特在庭在外臣隣钦承亲炙即薄海亿兆
亦所共见共闻臣等恭编
盛典推原
致福之由谨约举十年近事分类以繋用备寔徵曰敬德以明昭事曰
孝德以美作求曰
健德以着保躬颐性之原曰
勤德以彰省宪諴民之本
仁孚惠而德心式广
文起化而德教旁流至今
俭励还淳
谦尊撝吉神明合撰进修日强夫惟
德如天乃
福亦如天惟曰臻於
万年与天为无极臣民之志庆宁有量哉
皇上亲岁
郊　祀乾隆五十五年
圣夀八旬
躬诣
圜　丘
方　泽
亲祀如初
御制庚戌冬至日
南郊大祀礼成述事【庚戌】
大祀钦承幸八旬三成拾级陟如循长年人感昊恩笃仰事子蒙
俯育亲昆上樵蒸一元燎和鸣芗呹九钧申礼竣欲退难为退度度其能吁
贶频
御制庚戌夏至
方泽礼成述事【庚戌】
厚德资生候一诚执
祀辰
安安蒙贶佑岁岁朂躬亲五月符
祥数八旬受
惠身仍祈霈甘澍与物共含仁
先是乾隆四十四年
皇上以越岁庚子正届
七旬万夀
定皇子恭代
配坛献帛爵礼是年十一月初六日奉
上谕朕自践阼以来恭遇
郊坛大祀一切仪文典礼悉本诚恪之心谨敬将事以期昭格历四十四年如一曰弗敢稍有懈弛惟是越岁庚子朕春秋已届七旬虽自信精力如旧凡升降拜献尚可弗愆於仪但迎
神进爵仪典繁重若各
坛位前俱仍亲诣转恐过疲生惫於精意或有未孚非所
以展
精禋而答
鸿贶也因思
正位上香献爵朕必当躬晋申?至
列祖
列宗配位上香朕仍亲致其献帛爵诸礼着自今年冬至南郊为始令诸皇
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:40:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>