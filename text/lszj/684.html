<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="平夷赋,平夷赋全文在线阅读,平夷赋全文在线下载,大玄古籍书库">
<meta name="description" content="平夷赋，明赵辅撰。辅字良佐，凤阳人。成化元年，由中府都督同知拜征夷将军，因功封武靖伯。三年，总兵征建州女真，还进侯爵。其事迹见明史本传。本书所咏，即为其征女真之事。_平夷赋_全文在线阅读_平夷赋_全文在线下载_大玄古籍书库">
<title>平夷赋_赵辅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">平夷赋</span> <br/>
          作者： <span class="inputVal" id="bkauthor">赵辅</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]2918</span> <br/>
          说明： <span class="inputVal" id="bkdec">平夷赋，明赵辅撰。辅字良佐，凤阳人。成化元年，由中府都督同知拜征夷将军，因功封武靖伯。三年，总兵征建州女真，还进侯爵。其事迹见明史本传。本书所咏，即为其征女真之事。</span> <br/>
          封面： <span class="inputVal" id="bkimg">Z_6152.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]平夷赋
[book_author]赵辅
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]2918
[book_dec]平夷赋，明赵辅撰。辅字良佐，凤阳人。成化元年，由中府都督同知拜征夷将军，因功封武靖伯。三年，总兵征建州女真，还进侯爵。其事迹见明史本传。本书所咏，即为其征女真之事。
[book_img]Z_6152.jpg


[book_title]平夷赋
建州三卫，世为女直，东方之黠虏也。深处万山，林木障天， （「林木障天」，「障」原作「张」，据明朱当■〈氵眄〉国朝典故本、明今献汇言本改。）晴昼如晦，恃险负固已有年矣。永乐间，开原降虏杨木答户者悖逆，率众数百骑往投之。其党类遂滋，日浸强悍。会我太宗文皇帝靖鸡之初，悯生民之艰，不即加兵，姑抚绥之。彼狼子野心，终怀觊觎。乃者守边将吏弗能制御，以致猖狂莫遏。一岁间，寇边者九十七次，杀虏人口十万余。
皇上震怒，乃兴问罪之师。以辅挂靖虏将军印，授以成命，总统戎师。复以太监黄顺、少监张璘监督军务，左都御史李秉提督兵戎。副参厥事，则都督王瑛、武忠；总督粮储，则右佥都御史张岐； （「则右佥都御史张岐」，原脱「右」字，据明朱当■〈氵眄〉国朝典故本、明纪录汇编本补。） 督阵纪功，则监察御史孙珂、崔让、吕雯、边镛；往来游击，则都督王铃、都指挥韩斌；协同游击，则都指挥黄钦；分兵出战，则辽东副总兵都指挥裴显，左右参将孙景、周俊；摧锋破敌，则都指挥杨屿、柯忠、曹广、戴广、杨海荣、杨玉孙、龙文宁、崔胜、焦贵、白傲、盛鉴， （「则都指挥杨屿柯忠曹广戴广杨海荣......」，「广杨」二字原倒置，据明朱当■〈氵眄〉国朝典故本、明纪录汇编本改。） 指挥阎斌、冀晖、李让、宋守中等；综理营阵，则都指挥曹浩、刘通、傅海、王锴；护递馈饷，则都指挥陈信、郭瑄。通得京营与辽东汉番官军五万余众，各秉忠赤，咸奋敌忾，俱以成化丁亥秋九月二十有四日兵分五路，深入虏地。左掖左哨，出浑河、柴河，越石门、土木河，至分水岭。右掖右哨，由鸦鹘关、喜昌口，过凤凰城、黑松林、摩天岭，至泼猪江。中军自抚顺经薄刀山、粘鱼岭，过五岭，渡苏子河，至古城。期以是月二十有九日大兵齐举。时则有若朝鲜国，亦遣中枢府知事康纯、鱼有沼、南怡等，率兵万众以助官军。皆如约抵虏巢，无一后期者。势撼山岳，声震天地。虏寇望风披靡，譬之破竹，迎刃而解。擒斩俘获虏酋指挥苦女等目千数，贼属牛马无筭，巢穴蓄积荡然一空，收其被虏者归厥家。间有遗寇奔遁深山，以保残喘。一月之内，虏境萧然。时积雪盈尺，寒风裂肤，不可久居，乃整兵凯还。寻有遁寇指挥张额的里率其妻赴军门，哀词乞降。且曰：「吾所处之地，自唐以来，人迹罕到。太宗东征至凤凰城而止， （「太宗东征至凤凰城而止」，原脱「凰」字，据明朱当■ 〈氵眄〉国朝典故本、明纪录汇编本补。） 亦未尝入吾境土。今天兵卒然至此，使我父母不相顾，兄弟妻子尽被擒戮，家产已尽，死亡无日，岂非天也耶！」遂具奏纳之。
予惟建州之地，东南接鸭绿江朝鲜国，正南则三江月虎城，正东则毛怜卫、七姓野人、黑龙江奴儿干诸夷，东北洎北率皆海西四百余卫、野人女直，西北又泰宁、富峪、朵颜三卫之虏贼也。而建州实处其中，左右前后尽为夷狄，相去联络，犄角应援。五岭、喜昌、石门又咽喉之地，人不得并行，骑不得成列，乃一夫当关，万夫莫开之险。今王师一举直捣其中，长驱席卷，所向无敌，诚我皇上德动天地，威播华夷，神谟庙筭之所致也。其万万载太平，无疆之休，又肇乎此矣！
予覩成功，不胜雀跃，谨拜手稽首。而作赋曰：
成化丁亥仲夏既望，上御奉天，端拱南向，金印白麻，授钺命将。帝曰：「建州之虏酋，世受国恩之旷荡。兹乃悖逆，荼毒我边，寔罪大而恶极，宜天讨以殄歼。惟渠魁则罔赦，在胁从而悉蠲。」臣拜稽首，「天子万年。臣闻建州女直，东夷猾虏。食肉衣皮，山居林处，借弓矢以凭陵，恃山林之险阻。其心狡黠，其力强圉。蛇突豕奔，倐来忽去。曰汉曰隋，且绥且抚而矣。唐之太宗，乃奋东征之举，仅勒马于凤凰之山。敢肆志于豺狼之所，兹行断出于宸衷，庙筭敢乞于当宁。」帝曰：「俞哉！汝其徂征，阃外便宜，付托在卿。」臣拜稽首。
载欢载竞，爰整其旅，于焉启行。征车彭彭以载道，旗旐央央而严程。发通、津而出山海，历义、锦而抵广宁。览沧海之浩瀚，跻间山之崝嵘。辽河一水而三岔，襄城百里如砥平。乃营细柳，乃阅大兵，带甲十万，铁骑如云；弓刀鳞次，旌旗蔽空，将士贾勇，如彪如熊。精忠炯炯兮贯日，胆气堂堂兮如虹。挥金戈兮止白日，击鼍鼓兮轰雷霆。威信洽而士心一，赏罚公而号令明。列八阵，布五军，分鸟蛇而变龙虎，配天地而合风云。左哨出柴河而掩乎东极，右哨袭太行而捣乎老营。左掖右掖，前军后军，中营握机，总掌权衡。发抚顺而长驱五岭，由喜昌而席卷古城。泼猪江之巨浪汹涌，摩天岭之群峰嶙峋。鸦鹘关险逾于蜀道，凤凰城高并于嵩、衡。黑松林之森森，当白昼而如晦，石门山之矗矗，峙积雪而如银。树木蒙密，蠛蠓过而犹碍，鸟道悬绝，猿猱惧而愁扪。蠢彼虏贼，负固并吞，刬绝壑为濠湟，树巨木为城廓。昼则拒战，夜则冲突，羽镞猬飞，兵刃相薄。移日之间，转战百合。虽周之玁狁，汉之匈奴，未有能过之也。于是我兵鼓勇，敌忾奋发，怒发冲冠。目皆尽裂。乃陈三军，乃召五丁，伐邓林碎昆仑，刷渤澥填东溟，驰龙■〈马某〉以蹴踏，驱虎贲而咆哮。挥倚天之长剑，弯满月之乌号。神枪发而火雷迅击，信炮举而山岳震摇。尽虏酋之所有，罔一夷而见逃。剖其心而碎其脑， （「剖其心而碎其脑」，「剖」原作「贯」，据明朱当■〈氵眄〉国朝典故本、明纪录汇编本改。）粉其骨而涂其膏。强壮就戮，老稚尽俘。若土崩而烬灭，犹瓦解而冰消。空其藏而潴其宅，杜其穴而火其巢。又有朝鲜之一国，率兵万众以效劳。搜天门与地角，刮海底而扬涛。甫及旬日之内，虏境以之萧条。外有毛怜强虏，七姓野人，四百余种之海西，三卫朵颜之天骄，无不心惊而气丧，胆落而魂销。王师全胜以大捷，征夫凯还而歌铙。犹夏启之伐有扈，如帝舜之征有苗也。由是辽左之民，迎拜道边，簟食壶浆，举手谢言：「昔遭虎狼荼毒万千，今我得生，如解倒悬。我得衣，衣天子之赐；我得食，食天子之与。凡此更生，不可枚举。是乃天威远播，庙筭如神。拓其疆而广其宇，诛其罪而吊其民。陋汉、唐之黩武，昭当代之施仁，神武大振于穷荒，圣德光被于四表。车书由此而会同，华夷以之而一统。桓桓猛士，纠纠虎臣，振旅还朝，陛谒紫宸，天颜怡悦，海宇咸春。报功行赏兮世其禄，分茅胙土兮崇其勋。雨露均沾兮九天降，风云庆际兮万方宁。萧韶九成兮百兽舞，于羽两阶兮四夷宾。耕田凿井兮利其利，出作入息兮尧舜民。熙熙皥皥兮俗化美，巍巍荡荡兮而天下。莫知所云也。
成化四年春三月十九日，奉天翊卫推诚宣力武臣、特进荣禄大夫、总兵官、靖虏将军、柱国、武靖侯凤阳赵辅书。（「成化四年春三月十九日......柱国武靖侯凤阳赵辅书」一段文字，原本无，据明朱当■〈氵眄〉国朝典故本补。）

        </div>
      </div>
    </div>
  </div>
</div>
<!--update:2025-08-30 09:43:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>