<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="帝系一,帝系二,帝系三,帝系四,帝系五,帝系六,帝系七,帝系八,帝系九,帝系一○,帝系一一,后妃一,后妃二,后妃三,后妃四",崇儒一,崇儒二,崇儒三,崇儒四,崇儒五,崇儒六,崇儒七,道释一,道释二,礼一,礼二,礼三,礼四,礼五,礼六,礼七,礼八,礼九,礼一○,礼一一,又礼一一,礼一二,礼一三,礼一四,礼一五,礼一六,礼一七,礼一八,礼一九,礼二○,礼二一,礼二二,礼二三,礼二四,礼二五,礼二六,礼二七,礼二八,礼二九,礼三○,礼三一,礼三二,礼三三,礼三四,礼三五,礼三六,礼三七,礼三八,礼三九,礼四○,">
<meta name="description" content="中国宋代制度史。徐松自《永乐大典》中辑出。有缪荃孙、屠寄整理之广雅书局稿本、刘富曾整理之嘉业堂清本、北京图书馆于1935年据徐辑原稿影印的线装本和1957年中华书局缩印的精装本等。徐松(1781—1848),字星伯,中国清代顺天大兴(今属北京)人。嘉庆十年(1805)进士,历任翰林院编修、内阁中书、礼部郎中、陕西榆林府知府等职。除辑编有《宋会要》、《宋三司条例考》、《宋元马政考》等史籍外,还有《新疆志略》、《新斠注地理志集释》、《唐登科记考》等著作。宋代修撰的会要,前后成书11种,达3000余卷,但大都散">
<title>宋会要辑稿_徐松_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">宋会要辑稿</span> <br/>
          作者： <span class="inputVal" id="bkauthor">徐松</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]9277748</span> <br/>
          说明： <span class="inputVal" id="bkdec">中国宋代制度史。徐松自《永乐大典》中辑出。有缪荃孙、屠寄整理之广雅书局稿本、刘富曾整理之嘉业堂清本、北京图书馆于1935年据徐辑原稿影印的线装本和1957年中华书局缩印的精装本等。徐松(1781—1848),字星伯,中国清代顺天大兴(今属北京)人。嘉庆十年(1805)进士,历任翰林院编修、内阁中书、礼部郎中、陕西榆林府知府等职。除辑编有《宋会要》、《宋三司条例考》、《宋元马政考》等史籍外,还有《新疆志略》、《新斠注地理志集释》、《唐登科记考》等著作。宋代修撰的会要,前后成书11种,达3000余卷,但大都散佚,惟赖本书保存最多。本书厘分为200册共376卷,约800余万言。内容分为帝系、后妃、乐、礼、舆服、仪制、瑞异、运历、崇儒、职官、选举、食货、刑法、兵、方域、蕃夷、道释等17大门类,每大类之下分列若干细目,按年月排比史料,较详实地记述了宋代政治、经济、军政、文化等各方面的典章制度和社会史事。其中以礼类、职官类、食货类篇幅最多。记事详瞻、生动和具体,有些内容为他书记载简略或不详,有些则仅见于本书,具有较高的史料价值和参考价值,是研究宋史最基本的文献之一。但由于本书是宋会要残余部分的辑编,今流行辑本又未作细致的整理,以致书中文字脱漏、残昏、羼混、讹误、重复、衍文、颠倒等情形较为严重,今已有王云海著《宋会要辑稿考校》等书,对此多所改正补校,可供参考利用。</span> <br/>
          封面： <span class="inputVal" id="bkimg">Z_6068.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]宋会要辑稿
[book_author]徐松
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]9277748
[book_dec]中国宋代制度史。徐松自《永乐大典》中辑出。有缪荃孙、屠寄整理之广雅书局稿本、刘富曾整理之嘉业堂清本、北京图书馆于1935年据徐辑原稿影印的线装本和1957年中华书局缩印的精装本等。徐松(1781—1848),字星伯,中国清代顺天大兴(今属北京)人。嘉庆十年(1805)进士,历任翰林院编修、内阁中书、礼部郎中、陕西榆林府知府等职。除辑编有《宋会要》、《宋三司条例考》、《宋元马政考》等史籍外,还有《新疆志略》、《新斠注地理志集释》、《唐登科记考》等著作。宋代修撰的会要,前后成书11种,达3000余卷,但大都散佚,惟赖本书保存最多。本书厘分为200册共376卷,约800余万言。内容分为帝系、后妃、乐、礼、舆服、仪制、瑞异、运历、崇儒、职官、选举、食货、刑法、兵、方域、蕃夷、道释等17大门类,每大类之下分列若干细目,按年月排比史料,较详实地记述了宋代政治、经济、军政、文化等各方面的典章制度和社会史事。其中以礼类、职官类、食货类篇幅最多。记事详瞻、生动和具体,有些内容为他书记载简略或不详,有些则仅见于本书,具有较高的史料价值和参考价值,是研究宋史最基本的文献之一。但由于本书是宋会要残余部分的辑编,今流行辑本又未作细致的整理,以致书中文字脱漏、残昏、羼混、讹误、重复、衍文、颠倒等情形较为严重,今已有王云海著《宋会要辑稿考校》等书,对此多所改正补校,可供参考利用。
[book_img]Z_6068.jpg


[book_title]帝系一
帝号
【宋会要】
僖祖立道肇基积德起功懿文宪武睿和至孝皇帝，讳朓，汉京兆尹广汉之后。生于燕蓟，仕唐，历永清、文安、幽都三县令。建隆元年三月，追尊曰文献皇帝，庙号僖祖。谥议，翰林学士窦俨撰；册文，中书舍人扈蒙撰。陵曰钦陵。在幽州。大中祥符五年闰十月，加谥曰文献睿和。册文，枢密使、同中书门下平章事王钦若撰。以上《国朝会要》。谥号中「立道肇基积德起功懿丈宪武」一十二字，大观元年九月加上「元」字原脱，据下文及《宋史》卷二○《徽宗纪》二补。。《续会要》。治平四年三月，以英宗祔庙，告迁神主，奉藏于夹室。熙宁五年十一月二十五日，复奉神主为太庙始祖。(太)[大]观元年九月加今谥。谥议，翰林学士薛昂撰；册文，宰相蔡京撰。以上《续国朝会要》。
顺祖惠元睿明皇帝，讳珽，僖祖子。历藩镇从事，兼御事中丞。建隆元年三月，追尊曰惠元皇帝，庙号顺祖。谥议，翰林学士窦俨撰；册文，中书舍人赵逢撰。陵曰康陵。在幽州。大中祥符五年闰十月加今谥。册文，参知政事陈彭年撰。以上《国朝会要》。《续会要》云：册文，枢密使陈尧叟撰。熙宁五年十一月二十五日，以奉僖祖为太庙始祖，告迁神主，奉藏于夹室，依礼不讳不忌。以上《续国朝会要》。
翼祖简恭睿德皇帝，讳敬，顺祖子。历营、蓟、涿三州刺史。周显德中，赠左卫上将军。建隆元年三月，追尊曰简恭皇帝，庙号翼祖。谥议，翰林学士窦俨撰；册文，
中书舍人赵逢撰。陵曰靖陵。在幽州。本曰定陵，干兴元年七月改。大中祥符五年闰十月加今谥，册文，参知政事王曾撰。以上《国朝会要》。《续会要》云：册文，参知政事丁谓撰。元佑元年正月，以神宗祔庙，告迁神主，奉藏于夹室，依礼不讳不忌。以上《续国朝会要》。
宣祖昭武睿圣皇帝，讳弘殷，翼祖子，母曰简穆皇后刘氏。仕周为龙捷左厢都指挥使，岳州防御使。显德三年七一月二十六日崩，赠武清军节度使。建隆元年三月，追尊曰昭武皇帝，庙号宣祖。谥议，翰林学士窦俨撰；册文，中书舍人扈蒙撰。陵曰安陵。在开封府开封县，今奉先资福禅院即其地。干德二年，改卜于河南府巩县。景德四年，析巩、偃师、缑氏、登封县地，置县曰永安，以奉陵寝。大中祥符五年闰十月加今谥。册文，宰臣王旦撰。以上《国朝会要》崇宁二年十二月，以哲宗祔庙，告迁神主，奉藏于夹室。三年十月二十九日，立九庙，复祀。以上《续国朝会要》
太祖启运立极英武睿文神德圣功至明大孝皇帝，讳匡胤，宣祖第二子，母曰昭宪皇后杜氏。后唐天成二年丁亥岁二月十六日，生于西京夹马营。干德元年诏以其日为长春节。仕周为殿前都点检，归德军节度使。显德七年正月四日，受周禅于崇元殿。年三十四。干德元年十一月，上尊号曰应天广运仁圣文武至德。册文，宰臣范质撰。开宝元年十一月，加号应天广运圣文神武明道
至德仁孝。册文，宰臣赵普撰。九年十月二十日，崩于万岁殿。年五十。太平兴国二年四月二十五日，葬于永昌陵，在河南府永安县。谥曰英武圣文神德，庙号太祖。谥议，翰林学士李昉撰；册文，沈义伦撰；哀册文，宰臣薛居正撰。大中祥符元年十一月，加谥曰启运立极英武圣文神德元功大孝。谥议，宰臣王旦撰；册文，参知政事冯拯撰。五年闰十月，再加今谥。册文，宰臣向敏中撰。年号三：建隆四年十一月十六日改干德，干德六年十一月二十四日改开宝。
帝号杂录
太祖开宝四年八月二十六日，宰臣赵普等上表请加尊号曰应天广运兴化成功圣文神武明孝至德仁孝明道：原作「明孝」，据后文所加尊号改。，表三上，诏答不允。九年正月二十六日，皇弟晋王率 臣上表，请加尊号曰应天广运一统太平圣文神武明道至德仁孝皇帝，以汾晋未平，燕蓟未复，不欲称「一统太平」，诏答不允。二月五日，晋王等复上表请上尊号曰应天广运立极居尊圣文神武明道至德仁孝，表三上，诏允所请，候郊禋毕受册。及礼成，有司将奉宝册行礼，复诏止之。
帝系 宋会要辑稿 帝系一 帝 号 《十朝纲要》
《十朝纲要》
太宗至仁应道神功圣德文武睿烈大明广孝皇帝，讳炅，宣祖第三子，母曰昭宪皇后杜氏。晋天福四年己亥岁十月七日，生于开封府浚仪县崇德坊护圣营官舍。《宋朝会要》：开宝九年诏以其日为干明节，淳化元年改寿宁节。初名匡乂，建隆元年改名光义。为殿前都虞候、睦州防御使。八月，迁太宁军节度使。二年七月，加同中书门下平章事。干德二年六月，加兼中书令。开宝六年七月，封晋王。九年十月二十日即位，改今讳，年三十八。太平兴国三年十一月，上尊号曰应运统天圣明文武。《宋朝会要》：册文，宰臣薛居正撰。六年十一月，加号应运统天睿文英武大圣至明广孝。《宋朝会要》：册文，宰臣赵普撰。端拱二年十二月，诏省去尊号。淳化元年正月， 臣复上尊号曰法天崇道。《宋朝会要》：册文，宰臣吕蒙正撰。三年三月二十九日，崩于万岁殿，年五十九。十月十八日，葬于永熙陵，在河南府永安县。谥曰神功圣德文武，庙号太宗。《宋朝会要》：谥议，翰林学士承旨宋白撰；册文，参知政事李至撰；哀册文，宰臣吕端撰。大中祥符元年十一月，加谥曰至仁应道神功圣德文武大明广孝。《宋朝会要》：谥议，宰臣王旦撰；册文，参知政事赵安仁撰。五年闰十月加今谥。《宋朝会要》：册文，枢密使、同中书门下平章〔事〕王钦若撰。年号五：太平兴国九，雍熙五，端拱三，淳化六，至道四。《宋朝会要》：开宝九年十二月二十二日，改太平兴国。九年十一月十一日，改雍熙。五年正月十七日，改端拱。三年正月一日，改淳化。淳化六年正月一日，改至道。
帝系 宋会要辑稿 帝系一 帝 号 李《十朝纲要》
李《十朝纲要》
仁宗体天法道极功全德神文圣武〔睿〕哲明孝皇帝睿：原作「浚」，据《宋史》卷九《仁宗本纪》一改。，讳祯，真宗第六子，母曰章懿皇后李氏。大中祥符三年庚戌四月十四日生。《宋朝会要》：干兴元年诏以其日为干元节。初名受益。七年三月授左卫上将军，封庆国公。八年十二月，迁特进、忠正军节度使、检校太尉、兼侍中，封寿春郡王。天禧元年二月，加中书令。二年二月，迁开府仪同三司、守太保、兼中书令、行江宁尹、建康节度使，进封升王。八月，立为皇太子，改今讳。干兴元年二月十九日即位。年十三。天圣二年十一月，上尊号曰圣文睿武仁明孝德。《宋朝会要》：册文，宰臣王钦若撰。明道二年二月，加〔尊〕号睿圣文武体天法道仁明孝德。《宋朝会要》：册文，宰臣吕夷简撰。七月，诏省「睿圣文武」字。景佑二年十一月，加〔尊〕号景佑体天法道钦文聪武圣神教德。《宋朝会要》：册文，宰臣吕夷简撰。宝元元年十一月庚戌，加号宝元体天法道钦文聪武圣神孝德。《宋会要》册文，宰臣张士逊撰。康定元年三月，诏省「宝元」字。嘉佑八年三月二十九日，崩于福宁殿。年五十四。十月二十七日，葬永昭陵。在河南府永安县。谥曰神文圣武明孝，庙号仁宗。
《宋朝会要》：谥议，翰林学士王珪撰；册文，宰臣曾公亮撰；哀
册文，宰臣韩琦撰。《续宋朝会要》：谥号中「体天法道极功全德(浚)[睿]哲」十字，元丰六年十一月加上，系《续会要》。元丰六年十一月加今谥。谥议，翰林学士邓润甫撰润：原作「闰」，据《宋史》卷三四三本传改。；册文，宰臣王珪撰。年号九：天圣九，明道二，景佑四，宝元二，康定一，庆历八，皇佑五，至和二，嘉佑八。《宋朝会要》：干兴二年正月一日，改天圣。天圣十年十一月六日，改明道。明道三年正月一日，改景佑。景佑五年十一月十八日，改宝元。宝元三年二月二十一日，改康定。康定二年十一月二十日，改庆历。庆历九年正月一日，改皇佑。皇佑六年四月一日，改至和。至和三年九月十三日，改嘉佑。
【宋会要】
孝宗，高宗皇帝之子也。初，艺祖皇帝六世孙秀王娶夫人张氏，以建炎元年丁未岁十月二十二日生上于秀州嘉兴县。绍兴三十二年八月二十六日，诏以其日为会庆节。是夜赤光满室，如日正中，高宗皇帝知其生有圣瑞，诏鞠于宫中。绍兴三年二月，授和州防御使，赐名瑗。授贵州防御使。五年五月，授保庆军节度使，封建国公。十二年二月，授检校少保，进封普安郡王。十七年六月，授常德军节度使。三十年二月，立为皇子，改赐名玮。授宁国节度使、开府仪同三司，进封建王。三十一年十月，授镇南军节度使。三十二年五月，立为皇太子，改今名。六月十一日，受内禅，即皇帝位。年三十六。淳熙十六年二月，逊位于光宗皇帝，退处重华宫，上尊号曰至尊寿皇圣帝。册文，宰臣留正撰。绍熙五年六月九日，崩于重华殿。年六十八。谥曰哲文神武成孝，庙号孝宗。谥议议：原作「册」，据前各帝例改。，翰林学士李(献)[巘]撰；谥册文，知枢密院事赵汝愚撰；哀册文，左丞相留正撰。庆元三年六月，加谥曰绍统同道冠德昭功哲文神武明圣成孝。谥议，中书舍人、参知政事、兼知枢密院事谢深甫撰。
帝系 宋会要辑稿 帝系一 帝 谥
帝谥
【宋会要】
孝宗绍统同道冠德昭功哲文神武明圣成孝皇帝原眉批云：「此条已见前，虽复文，仍须支其重复，补于前英宗条内。」。能官贤才曰哲，帝德广地运曰文，应变无方曰神，保大定功曰武，持盈守满曰成，慈惠爱亲曰孝。后加上「绍统同道冠德昭功明圣」十字。
光宗循道宪仁明功茂德温文顺武圣哲慈孝皇帝原眉批云：「接前页孝宗后。」。初谥宪仁圣哲慈孝。圣能法天曰宪，施仁服义曰仁，通达先知曰圣，能官贤才曰哲，视民如子曰慈，继先述事曰孝。后加上十字。华协于帝，恭己无为，循道也；恢洪祖业，润色增光，明功也；汲汲为学，业业致孝，茂德也；小心翼翼，光被四表，温文之谓也；保大定功，遵养时晦，顺武之谓也。合「宪仁圣哲慈孝」之号。
帝系 宋会要辑稿 帝系一 太子谥
太子谥
【宋会要】
昭成太子元僖，初谥恭孝。不懈为德曰恭，慈惠爱亲曰孝。干兴元年改谥昭成。明德有功曰昭，安民立政曰成。
悼献太子佑。中身早夭曰悼，聪明睿智曰献。
献愍皇太子茂，初谥冲献，后改谥献愍。
庄文皇太子 。谥赐。
景献皇太子询。耆意天图曰景，文贤有成曰献。
帝系 宋会要辑稿 帝系一 庙号追尊
庙号追尊
【宋会要】
太祖建隆元年二月五日，有司言：「追尊四庙，合撰帝后谥号、陵名。」诏翰林学士、判太常寺窦俨撰进。三月二十四日，窦俨请上皇高祖文安府君谥曰文献皇帝，庙号僖祖，陵曰钦陵。皇祖中宪府君谥曰惠元皇帝，庙号顺祖，陵曰康陵。皇祖骁卫府君谥曰简恭皇帝，庙号翼祖，陵曰定陵。皇考太尉府君谥曰昭武皇帝，庙号宣祖，陵曰安陵。诏恭依。
九月九日，太常礼院言：「将来皇帝御崇元殿，备礼册四亲庙。按礼文，天地、宗庙之飨及出征、巡狩、大射、养老皆博士引卿，卿引皇帝。惟追崇祖宗不载太常博士赞引之事。唐大中初，追尊顺宗、宪宗谥号，皇帝于宣政殿授玉册，遣宰臣以下持节奉册赴太庙。授册日，帝既御殿，百僚拜讫，乃降阶，跪授册于太尉。拜授讫，礼官俟太尉奉册出宣政门，然后升殿。伏请自今凡皇帝亲行礼，皆太常卿赞导奉引「导」下原衍「礼」字，据《宋史》卷一○八《礼志》一一删。。」奏可。二十七日，帝御崇元殿，备礼，遣使奉册上四庙谥号。
真宗大中祥符元年六月五日，诏曰：「朕以寡昧，获奉宗祧。恭膺累洽之祥，汔致小康之理。干文诏锡，瑞命荐臻。仰承孚佑之仁，上赖贻谋之庆。迫于舆诵，将议升中。盖以答三灵之眷怀，奉二圣之登配。戒期有素，讲礼惟夤。且念建号施名，盖率遵于典故；奉先尊祖，宜罄尽于追崇。考于旧史之文，仍存加谥之制。即当讲求茂实，蹈咏鸿徽。备物典章，祗荐于寝庙；侑神宗祀，对越于高明。庶尽冲人之心，以报昊天之德。太祖英武圣文神德皇帝、太宗神功圣德文武皇帝，宜令所司，定加尊谥。俟封禅礼毕，择日恭上宝册。」七月八日，诏宰臣王旦撰谥议，参知政事冯拯撰太祖谥册文并书，赵安仁撰太宗谥册文并书，拯又书谥宝文。
八月一日，王旦，上议，请加谥太祖曰启运立极英武圣文神德玄功大孝皇帝，太宗曰至仁应道神功圣德文武大明广孝皇帝。诏恭依，遣官告天地、庙、社，仍命配座玉册并书庙文并载新号。
十一月二十七日，帝于朝元殿备礼，奉祖宗尊谥册、宝，再拜授摄太尉王旦，奉之以出，安太祖册、宝于玉辂，太宗册、宝于金辂丞：疑当作「蒸」。，诣太庙奉上。
五年闰十月十一日，诏曰：猥以眇质，获绍宝图。缅念聿修，居怀若厉。此者躬延真驭，启迪帝先。孚佑黎元，积丰功于上古；保绥宗社，垂鸿庆于后昆。锡羡聿昭，感慰交集。是敢扬祖祢之丕烈，增典册之徽称。茂展孝思，用□燕翼。太庙六室各奉上尊谥二字，择日备礼奉册。」
十八日，中书门下与礼官等参议，请加上僖祖曰文献睿和，顺祖曰惠元
睿明，翼祖曰简恭睿德，宣祖曰昭武睿圣，太祖曰启运立极英武睿文神德圣功至明大孝，太宗曰至仁应道神功圣德文武睿烈大明广孝。诏恭依，仍俟上圣祖册礼毕奉上。命枢密使王钦若撰僖祖册文，陈尧叟撰顺祖册文，参知政事丁谓撰翼祖册文，宰臣王旦撰宣祖册文，向敏中撰太祖册文，王钦若撰太宗册文并(并)书。
六年十月二日，宰臣、摄太尉王旦奉册、宝诣元德皇太后庙，改上徽号曰元德皇后，升祔太宗庙室。
天禧元年正月九日，帝诣文德殿备礼奉宝册，拜授摄太尉向敏中，持节奉册升辂以赴太庙。翌日，敏中奉上六室。
仁宗天圣二年八月十五日，诏曰：「先皇帝临御八纮，忧劳万务，两巡河朔，亲统戎师，以栉风沐雨之勤，成展义省方之事。繇是殊邻修好，中夏偃戈，西裔称藩，三边绝警。牛马休于林麓，疆亩遂其耕耘。路罕拾遗，家无转饷。丞民老幼太宗：原作「大室」，据《宋史》卷一○八《礼志》一一改。，得全其生。二十年间，最为隆盛。而谥号之内，略其威武之称；中外之人，咸有郁嗟之论。斯岂朕奉扬先烈、褒显世功之意也!始于前岁，尝议增加，属奉山陵，因而稽缓。今者类禋俯及，孝飨方伸。瞻二圣之旧规，有追崇之茂典。用昭美称，式播无穷。宜于先帝谥号内用此意重详定，加二字为八字。仍令两制与太常礼院详定以闻。」二十七日，翰林学士承旨利瓦伊等请加上真宗谥号曰文明定武章圣元孝皇帝。诏恭依。
十一月十日，帝备礼大庆殿庭，奉册、宝，命宰臣王钦若持节上于庙室。
庆历四年七月二十二日，诏俟南郊礼前，改谥庄懿皇后曰章怀，庄穆皇后曰章穆，庄献明肃皇太后曰章献明肃，庄懿皇太后曰章懿，庄惠皇太后曰章惠。八月二十五日，太常礼院言：故事只以册、宝告庙，更不改题神主。从之，议具庙议。
十一月二十二日，帝备礼大庆殿庭，奉册、宝授太尉，上于庙室。
五年十月九日，摄太尉、宰臣陈执中奉册、宝诣奉慈庙，改上章献明肃皇太后徽号曰章献明肃皇后，章懿皇太后徽号曰章懿皇后，升祔真宗庙室。《宋史》：十月，文德殿奉安宝、册，帝服通天冠、(降)[绛]纱袍，执圭。太常奏乐，百官宿庙堂。次日，有司荐享诸庙。寅时，复诣正衙，宰臣、行事官赞导册、宝至大庆殿庭，发册，出宣德门，摄太尉贾昌朝、陈执中受以赴奉慈庙，上宝、册，告迁二主，皆涂「太」字，祔于太庙。
七年七月八日，诏曰：「先皇帝继圣御图，右文敷化，睦邻讲好，封(代)[岱]告成。二纪之间，三代可复。载惟谥号之册，未殚善美之文，夙夜靡遑，人神觖望。属
肇修于元祀，宜加上于徽名，传之无穷，庶申永慕。将来南郊宜增真宗皇帝谥如先朝，再上祖宗谥号之仪。其令两制、太常礼院详定以闻。」八月十一日，命宰臣陈执中撰加谥册文，枢密使夏竦书。二十五日，翰林学士张方平请加上真宗谥号曰膺符稽古成功让德文明武定章圣元孝皇帝。诏恭依。
二十六日，召近臣观册，书真宗加谥位版于崇政殿。初，帝跪设位版，书毕，再拜，涕泣久之。十一月五日，诏学士院撰加上真宗谥号乐章。二十五日，帝诣大庆殿，备礼奉真宗加谥册、宝，拜授摄太尉陈执中，持节奉册升辂，赴太庙奉上。
神宗元丰六年三月二十五日，诏：仁宗皇帝、英宗皇帝尊谥宜加上至十六(年)[字]，有司详具典礼闻奏，仍于大礼前择日奉上册宝。
五月二日，诏加上仁宗皇帝、英宗皇帝尊谥改作奉上徽号，仍令三省官、杂学士以上与太常寺官同详定以〔闻〕，礼部尚书撰议文。
闰六月四日，诏改差翰林学士邓润甫撰仁宗、英宗徽号议文。
二十五日，宰臣王珪等请上仁宗皇帝徽号曰体天法道极功全德神文圣武(浚)[睿]哲明孝皇帝。是日，又上英宗皇帝徽号体干膺历隆功盛德宪文肃武睿神宣(者)[孝]皇帝。
七月二十七日，诏仁宗皇帝徽号册文命宰臣王珪撰珪：原作「撰」，据《宋史》卷二一一《宰辅表》二改。，门下侍郎章惇书；英宗皇帝徽号册文命宰臣蔡确撰，中书侍郎张璪书；两朝徽号宝文命尚书右丞王安礼书礼：原作「书」，据《宋史》卷二一一《宰辅表》二改。。
十一月二日，帝诣大庆殿，备礼奉徽号二宝授左仆射王珪二宝：据下文，疑当作「宝、册」。，赴太庙奉上仁宗室。又授徽号宝、册于右仆射蔡确，赴太庙奉上英宗室。
哲宗绍圣二年正月二十一日，帝谓辅臣曰：「祖宗谥号各加至十六字，神宗皇帝今止初谥，尚未增加，宜考求典故以闻。」宰臣章惇等对曰：「祖宗加谥，岁月不定。真庙初加八字是天圣二年，今神宗祔庙已十年，故事加徽号必在南郊前，谨如圣旨讨阅以闻。」
三月四日，诏曰：「朕恭惟先皇帝经德秉哲，君临万邦，十有九年。若古之道，考其政事；功烈之茂，匹休三王。而谥号所纪，曾未之以究宣万一。朕嗣有大业，惧德不类，无以光于前人。盖圣人之在天下也，神化独运，民无能名，而盛德形容，言可拟象。矧是追崇之礼，固存列圣之规。其率旧章，申加徽号，用扬显烈，垂之无穷。先帝谥号见今六字「六字」二字原脱，据本卷后文绍兴十二年十一月四日诏之文例补。「六字」谓「英文烈武圣孝」也，见《宋史》卷一七《哲宗本纪》一。，宜增上徽号十字，如祖宗故事。令三省、枢密院官、御史中丞、杂学士已上，同太常寺集议闻奏，仍令礼官详具礼以闻。」
二十八日，命翰林学士蔡卞撰议文。
四月二十七日，诏加上神宗皇帝徽号，于大礼前三日
行礼如故事。
五月十一日，尚书礼部言：「增上神宗皇帝徽号系大礼前三日，皇帝初斋日大庆殿为明堂，欲乞文德殿行发册、宝之礼。」从之。
十七日，诏加上神宗皇帝徽号册文，又命宰臣章惇撰，门下侍郎安焘书册宝，中书侍郎李清臣书册文。
十八日，宰臣章惇等请上神宗皇帝徽号曰绍天法古运德建功英文烈武钦仁圣孝皇帝。
七月四日，宰臣章惇上所撰增上神宗皇帝徽号册文，诏恭依。
九月十六日，帝诣文德殿，备礼奉徽号宝、册授宰臣章惇，上于太庙神宗室。
徽宗崇宁三年三月二十六日，诏曰：「哲宗皇帝聪明睿知，天性夙成。嗣服之初，遵养渊默，洎总威柄，发挥强刚，黜除奸回，修复法度。熙丰之政，灿然再新。十有六年，底于至治。而谥号所纪，未能究宣。朕自缵承，因心则友，凡在典礼，必极其隆。仰稽追崇之文，具存祖考之训。虽体道之妙莫显于言声，而御世之经可求于拟象。载扬丕烈，昭示无穷。宜加上哲宗皇帝谥号共为一十六字。令(省三)[三省]、枢密院官、御史中丞、杂学士、太中大夫以上，与太常寺同共集议合增徽号，仍令礼官详具典礼以闻。」
二十八日，诏曰：「恭惟神宗皇帝以道在天下，而以政事治之。若稽唐虞三代之隆，垂裕万世，无疆之统，与天地造化相为终始。其功德之盛，岂言之一二所能该 !而奉上徽号，循用旧章，必假丕扬，着之典册。绍圣之诏，竭意追崇，当时议臣讲求弗尽。夫帝德广运，非『运德』也；巍巍乎其有成功，非『建功』也。言既未安，理亦随失，殆未足以仰慰在天之神，而昭示于后。哲宗皇帝屡欲更定，未及修行。肆予缵承，安敢辄止 宜令三省、枢密院官、御史中丞、杂学士、太(宗)[中]大夫以上，与太常寺同共集议，礼官详具典礼以闻。」
五月六日，命翰林学士承旨张康国撰更定神宗皇帝、增上哲宗皇帝徽号议文。
六月六日，命宰臣蔡京撰神宗皇帝、哲宗皇帝徽号册文并书。
七月二十三日，宰臣蔡京等上更定神宗皇帝徽号曰体仁显道帝德王功英文烈武钦仁圣孝皇帝。是日，又(上增)[增上]哲宗皇帝徽号曰宪元继道显德定功钦文睿武齐圣昭孝皇帝。
八月十一日，命中书侍郎赵挺之书神宗皇帝徽号宝文，尚书右丞吴居厚书哲宗皇帝徽号宝文。
十一月二十三日，上诣文德殿，备礼奉更定神宗皇帝徽号册、宝授宰臣蔡京，上于太庙室。是日，又奉哲宗皇帝徽号册、宝授知枢密院蔡卞，上于太庙室。
大观元年六月七日，内出手诏曰：「尊祖奉先，孝飨为大。僖祖皇帝积功累行，肇基王迹。覃及后嗣，抚有四海，尊隆庙佑，万世不祧。其徽号未足以显功垂后。可集官议定，于宗祀前备礼加上，以称严恭之意。」
十二日，有旨加上僖祖文宪睿和皇帝谥号，共为一十六字。令三省、枢密院官、御史中丞、杂学士、太中大夫以上，与太常寺同共集议合增徽号。仍令礼官详具典礼以闻。
二十四日，命宰臣蔡京撰册文并书，知枢密院事张康国书册、宝，翰林学士薛昂撰议文。又诏于宗祀大礼初致斋日，行发册、宝及上徽号之礼如故事。
八月四日，宰臣蔡京等奏请上僖(宗)[祖]皇帝徽号曰立道肇基积德起功懿文宪武睿和至孝皇帝。
九月二十五日，上诣文德殿，备礼奉徽号册、宝授蔡京，上于太庙室。
政和三年正月十一日，内出手诏：「朕嗣承祖宗丕祚，惧德弗类，率时昭考。永惟熙宁、元丰盛德大业，述而明之，孚于四海。故自缵绪以来，循亲 惇叙之诏，而为之建两京敦宗之令；遵学校养士之法，而申之以乡举里选之政。追董正治官之志，制名定位，训迪文武之秩；绍均输裕国之制，懋迁有无，阜通山海之利。乘常平羡余，以惠养鳏寡，使民养生送死无憾。嗣开拓武功以柔远，辟牂柯、积石，列为郡县。一纪于兹，迄用有成。和足以广乐，富足以制礼。声名文物，于是大备。荷天之休，诸福之物毕至。锡以元圭，告成厥功。推原本始，实自我烈考施张弥纶，权(与)[舆]万事，以克用乂；亦惟我哲宗继志述事，克为先烈。顾朕何德以堪之!朕若稽古，《那》祀成汤，以衎烈祖；《维清》太平，以告文王。肆朕缵述，缉熙先烈，共成康功，永言孝思，不敢不告。可差官册告永裕、永恭陵。神宗尊谥比祖宗已各十六字，然不着稽古建立法度之意；哲宗遵制扬功，未能昭显。盖不足以慰在天之灵，垂示万世。其令群臣参议，加上神宗四字，改定哲宗旧谥以闻。俟将来冬祀飨庙，躬行奉上，以称朕功成不居、归美显亲之心。咨尔中外，其体至怀。」
二月三日，命翰林学士张阁撰加上神宗皇帝徽号议文，翰林学士承旨白时中撰更定哲宗皇帝徽号议文。
二十八日，命太师、鲁国公蔡京撰神宗皇帝、哲宗皇帝徽号册文并书，少师、太宰何执中书神宗皇帝徽号宝文，门下侍郎余深书哲宗皇帝徽号宝文。
八月二十九日，太师、鲁国公蔡京等上加上神宗皇帝徽号曰体元显道法古立宪帝德王功英文烈武钦仁圣孝皇帝。是日又上更定哲宗皇帝徽号曰宪元继道世德扬功钦文睿武齐圣昭孝皇帝。
十一月三日，文武侍从六参官以上、宗室正任刺史以上、禁军都虞候以上并服朝服，赴大庆殿立班。皇帝御殿，备礼奉神宗皇帝徽号册、宝，授于太师、鲁国公蔡京，奉哲宗皇帝徽号册、宝，授于少师、太宰何执中。京奉神宗册、宝于玉辂，执中奉哲宗册、宝于金辂，并诣太庙幄殿，权奉安以俟。四日，皇帝诣景灵宫行礼毕，赴太庙宿斋。五日，文武陪官各服朝祭服，入就位以俟。皇帝服衮冕，躬行奉上神宗皇帝册、宝于本室，又躬行奉上哲宗皇帝册、宝于本室。
光尧皇帝绍兴三年四月十五日，礼部太常寺言：都堂请官集议，昭慈献烈皇后欲改定谥曰昭慈圣献皇后。诏恭依。
二十四日，礼部太常寺言：「奉诏，昭慈献烈皇后改谥曰昭慈圣献。谨按《谥法》曰：通达先知曰圣，克嗣徽音曰圣。」诏恭用「克嗣徽音曰圣」，命翰林学士綦 礼撰。
五月十二日，礼部太常寺言：「昭慈献烈皇后谥号，检照六家《谥法》，系君谥、后妃谥内通用该载。今来昭慈献烈皇后改谥昭慈圣献皇后，先申请开具通达先知曰圣，克嗣徽音曰圣。已有诏恭以『克嗣徽音曰圣』。合于君谥、后妃谥曰参照通用曰：疑当作「内」。。」诏宜恭以「备物成器曰圣」。
六月二十一日，翰林学士綦崇礼上昭慈献烈皇后改谥曰昭慈圣献议。诏恭依。
二十四日，太常寺言：「昭慈献烈皇后改谥昭慈圣献皇后，于温州太庙奉上册、宝，今参酌礼例修撰仪注。」诏依。
二十九日，诏：昭慈圣献皇后改谥，命签书枢密院事徐俯撰谥册文，参知政事席益书谥册文，枢密都承旨赵子画书篆宝文，户部员外郎徐杞奉册、宝告庙，并命使发册、宝，起居郎、权中书舍人孙近读册文。
七月六日，枢密都承旨赵子画言：「准敕差篆昭慈圣献皇后宝文，寻据文思院供，旧宝方二寸四分。欲以『昭慈圣献皇后之宝』八字为文，分寸仍旧。」从之。
九月十四日，告庙。十五日，皇帝御常御殿，命开府仪同三司、信安郡王孟忠厚摄太尉，奉上册宝于庙室册：原脱，按《建炎以来系年要录》(下称《建炎要录》)卷六八云「上昭慈圣献皇后改谥册于温州太庙」，是有册也，据补。。
十二月十三日，诏：昭慈圣献皇后改谥册、宝，命使发册，告迁，权安奉神御，迎奉至温州太庙，奉上册、宝，景灵宫安奉神御。礼毕，礼仪使已下并官吏等比拟除几筵例，各支银绢有差。
七年二月十九日，三省言：「已议上徽宗圣文仁德显孝皇帝尊谥，所有惠恭皇后合易旧谥，礼部太常寺今讨论：窃闻周之文母，唐之文德，及东汉诸后，皆同帝谥。议者以为后无外事，法不专谥，故系于帝，以为称谓。国朝以来，列圣诸后悉遵此制。至于昭宪皇后，初谥『明宪』，后改曰『昭』，以从宣祖『昭武』之谥也。真宗皇帝五后初皆谥
曰『庄』，后皆改『庄』曰『章』，以从真宗『章圣』之谥也。今徽宗皇帝已议上尊称曰圣文仁德显孝皇帝，宁德皇后已议尊称曰显肃皇后，伏请改惠恭皇后谥连『显』字，仍依故事集官议谥。」既而吏部尚书孙近等集议，易惠恭皇后谥曰显恭皇后。诏恭依。
四月六日，太常少卿吴表臣言：「侍从官议上惠恭皇后改谥，俟敕下有司合行制造册、宝。检照昨加上神宗皇帝、哲宗皇帝谥号，系于政和三年冬祀大礼前一日皇帝行朝飨礼前躬行奉上。所(以)[有]将来奉上惠恭皇后改谥册、宝，合依加上神宗谥号礼例，将来大礼躬行奉上。」诏恭依。
五月二十三日，命给事中胡世将撰谥议，参知政事张守撰册文，知枢密院沈与求书册文「求」字原缺，据《宋史》卷二一三《宰辅表》四补。，参知政事陈与义篆宝文。
七月五日，给事中、兼直学士院胡世将上显恭皇后谥。诏恭依。
九月二十一日，明堂前一日，奉册、宝上于庙室。
十二年十一月四日，诏曰：「朕恭惟徽宗皇帝躬神明之德，有尧舜之仁。绍累圣之丕基，当四海之全盛，储靖渊默，体道穆清。盖垂拱优游于十闰之间，而功德度越于百王之上。逢时初否，弃屣若遗。暨讣驿之远来，举敷天而感痛。朕缵承大业，遭罹百难，力修邻国之和，亟致輴车之复。已卜会稽之地，权行陵寝之仪。先远告成，升祔云毕。顾徽号之莫称，在眇躬而惕然。虽藏用之神无得而名言，而显仁之迹可求于拟象。矧祖宗之明训，有追崇之旧章。宜扬显功，以垂来世。徽宗皇帝谥号见今六字，宜加十字，为十六字，如祖宗故事。令三省、枢密院、侍从、台谏以上同太常寺集议，仍令礼官详具典礼以闻。」
十二月十二日，宰臣秦桧等请加上徽宗皇帝徽号曰体神合道骏烈逊功圣文仁德宪慈显孝皇帝。
同日，礼部太常寺言：文思院修制奉上徽宗皇帝徽号册、宝，所有修制玉宝，合以「徽宗体神合道骏烈逊功圣文仁德宪慈显孝皇帝之宝」为文。诏依。
同日，礼部太常寺言：「集议徽宗皇帝徽号，(讫)[乞]依礼例，奉上册宝使率行事官并百僚，诣徽宗皇帝本室奏请徽号，行礼。候降下议文，从本寺关太史局，选定日辰，取旨排办。行礼日，皇帝前后殿不视朝，百司作休务假。合差读奏请徽号议文官一员，系差史官充；奏告，光禄卿、奉礼郎、太祝、太官令各一员，差本寺官充。奉上册宝使并行事官宿斋于太庙斋坊，陪位官止至日趁赴。其行事奉册宝使、奉礼郎、太祝、太官令，并乞服祭服；读徽号议文官并应陪位百僚，并服常服立班。」诏读奏请徽号议文官以起居舍人程敦厚充，余并依。
二十日，诏命宰臣秦桧撰上徽宗皇帝加上徽号册文。
同日，礼部太常寺言：「奉上徽宗皇帝徽号用来年正月九日，皇帝御殿，命使发册、宝，行礼。俟修制册、宝毕，有司前一日进呈，请御书讫，降出，于所御殿设幄安奉。令入内〔内〕侍省依例差内侍三员，专一掌管进呈及请御书，并在幄宿卫主管。所有发册、宝日，依〔例〕，文武百僚陪〔位〕立班，不视事，作休务假。」从之。
同日，诏签书枢密院事、兼权参知政事程克俊为奉册读册，中书令、户部尚书张澄为奉宝读宝，侍中、大理卿周三畏，大理少卿姜师中举册，秘书少监秦 、军器监刘才邵举宝，吏部侍郎魏良臣进接大圭，礼部侍郎王赏奏中严外办，中书舍人张扩御前奏中严外办，右谏议大夫罗汝楫礼仪使，前导皇帝行礼，祠部员外郎段拂奏解严，权太常少卿王师心御前奏解严，太常博士刘嵘赞引礼仪使。
二十三日，礼部太常寺言：「奉上徽宗皇帝徽号册宝，奉册宝使合用本品车及卤簿仪仗，缘今来未备，欲乞服朝服，骑从至太庙。侍中、中书令、举宝官亦服朝服，骑从册宝至太庙幄次。其册宝下官并职掌授卫亲事官等依礼例并于册宝幄之侧宿卫。」从之。
二十八日，合门言：「奉上徽宗皇帝徽号册宝，行礼合差合门官二员前导皇帝，一员奏中严等牌。」(言)[诏]以知合门事〔兼〕客省四方馆
事兼枢密副都承旨蓝公佐、知合门事兼客省四方馆事郑藻前导，知合门事兼客省四方馆事宋籛孙奏中严等牌。
同日，御史台(诏)[言]：「奉徽宗皇帝徽号册宝毕，次日皇帝诣太庙行飨礼，其陪祠文臣百官合前十日受誓戒。欲乞应通直郎以上及行在见任承务郎以上职事官趁赴。所有太庙奏请议文并习仪，奏请皇帝致斋、发册宝等立班，亦乞用前项已受誓戒官。」从之。
十三年正月六日，皇帝内殿致斋，文武百僚赴太庙徽宗皇帝本室请(殿)[徽]号。
九日，皇帝御文德殿，命宰臣秦桧上徽宗皇帝徽号册宝于太庙。
十日，皇帝内殿宿斋，文武百僚赴太庙奉上徽宗皇帝徽号册宝。
淳熙二年七月六日，右丞相叶衡等恭请加上光尧寿圣宪天体道太上皇帝尊号曰光尧寿圣宪天体道性仁诚德经武纬文太上皇帝，寿圣明慈太上皇后尊号曰寿圣齐明广慈太上皇后。诏恭依。参知政事龚茂良、签书枢密院事李彦颖、户部尚书韩彦直、翰林学士王淮、权吏部尚书蔡洸、礼部侍郎赵雄、权吏部侍郎沈枢、赵粹中、给事中胡元质、权兵部侍郎周必大、权刑部侍郎周自强、秘书监兼权中书舍人莫济、太常少卿兼权户部侍郎赵彦操、起居郎王希吕、侍御史范仲芑、左司谏汤邦彦、将作少监兼权礼部郎官吴飞英、监察御史(溥)[傅]淇、齐庆胄、刘藩、太常丞傅伯寿、太常博士许苍舒等议。
淳熙二年十二月一日，皇帝诣大庆殿行发册宝礼毕，皇帝帅文武百僚诣德寿宫行奉上光尧寿圣宪天体道性仁诚德经武纬文绍业兴统明谟盛烈太上皇帝册宝。册文丞相王淮撰，书册文枢密使周必大，篆宝参政黄洽。册文曰：「皇帝臣慎谨稽首再拜言：臣闻有大德者必得其寿，必得其名，盖天人同然之应也。故德参乎天以寿锡之据上句文例，此句疑作「故德参乎天则天以寿锡之」。，德洽乎人则人以名归之。逖观古初，历选列辟，维尧之寿自少昊高辛氏以来莫及，而聪明文思之称冠序予二《典》，则亦惟非心黄屋，谢成功而不居，大哉之德有以致之。若夫蹑陶唐之高躅，膺天人之美报，维我圣父，亶其同符。然则扬鸿休，登显号，以崇介万年之丕贶，曷其可已乎!恭惟光尧寿圣宪天体道性仁
诚德经武纬文太上皇帝陛下以圣神文武之资，承二百中天之运，兴衰拨乱，再造区夏。寝兵措刑，跻民寿域。右贤左戚，量才授任。大纲小纪，因事制宜。储精三纪之间，致治百王之上。乃以神器(腃)[睠]于冲人，顺帝则而听康衢之谣，放政机而处大庭之馆，希夷高蹈，又二十有四载矣。夫在宥天下，则体干健以时行；逍遥物表，则泯雷声于渊默。汗南山之竹，不足以纪功业之隆；指上古之椿，不足以比春秋之盛。时因大庆，屡上鸿名，摹乾坤之容，绘日月之象，略能推高矣，然未满事实也。兹者岁肇三元，数绵八帙，薄海内外，罔不庆赖，归美之义，不谋而同，以为寿之得乎天者既已益隆，则夫名之得乎人者所宜宾实。臣以寡昧，仰承付托之恩，念志莫大尊亲，而物无以报德，博采群议，稽经诹律，拳拳之诚而不容默已。昔之绍大业者在于治(毫)[亳]之兴，兴圣统者在于得禹之后。文王丕显之谟，所以肇造而起斯文者在是；武王丕承之烈，所以执竞而定尔功者在是。洪惟盛德，超轶三五，合而言之，众美具备。且夫入纂基图，载安九庙，可谓绍业矣；上接千岁，下规亿载，可谓兴统矣。是彝是训，炳如日星，明明之谟，孰有加于此乎!除乱布治，光于祖宗，盛哉之烈，孰有大于此者乎!臣不胜大愿，谨表玉册玉宝，加上尊号曰光尧寿圣宪天体道性仁诚德经武纬文绍业兴统明谟(烈)[盛]烈太上皇帝。伏惟陛下仰符天意，俯协人心，顺迎丕庆，诞受典册，庶几慰我子孙黎民，以永千万世无疆之休。」
次诣宫中奉上寿圣齐明广慈备德太上皇(帝)[后]册宝。册文丞相梁克家撰，书册文参政施师点，篆宝参政黄洽。册文曰：「皇帝臣慎谨稽首再拜言：臣闻庆都佐喾，是开放勋；涂山嫔夏，寔肇与子。越周文臣，亦有任、姒，徽音相继，《雅》什载歌。永惟三五之隆，兹诚千一之遇。矧我圣母，辅翊慈极，养以天下，俱燕寿祉。今所创见，亶无前闻。增崇大号，用侈丕庆，以荅三灵之眷命，以慰四海之驩心。臣子之情，曷可后哉!恭惟光尧寿圣宪天体道性仁诚德经武纬文绍业兴统明谟盛烈太上皇帝陛下生育长养，与天同功，虚静渊默，与道同妙。高蹈物表，玩心希夷。穹祗锡羡，神筴增授。方登延于八帙，以进至于万亿。宝惟我寿圣齐明广慈太上皇后殿下淑质懿范，俪美匹休。造舟为梁，丕显《思齐》之圣；继鳌立极，于昭再造之烈。助成正始之化，首赞揖逊之举。媲德无媿，降年偕永。臣以寡昧，嗣守历服，深惟付托之重，克享盈成之业，钦承慈训，夙夜匪懈。念孝以尊亲为大，福以锡寿为先。两因岁纪，三举显册。虽乾坤覆载之恩非言可赞，而中外归报之诚不谋而合。是用先献岁以涓吉日，朝未央而藏上仪。并衍鸿名，益介亲寿。臣不胜大愿。谨奉玉册金宝，加上尊号
曰寿圣齐明广慈备德太上皇后。伏惟殿下永承尧父，作配周宗，如日之升，如月之常，如南山之寿。宏贲我后人，使丕天之大律，继自今不一举而足，臣亦与有无穷之庆，不其韪欤!」
同日，中书令进读光尧寿圣宪天体道性仁诚德经武纬文绍业兴统明谟盛烈太上皇帝册，侍中进读宝毕，皇帝称贺曰：「臣慎稽首言：伏惟太上皇帝陛下丕衍寿祺，申崇显号，邦家大庆，华夏腾欢。」侍中诣太上皇帝御座前承旨宣答曰：「皇帝宁亲有道，介寿无疆，载衍尊荣，益昭亲爱。」次皇太子奏：「臣慎等稽首言按此处皇太子当为光宗赵惇。「慎」疑「惇」字之误。：伏惟太上皇帝陛下衍登鸿筭，崇建尊名，庆集皇家，欢腾寰宇。」侍中诣太上皇帝御座前承旨，退诣折槛前宣：「有制，皇太子以下，太上皇帝圣旨：荣增丕号，申辑闳休，永介寿祺，同孚邦庆。」皇帝奉寿圣齐明广慈备德太上皇后册宝入宫内，侍〔中〕读太上皇后册宝毕，皇帝称贺曰：「臣慎稽首言：伏惟太上皇后殿下坤元博载，天嘏骈臻，永奉慈庭，并增丕号。」内侍宣答曰：「太上皇后圣旨：皇帝欢奉庭阐，庆登册典，载增懿号，弥见勤诚。」其奉上册宝、读册宝仪注详见前《上尊号》。先是诏曰：「朕祗承慈训，光缵睿图。备天下之养以尊亲，爰臻于二纪；兼圣人之名而得寿，弥衍于万年。亘古昔以未闻，亶家邦之有庆。光尧寿圣宪天体道性仁诚德经武纬文太上皇帝精微默运，溥博难名。恢统绪系接之隆，轶汉唐而立制；懋谟然显承之懿，参文武以宁民。修身高八帙之期，腾实焕百王之典。寿圣齐明广慈太上皇后静符坤载，顺翼皇勋。齐敬宅心，穆慈忱之壸范；纯全迪德，昭万国之母仪。蚤宣京室之徽音，并着康衢之嘉颂。粤兹昌会，展矣宏休。合未央、长乐之仪，欣上玉 之奉；广干道、淳熙之议，肃申宝册之陈。输诚先再驾之恭，拨日协三神之贶。肆颁明诏，具谂 方。建显号而施尊名，庶铺于于有奕上「于」字疑误。；绥多福而辑纯嘏，益保佑于无疆。尚孚钦爱之心，共庆休明之运。」
盛事。」 三日，奏事之次，王淮等奏：「前日册宝礼成，天色晴明，中外无不忻惬。」上曰：「前日慈颜甚欢，和气洋溢不可言。寿圣谕朕以儿妇尽在前，便图画莫能就。」淮等奏：「陛下孝德奉亲甚至，今日之事，诚载籍所未闻。」上曰：「太上赐朕销金背子一领，太上亦自着一领，但色差浅。此便是昔人斑衣。来岁庆寿日，更衣以往。」淮等奏：「幸兹际会，获
十四日，诏加上尊号册宝了毕，依绍兴三十二年奉上尊号册宝体例，等第推恩。第一等：都大主管、承受、诸司官各转两官。第二等：照管一行事务三省礼工房、主管所催依、照管官物使臣、主管文字并行遣使臣各转一官，减二年磨勘。第三等：主管所白身行遣人并承受诸司下行遣人、礼直官、克择官、快行亲从亲事官各转一官资。
帝系 宋会要辑稿 帝系一 〔大臣〕原无此题，今拟加。 太祖朝
〔大臣〕原无此题，今拟加。
太祖朝
【宋会要】
使相三年十四人据后太宗朝例，使相以上当缺宰执名。，内有皇弟晋王。
三司使八人：张美、薛居正、李崇矩、赵玭、沈伦、楚昭辅、吕余庆、张澹。
学士八人：陶谷、窦俨、王着、李昉、扈蒙、窦仪、欧阳迥、卢多逊。
舍人院十人：扈蒙、赵逢、王莹、卢多逊、张澹、高锡、王着、王佑、李昉、李穆。
御史中丞三人：边归谠、刘温叟、边光范。
帝系 宋会要辑稿 帝系一 〔大臣〕原无此题，今拟加。 太宗朝
太宗朝
宰相九人：薛居正、沈伦、卢多逊、赵普、宋琪、李昉、吕蒙正、张齐贤、吕端。
参知政事二十三人：卢多逊、窦捻、郭贽、宋琪、李昉、李穆、吕蒙正、李至、辛仲甫、王沔、张齐贤、陈恕、贾黄中、李沆、吕端、苏易简、赵
昌言、寇准、向敏中、张洎、李昌龄、温仲舒、王化基。
枢密使四人：曹彬、楚昭辅、石熙载、王显。
枢密副使十二人：楚昭辅、石熙载、柴禹锡、王显、(弭)[弥]德超、王沔、张宏、赵昌言、张齐贤、张逊、温仲舒、寇准。
知枢密院事三人：张逊、柴禹锡、赵镕。
同知枢密院事七人：温仲舒、张齐贤、刘昌言、李惟明、赵镕、向敏中、钱若水。
签书枢密院事五人：石熙载、张齐贤、王沔、杨守一、张逊。
使相二十人：皇弟廷美、皇子德芳、皇子德昭、皇子元佐、皇子元僖、皇子元份、皇子元杰、赵普、石守信、钱俶、向拱、张永德、高怀德、曹彬、李继勋、潘美、宋墦、钱惟浚、陈洪进、赵保忠。《宋朝会要》〔使〕相二十一人，内有真宗。
三司使二十二人：王仁赡、侯陟、王明、宋琪、陈从善、郝正、许仲宣、张卓、张逊、魏丕、郭贽、李惟清、徐休复、陈恕、(矾)[樊]知古、魏羽、李昌龄、张雍、魏庠、董俨、王延德、张鉴。
学士院十七人：李昉、汤悦、徐铉、扈蒙、李穆、宋白、贾黄中、吕蒙正、李至、苏易简、李沆、韩丕、毕士安、钱若水、张洎、宋湜、王禹捻。
舍人院三十三人：扈蒙、李穆、张洎、王克正、郭贽、宋白、赵邻几、贾黄中、吕蒙正、李至、王佑、
高冕、赵昌言、韩丕、徐休复、苏易简、宋准、范杲、宋湜、王化基、李沆、田锡、胡旦、王禹捻、向敏中、毕士安、柴成务、吕佑之、王旦、钱若水、冯起、和、张秉。
御史中丞十一人：侯陟、滕中正、刘保勋、辛仲甫、赵昌言、张宏、李源、王化基、朱昌龄、李昌龄、许骧此后原有批语：「案宰臣惟有太祖、太宗两朝，而太宗朝尤详，惜真宗以下无之，阙佚多矣。」。
帝系 宋会要辑稿 帝系一 皇子诸王
皇子诸王
原题作「太子诸王」，然此门内容实未涉及
太
子，按下一门标目为「皇子诸王杂录」，则此门亦当题为「皇子诸王」，今改。
曹王光济，宣祖子，早薨。建隆三年四月，赠中书令，赐名，追封邕王。元符三年三月，赠太师兼尚书令，追封曹王。
【宋会要】
魏王廷美，宣祖子，本名光美。建隆元年四月，授嘉州防御使。二年七月，迁兴元尹、山南西道节度使。干德二年六月，加同中书门下平章事。开宝六年九月，加检校太尉、侍中、永兴军节度。太平兴国元年十二月，加中书令、开封尹，封齐王，班宰相上。以避太宗名连字，改今名。三年十一月，加检校太师。四年九月，进封秦王。七年三月，出为西京留守，充西京功德使。四月，坐事勒归私第。五月，降封涪陵县公，房州安置。九年正月卒，追封涪王，赐谥曰悼。真宗即位，追复官爵，遂葬汝州梁县。仁宗即位，赠太师、尚书令。元符三年三月，追封魏王。
岐王光赞，宣祖子，早薨。建隆三年四月，赠侍中，赐名，追封夔王。景德三年十月，诏鸿胪备礼，葬于河南府永安县南訾村。仁宗即位，追赠中书令。元符三年三月，赐太师、兼尚书令，追封岐王。
高密郡王德恭此上原有眉批云：「高密郡王以下系诸王之子，已见后。」，魏王廷美子。太平兴国四年二月，以皇子授贵州防御使。七年五月，秦王得罪，削籍。九年四月，复以皇侄授峰州刺史。雍熙元年四月，封安定侯。端拱元年二月，进公，累迁左神武军大将军。真宗即位，转左龙武军，改乐平公。咸平二年，出判虢州，表留奉朝请，奏可。三年十月，进胜州团练使。景德二
年十一月，进衡州防御使。三年五月卒，赠保信军节度使、申国公。天圣二年六月，赠护国军节度使、兼侍中。明道二年六月，追封郡王，谥曰慈惠。英宗即位，赠兼中书令。
广平郡王德隆，魏王廷美子。太平兴国九年四月，授瀼州刺史。雍熙二年四月，加左武卫大将军，封长宁侯，判沂州。三年正月卒，赠宁远军节度使、临沂郡公。天禧二年六月，赠崇信军节度使、同中书门下平章事。明道二年九月，追封郡王，谥曰恭肃。英宗即位，赠兼侍中。
颍川郡王德彝，魏王廷美子。雍熙三年正月，授右千牛卫大将军，封长宁侯，判沂州。端拱元年二月，进公。累迁右领军卫大将军。真宗即位，转左武卫大将军，封广平公，召还。咸平二年八月，迁左神武军大将军，判滁州。三年十(年)[月]，进儒州刺史儒州：《宋史》卷二四四本传作「徐州」。。景德二年十一月，进永州团练使。大中祥符二年正月，进邵(川)[州]防御使。四年二月，进桂州观察使。七年十二月，进保信军节度观察留后。八年四月卒，赠昭德军节度使，追封信都郡王，谥曰安简。仁宗即位，改今封。英宗即位，赠太师。
广陵郡王德雍，魏王廷美子。淳化元年四月，授右骁卫将军，三迁右龙武军。真宗即位，进左千牛卫大将军。大中祥符二年正月，进高州刺史。七年十二月，进嘉州团练使。天禧二年八月，进颍州防御使。仁宗即位，进曹州观察使，封咸宁郡公。天圣七年九月，进天平军节度观察留后。九年八月卒，
赠宣德军节度使、同中书门下平章事。明道二年八月，追封郡王，谥曰康简。英宗即位，赠兼侍中。
勋国公德钧，魏王廷美子。淳化元年四月，授左武卫将军，三迁右神武军。真宗即位，进右龙武军。景德二年十一月，进右监门卫大将军。四年正月卒，赠河州观察使、安乡侯。明道二年九月，赠保平军节度使，追封国公。英宗即位，赠忠正军节度使。
江国公德钦，魏王廷美子。淳化元年四月，授左屯卫将军，三迁右骁卫。真宗即位，加右神武军。景德元年六月卒，赠云中观察使、云中侯。明道二年九(年)[月]赠忠正军节度使，追封国公。英宗即位，赠同中书门下平章事。
金城侯德润，魏王廷美子。淳化元年四月，赐名德宗，授右领军卫将军，三迁右武卫。真宗即位，进右神武军，改今名。五年二月卒五年：《宋史》卷二四四本传作「咸平六年」。，赠应州观察使，追封侯。英宗即位，赠保康军节度观察留后。
申王德文，魏王廷美子。淳化元年三月，授右监门卫将军，三迁右屯卫。真宗即位，进右骁卫。大中祥符七年十二月，加右神武军大将军。八年十月，进兴州团练使。天禧二年八月，进濮州防御使。仁宗即位，进滑州观察使，封冯翊郡公。天圣七年九月，进横海军节度观察留后。十年五月，进昭武军节度使。明道元年十一月，改感德军。二年十月，改武胜军。景佑二年十一月，加同中书门下平章军。庆历四年七月，封东平郡王。八月，改忠武军，兼侍中。六年五月
卒，赠太尉、中书令，进封申王，谥曰恭裕。英宗即位，加赠太师。
姑臧侯德愿，魏王廷美子。淳化元年四月，授右千牛卫将军，三迁右领军卫。真宗即位，进左武卫。咸平二年闰三月卒，赠凉州观察使，追封侯。英宗即位，赠昭化军节度观察留后。
纪国公德存，魏王廷美子。淳化元年四月，授右千牛卫将军，三迁右领军卫。真宗即位，进右武卫。大中祥符二年正月，领奖州刺史。四年六月卒，赠洮州观察使、洮阳侯。明道二年九月，赠武昌军节度使，追封国公。英宗即位，赠同中书门下平章事。
燕王德昭，太祖子。干德二年六月，授贵州防御使。开宝六年九月，授山南西道节度使、检校太傅、同中书门下平章事。太平兴国元年十一月，改永兴军节度、兼侍中，封武功郡王，班宰相上。三年十二月，加检校太尉。四年八月薨，赠中书令，追封魏王，谥曰懿。真宗即位，赠太傅。仁宗即位，赠太师。明道二年十一月，改封吴王。英宗即位，追封越王。元符三年三月，追封燕王。
秦王德芳，太祖子。开宝九年三月，授贵州防御使。太平兴国元年十一月，授检校太傅、山南西道节使使、同中书门下平章事。三年，加检校太尉。六年三月薨，赠中书令，追封岐王，谥曰康惠。真宗即位，赠太保。仁宗即位，赠太师。明道二年九月，加赠尚书令。英宗即位，追封楚王。元符三年三月，追封秦王。
同安郡王惟正此上原有眉批云：「同安郡王以下系诸王之子，已见后。」，燕王德昭子。太平兴国八年十月，授
左千牛卫将军。四迁左龙武军。真宗即位，进左千牛卫大将军。大中祥符八年十一月，进简州团练使。天禧二年八月，进齐州防御使。仁宗即位，进亳州观察使，封乐平郡公。天圣七年九月，进保信军节度观察留后。十年五月，进建宁军节度使。六月卒，赠太傅、兼侍中，追封郡王，谥曰僖靖。
冀王惟吉，燕王德昭子。幼养宫中，太祖视之如子，与诸叔联名德雍。太平兴国八年十月，授右监门卫将军。端拱元年二月，改今名，进左骁卫大将军。至道二年二月，进阆州观察使。真宗即位，进武信军节度使。景德二年十一月，加同中书门下平章事。大中祥符元年十二月，改感德军。三年五月卒，赠中书令，追封南康郡王，谥曰康孝。仁宗即位，赠太尉。明道二年九月，进今封。
舒国公惟忠，燕王德昭子。初名文起，太平兴国八年十月赐今名，授左千牛卫将军。四迁右龙武军。真宗即位，改右千牛卫大将军原无「大」字，据《宋史》卷二四四本传补。又「军」下原衍「军」字，径删。。大中祥符二年正月，进叙州刺史。五年十二月，进昌州团练使。八年闰六月卒，赠鄂州观察使、江夏侯。明道二年九月，赠彰化军节度使，追封国公。
清源郡公惟和，燕王德昭子。端拱元年二月，授右武卫将军。三迁右神武军。真宗即位，进右龙武军。大中祥符四年二月，进右千牛卫大将军。六年二月卒，赠汝州防御使，追封临汝侯临汝：原作「临安」，据《宋史》卷二四四本传改。。明道二年九月，赠永清军节度观察留后，追封郡公。
高平郡公惟叙，秦王
德芳子。端拱元年二月，授右武卫将军。三迁右神武军。真宗即位，进右龙武军。大中祥符四年二月，加左千牛卫大将军。八月卒，赠怀州刺史，追封河内侯。明道二年九月，赠保静军节度观察留后，改封郡公。
英国公惟宪，秦王德芳子。端拱元年二月，授右屯卫将军。三迁左骁卫。真宗即位，进左神武军。大中祥符四年二月，进左千牛卫大将军。八年七月，进资州团练使。九年五月卒，赠安德军节度使，追封国公。明道四年九月，赠保信军节度使、兼侍中。
南康郡公惟能，秦王德芳子。端拱元年二月，授右屯卫将军。三迁右骁卫。真宗即位，进右神武军。大中祥符元年五月卒，赠蔡州防御使，追封张掖侯。明道二年九月，赠集庆军节度观察留后，改封郡公。
汉王元佐此上原有眉批云：「太宗九子」。，太宗子，初名德崇。太平兴国七年七月出合，授检校太傅、同中书门下平章事，封卫王。八年十月，改名元佐，进封楚王。雍熙二年被疾，九月，坐纵火废为庶人。至道三年六月，授左金吾卫上将军、检校太尉，复封楚王，在宅养疾。咸平五年十一月，授左羽林军上将军。景德二年十一月，进检校太师、右卫上将军。大中祥符元年十二月，授守太傅、左卫上将军。四年四月，加守太尉、兼中书令。五年十一月，加守太师。七年十二月，加尚书令、兼中书令。八年二月，加天策上将军、兴元牧，赐剑履上殿，诏书不名。天禧元年正月，改雍州牧。八月，加兼
兴元牧。干兴元年三月，改兼江陵牧。天圣五年五月薨，赠河中、凤翔牧，追封齐王，谥曰恭宪。明道二年十一月，追封潞王潞：原作「路」，据《宋史》卷二四五本传改。。英宗即位，追封魏王。元符三年三月，追封汉王。
商王元份，太宗子，初名德严。太平兴国八年二月，改名元 。十月，授检校太保、同中书门下平章事，封冀王。雍熙三年七月，改今名。端拱元年四月，授威武军节度使兼侍中，封越王。淳化四年正月，兼领建宁军节度使。至道二年二月，改宁海、镇东军节度。真宗即位，改永兴、凤翔节度、检校太尉、兼中书令，封雍王。咸平(十)五年十一月，加守太傅。景德二年八月薨，赠太师、尚书令，追封郓王，谥曰恭靖。仁宗即位，改封陈王。明道二年九月，追封润王。英宗即位，追封鲁王。元符三年三月，追封商王。
越王元杰，太宗子，初名德和，太平兴国八年二月改今名。十月，授检校太保、同中书门下平章事，封益王。端拱元年四月，授剑南东西两川节度、兼侍中。淳化五年二月，改淮南、镇江军节度江：原作「将」，据《宋史》卷二四五本传改。，徙封吴王。至道二年二月，改淮南、忠正军节度使。真宗即位，改武宁、泰宁军节度，检校太尉、兼中书令，改封兖王。咸平五年十一月，加守太保。六年七月薨，赠太尉、尚书令，追封安王，谥曰文惠。仁宗即位，加赠太师。明道二年九月，追封邢王。英宗即位，追封陈王。元符三年三月，追封越王。
(镇)[韩]王元墦，太宗子。端拱元年三月，授检校太保、左卫上将军，封徐国公。
至道二年二月，授镇南军节度使。真宗即位，加同中书门下平章事，封彭城郡王。咸平五年十一月，加检校太傅。景德二年十一月，改静难、彰化军节度，进封宁王。大中祥符二年正月，改护国、镇国军节度使，检校太尉、兼侍中。四年，改成德、安国军节度，加中书令，进封相王。五年十一月，加守太傅。七年十月，加守太尉。八年十一月，加兼中书令。天禧元年二月，改成德、镇宁军节度，加尚书令、兼中书令，进封徐王。二年五月薨，赠太师、尚书令，追封邓王，谥曰恭懿。葬日，真宗作(挩)[挽]词赐之。仁宗即位，改封密王。明道二年十一月，追封苏王。英宗即位，追封韩王。元符三年三月，追封燕王。
楚王元捻，太宗子。端拱元年二月，授检校太尉、右卫上将军，封泾国公。至道二年二月，授武昌军节度使。真宗即位，加检校太尉、同中书门下平章事，封安定郡王定：原作「国」，据《宋史》卷二四五本传改。。景德二年十一月，授宣德、保宁军节度使，改封舒王。大中祥符二年正月，改平江、镇江军节度，检校太尉、侍中。四年四月，改镇南、宁国军节度，加兼中书令。五年十一月，授守太傅。七年四月薨，赠太尉、尚书令，追封曹王，谥曰恭惠。仁宗即位，赠太师。明道二年九月，追封华王。英宗即位，追封蔡王。元符三年三月，追封楚王。
周王元俨，太宗子。至道三年四月，授检校太保、左卫上将军，封曹国公。咸平四年五月，授平海军节度使。五年十一月，加同中书门下平章事。
景德二年十一月，加检校太傅，封广陵郡王。大中祥符二年正月，授昭武、安德军节度，封荣王。四年四月，加兼侍中，改安静、武信军节度。五年十一月，加检校太尉。七年十二月，加兼中书令。八年五月，省武信军节度，降封端王。十一月，授镇海、安化军节度，封彭王。天禧元年二月，加守太保，改镇海、天平军节度。八月，加守太傅，改永清、横海军节度，封通王。三年十二月，改保平、定国军节度，封泾王。干兴元年三月，加守太尉、尚书令，镇安、忠武军节度，封定王，赐赞拜不名。天圣五年十二月，赐诏书不名。七年九月，进封镇王。八年十二月，赐剑履上殿，诏书不名。明道元年十一月，加太师、河阳三城武成等军节度，进封孟王孟：原作「盂」，据《宋史》卷二四五本传改。。寻换京兆尹、兼凤翔尹，永兴、凤翔节度，进封荆王。二年十一月，授雍州牧、兼凤翔牧。景佑二年十二月，改荆州、扬州牧，荆南、淮南节度大使，赐入朝不趋。庆历三年十二月感疾，仁宗临问如家人礼，手自调药慰抚。四年正月薨，赠天策上将军、兖徐二州牧、燕王，谥曰恭肃。比葬，三临其丧。英宗即位，追封吴王。元符三年三月，追封周王。
崇王元亿元亿：原作「元懿」，據《宋史》卷二四五本傳改，太宗九子名第二字均為「 」旁。，太宗子，幼薨，号十七太保。至道三年六月，诏赐名，赠左卫将军，追封代国公。英宗即位，追封左卫上将军、安定郡王。元符三年三月，赠太师、中书令、兼尚书令，追封崇王。
平阳郡王允升，魏王元佐子。幼养宫中，明德皇后抚视之，及魏王疾，方出
外第。至道三年四月，赐名允中，授右监门卫将军。咸平三年十一月，改今名。四迁右羽林军。天禧二年六月，进蔡州团练使。仁宗即位，进齐州防御使。天圣三年五月，进澶州观察使，封延安郡公。十年九月，进武宁军节度观察留后。十一年五月，进安德军节度使。明道元年十二月，改建雄军。二年十二月，改安国军。景佑元年正月卒，赠太尉，追封郡王，谥曰懿恭。英宗即位，赠太师。
密国公允言，魏王元佐子。至道三年四月，授右千牛卫将军。大中祥符二年三月，以寝疾旷朝，请降太子右卫率府率。十二月，复左屯卫将军。三年四月，坐棰女仆过数，降太子左卫率府副率，勒归私第，禁止朝谒，一房居都城西南隅。四年三月，复太子左卫率府率，依旧私第。五年十一月，许奉朝请。天禧元年二月，加右千牛卫将军。二年八月，进左监门卫大将军。仁宗即位，领黄州刺史。天圣七年十一月卒，赠明州观察使，追封奉化侯。明道二年十一月，赠安远军节度使，改封国公。英宗即位，赠同中书门下平章事。
郇国公允成郇：原作「句 」，据《宋史》卷二四五本传改。，魏王元佐子。至道三年四月，授右千牛卫将军。四迁右骁卫。大中祥符七年十二月，领绵州刺史。天禧二年八月，进汝州团练使。仁宗即位，进濮州防御使。天圣三年五月卒，赠安化军节度使，追封国公。明道二年十一月，赠镇江军节度使兼侍中。英宗即位，赠兼中书令。
广平郡王允怀，鲁王
元份子。咸平六年十二月，赐名允征，授右千牛卫将军。三迁右屯卫。大中祥符五年闰十月卒，赠颍(川)[州]防御使、汝阴侯。天圣元年，以名音同仁宗庙讳，追改允中。明道二年十一月，赠昭化军节度观察留后，景佑三年，追赐今名。康定元年正月，追封郡王。英宗即位，赠兼中书令。
濮王允让，鲁王元份子。大中祥符二年四月，授右千牛卫将军。四迁右骁卫。天禧二年八月，进卫州刺史。仁宗即位仁宗：原作「英宗」，据《宋史》卷二四五本传改。以下均为仁宗年号。，进汝州防御使。天圣七年九月，进华州观察使。明道二年十月，进安化军节度观察留后。景佑二年十一月，进宁江军节度使。三年七月，知大宗正军。庆历四年七月，封汝南郡王。八月，加同中书门下平章事。皇佑二年，改平将军、兼侍中平将军：当有误。。至和二年，判大宗正司。嘉佑四年十一月薨，赠太尉、中书令，追封濮王，谥曰安懿。
相王(王)允弼，韩王元墦子。大中祥符八年十一月，授右千牛卫将军。再迁右监门卫。仁宗即位，进蔡州团练使。天圣七年九月，进单州防御使。明道二年十月，进贝州观察使。景佑二年十一月，进安化军节度观察留后。宝元二年七月，同知(太)[大]宗正事。庆历四年七月，封北海郡王。八月，进武康军节度使。嘉佑五年十二月，改武宁军，兼侍中。英宗即位，改护国军，兼中书令，封东平郡王。神宗即位，加守太保、凤翔雄武军节度使。熙宁二年七月薨，赠太师、尚书令，追封相王，谥曰孝定。
博平侯允照，吴王
元俨子。天禧三年十月，授右监门卫将军。仁宗即位，进大将军，领滁州刺史。天圣四年五月卒，赠博州防御使，追封博平侯。英宗即位，赠沧州观察使。
定王允良，吴王元俨子。天禧四年闰十二月，授右千牛卫将军。仁宗皇帝即位，进大将军，领舒州刺史。天圣五年二月，进泰州。七年九月，进颍州团练使。明道二年十月，进郑州防御使。景佑二年十一月，进安州观察使。宝元二年二月，进镇国军节度观察留后。庆历四年七月，封华原郡王。八月，进安德军节度使。至和二年六月，改奉宁军。同知大宗正事。三年五月，加同中书门下平章事。嘉佑五年十二月，改彰信军，兼侍中。英宗即位，进兼中书令，改封襄阳郡王。神宗即位，加守太保，宁江、平江军节度使。治平四年三月薨，赠太师、尚书令、兼中书令，追封定王，谥曰荣易。
永嘉郡王允迪，吴王元俨子。天禧四年闰十一月，授右千牛卫将军。仁宗即位，迁大将军，领和州刺史。天圣五年二月，改崇州。七年九月，进唐州团练使。明道二年十月，进汝州防御使。景佑二年十一月，进耀州观察使。宝元二年二月，进静难军节度观察留后。庆历四年八月，进安静军节度使。八年三月薨，赠太尉，追封永嘉郡王，谥曰思恪。英宗即位，赠太师。
博平郡王允初，吴王元俨子。天圣二年二月，赐名允宗，授右千牛卫将军。明道元年十一月，改左领军卫。
二年十月，领光州刺史。景佑元年三月，改和州。二年十月，进汝州团练使。三年正月，改今名。庆历四年八月，进齐州防御使。八年七月，进华州观察使。皇佑二年十月，进定国军节度观察留后。至和二年五月，进感德军节度使。英宗即位，进宁国军节度使、同中书门下平章事。治平元年七月薨，赠中书令，追封博平郡王，谥曰安恭。
杨王昉，仁宗子。景佑四年五月九日生，是日不育。庆历元年五月，赐名昉，赠太傅，追封褒王，谥曰怀靖。嘉佑四年十二月，加赠太师、中书令、兼尚书令，封魏王。英宗即位，追封周王。元符三年三月，追封杨王。
雍王昕，仁宗子。宝元二年八月十五日生。康定元年七月赐名，授检校太尉、忠正军节度使，封寿国公。二年二月十九日薨，赠太师、尚书令，封豫王，谥曰悼穆。嘉佑四年十二月，追封越王。英宗即位，追封唐王。元符三年三月，追封雍王。
荆王曦，仁宗子。庆历元年八月五日生。十二月，授武信军节度使、橙校太尉、同中书门下平章事，封鄂王。三年正月一日薨，赠太师、中书令，谥曰悼懿。嘉佑四年年十(三)[二]月，追封陈王。英宗即位，追封燕王。元符三年三月，追封荆王。
吴王颢，英宗子，初名仲。嘉佑八年四月，自右内率府副率为和州防御使、乐安郡公。八月，迁明州观察使，封祁国公。治平元年六月，加检校太傅、同中书门下平章事、保宁军节度使，封东阳郡王。四年正
月，加检校太尉、武昌武安等军节度，进封昌王。九月，徙泰宁、镇海军节度，进封岐王。元丰三年九月，官制行，换开府仪同三司。迁守司空，进封雍王。哲宗即位，改成德、横海军，迁守太保、真定尹，进封杨王，赐赞拜不名。十二月，改永兴、凤翔等军，迁守太傅，加京兆、凤翔尹。元佑元年四月，迁守太尉，雍州、凤翔牧。三年八月，进封徐王。四年九月，赐诏书不名。九年三月，迁守太师，进封翼王。绍圣二年九月，赐入朝不趋。十月，改淮南、荆南、扬州、荆州牧，进封楚王。三年九月薨，赠太师、尚书令、兼中书令、冀州牧，追封燕王，谥曰荣。比葬，四临其丧。元符三年三月，进封吴王。
润王颜，英宗子。元符三年三月，追赐名，赠太师、尚书令，追封润王。
益王頵，英宗子，初名仲恪。嘉佑八年四月，自右内率府副率为博州防御使、大宁郡公。八月，迁耀州观察使、鄠国公。治平元年六月，迁左卫上将军。命给前禄。四年正月，加检校太尉、同中书门下平章事、武胜军节度使，封乐安郡王。九月，加兴元尹，充山南西道节度使，改封高密郡王。熙宁四年二月，徙保信、保静军节度，进封嘉王。元丰三年九月，官制行，换开府仪同三司，进封曹王。哲宗即位，改武昌、武安等军，迁守太保，进封荆王，赐赞拜不名。元佑元年二月，改武宁、镇海等军，迁守太傅。四月，改成德、荆南等军，迁守太尉，真定、江陵尹。三年七月薨，赠太师、尚书令，荆州、徐州牧，追封魏王，
谥曰端献。比葬，三临其丧。元符元年三月，赠兼中书令，追封益王《宋史》卷二四六本传载此事，云「徽宗改封益王」。。
冯翊侯孝纯此上原有眉批云：「冯翊侯以下已见后诸王之子。」，吴王颢子。熙宁四年四月赐名，授右骁卫将军。五月，迁右屯卫大将军。六年正月卒，赠同州防御使，追封侯。
永国公孝锡，吴王颢子。元丰八年六月赐名，授右骁卫大将军、成州刺史。元佑元年五月，迁嘉州团练使。二年八月卒，赠感德军节度使，追封国公。
博平侯孝哲，益王頵子。熙宁八年十月赐名，授右骁卫将军。十年二月卒，赠博州防御使，追封侯。
平原郡王孝奕，益王頵子。元丰二年四月赐名，授右武卫将军。八年六月，迁庆州刺史。元佑元年五月，迁吉州团练使。三年十月，迁忻州防御使。绍圣二年十月，迁宿州观察使。元符三年二月，迁彰化军节度观察留后。崇宁四年正月薨，赠司空，追封郡王。
广陵郡王孝永，益王頵子。元佑三年十月赐名，授右武卫大将军。绍圣二年十月，迁保州刺史。元符三年二月，迁右金吾卫大将军、成州团练使。建中靖国元年十月，迁成州团练使。崇宁四年十二月，迁廉州防御使。大观二年，迁邢州观察使。三年十一月卒，赠司空，追封郡王。
唐王俊，神宗子。熙宁六年四月一日生。七年正月赐名，授检校太尉、彰信军节度使，封永国公。八年十二月，改彰德军。十年十月二十三日薨，赠太师、尚书令兼中书令，追封兖王，谥曰哀献。元符三年三月，追封唐王。
豫王价，神宗子。熙宁十
年正月十二日生。元丰元年正月赐名，授武胜军节度使，封建国公。十二月薨，赠太师、尚书令，追封卫王，谥曰悼惠。元符三年三月，赠兼中书令，追封豫王。
徐王倜，神宗子。元丰元年十一月生。四年五月薨，追赐名，赠太师、尚书令，封郓王，谥曰冲惠。元符三年三月，赠兼中书令，追封徐王。
吴王佖，神宗子。元丰五年七月生。六年闰六月赐名，授检校太尉、山南东道节度使，封仪国公。哲宗即位，加开府仪同三司，进封大宁郡王。绍圣二年三月出合，改镇安、武胜等军，进封申王。五年三月，改保平、奉宁军，迁守司空。元符三年正月，徽宗即位，改永兴、成德等军，京兆、真定尹，迁守太傅，进封陈王，赐赞拜不名。九月，改荆南、淮南，迁守太尉，荆州、扬州牧。建(州)[中]靖国元年十二月，赐诏书不名。崇宁二年五月，改河东、山南西道，迁守太师，太原、兴元牧。三年十二月，赐入朝不趋。五年十一月薨，辍朝七日，赠尚书令、兼中书令、徐州牧，追封燕王。比葬，四临其丧，仍御书御制挽词二首赐之。大观元年正月，加赠侍中，追封吴王，谥曰荣穆。
仪王伟，神宗子。元丰五年生，次日薨。元符三年三月，追赐名，赐太师、尚书令，追封仪王。
燕王俣，神宗子。元丰六年九月生。七年八月赐名，授检校太尉、定武军节度使，封成国公。哲宗即位，加开府仪同三司，进封咸宁郡王。绍圣五年三月出合，改河阳三城、雄武等军，进封莘王。元
符二年三月，改武宁、镇宁等军，迁守司空。三年，徽宗即位，改河东、奉宁等军，迁守太保、太原尹，进封卫王。九月，改护国、山南西道等军，河中、兴元尹。崇宁二年五月，改镇海、泰宁等军，青州、兖州牧。大观元年正月，改淮南、安武军，扬州、冀州牧，进封魏王。二年正月，改永兴、成德等军，迁守太尉，雍州、真定牧，进封燕王。政和三年正月，迁太傅。靖康元年三月，改河东、剑南西川，迁太师，太原、成都牧。
楚王似，神宗子。元丰六年十二月生。七年十二月，赐名，授检校太尉、集庆军节度使，封和国公。哲宗即位，加开府仪同三司，进封普宁郡王。绍圣五年三月出合，改横海、镇海等军，(追)[进]封简王。元符三年，徽宗即位，改武昌、武成军，迁守司徒，进封蔡王。八月，改保平、镇安等军，迁太保。九月，改凤翔、雄武等军，凤翔尹。崇宁二年五月，改荆南、武宁等军，荆州、徐州牧。五年三月薨，辍朝七日，赠太师、尚书令、兼中书令、冀州牧，追封韩王。比葬，四临其丧，仍御书御制(挩)[挽]词二首赐之。大观元年正月，追封楚王，谥曰荣宪。
华原郡公有恪此上原有眉批云「华原郡公等已见后」。，吴王佖子。崇宁二年五月，赐名有俶，授右骁卫将军。四年正月，迁茂州刺吏，改今名。十月卒，赠感德军节度观察留后，追封郡公。
博平侯有邻，燕王俣子。政和三年十二月赐名，授右骁卫将军。四年五月卒，赠博州防御使，追封侯。
文安侯有成，燕王俣子。政和七年五〔月〕赐名(名)，授(有)[右]骁卫将军。
六月卒。八年三月，赠莫州防御使，追封侯。
河内侯有仪，越王戚子。政和元年八月赐名，授右骁卫将军。九月卒，赠怀州防御使，追封侯。
荆王楫，(微)[徽]宗子。崇宁二年二月生。五月赐名，授山南东道节度使、检校太尉，封楚国公。三年二月，改奉宁军，加开府仪同三司，进封南阳郡王。四月，进封乐安郡王。是月薨，赠太师、尚书令、兼中书令，追封荆王，谥曰悼敏。
邠王材，(微)[徽]宗子。大观元年十二月生。二年三月赐名，授镇安军节度使、检校太尉，封魏国公。政和三年正月，正官名，改授检校太保。六年十一月薨，赠太师、兼右弼，追封邠王，谥曰冲穆。
迁太尉，凤翔、兴元牧，进封越王按此句为神宗子越王戚条之残文，见本卷第四七页「越王」条。。
郓王楷，徽宗子。建中靖国元年十一月〔生〕。崇宁元年二月，赐名焕，授检校太尉、奉宁军节度使，封魏国公。八月改今名。十一月，改镇安军，加开府仪同三司，进封高密郡王。大观二年正月，改镇东军，守司空，进封嘉王。政和三年正月，正官名，改授太保。六年二月，迁太傅，武宁、保平军节度使，徐州、陕州牧。八年闰九月，迁荆南、宁江军节度使宁江：原作「江宁」，据《宋史》卷二四六本传改。，江陵、夔州牧，进封郓王。
荆王楫按此条与上文重复，后文又重出。，徽宗子。崇宁二年二月生。五月赐名，授山南东道节度使、检校太尉，封楚国公。三年二月，改奉宁军，加开府仪同三司，进封南阳郡王。四月进封
乐安郡王。
肃王枢，徽宗子。崇宁二年六月生。九月赐名，授武胜军节度使、检校太尉，封吴国公。大观二年正月，改集庆军，加开府仪同三司，进封建安郡王。政和三年正月，正官名，改授检校太保。宣和元年正月，改保平、武宁军，迁太保，进封肃王。
景王 ，徽宗子。崇宁三年八月生。十一月赐名，授武安军节度使、检校太尉，封冀国公。大观二年正月，改山南东道，加开府仪同三司，进封文安郡王。政和三年正月，正官名，改授检校太保。重和二年正月，改太保，护国、武昌军，进封景王。
济王栩，徽宗子。崇宁五(月)[年]二月生。五月赐名，授镇洮军节度使、检校太尉，封鲁国公。大观二年正月，改彰武军，加开府仪同三司，进封安康郡王。政和三年正月，正官名，改授检校太保。宣和二年十一月，改荆南、清海军，进封济王。
益王棫，徽宗子。大观元年正月生。五月赐名，授横海军节度使、检校太尉，封杨国公。二年正月，改淮南，加开府仪同三司，进封济阳郡王。政和三年正月「政和」以下数句原为眉批，系据后文重出之条补，今移入正文。，正官名，追授检校太尉，追封益王。
祁王模，徽宗子。大观元年十二月生。二年三月赐名，授武胜军节度使、检校太尉，封镇国公。政和三年正月，正官名，改授检校太保。宣和二年十一月，改淮南节度使，加开府仪同三司，进封乐安郡王。三年十二月，改武胜、兴宁军，进封祁王。
莘王植，徽宗子。大观二年六月生。九月赐名，授定武军节度使、检校太尉，封吴国公。政和三年正月，正官名，改
授检校太保。宣和四年二月，改安远军，加开府仪同三司，进封信都郡王。十二月，改宁江军，进封莘王。
华原郡王朴，徽宗子。大观三年五月生。八月赐名，授镇洮军节度使、检校太尉，封雍国公。政和三年正月，正官名，改授检校太保。宣和五年二月，改静难军，加开府仪同三司，进封华原郡王。
徐王棣，徽宗子。大观三年六月生。九月赐名，授镇江军节度使、检校太尉，封徐国公。政和三年正月，正官名，改授检校太保。宣和五年二月，改镇南军，加开府仪同三司，进封高平郡王。八月，改山南东道、河阳三城，进封徐王。
沂王，徽宗子。大观四年四月生。七月赐名，授横海军节度使、检校太尉，封冀国公。政和三年正月，正官名，改授检校太保。宣和六年八月，改剑南西川，加开府仪同三司，进封河间郡王。七年，改剑南东川、威武军，迁太保，进封沂王。
和王栻，徽宗子。政和元年六月生。九月赐名，授静江军节度使、检校太尉，封广国公。三年正月，正官名，改授检校太保。宣和七年二月，改定武军，加开府仪同三司，进封南康郡王。靖康元年四月，改瀛海、安化军，检校太傅，进封和王。
信王榛，徽宗子。政和元年八月生。十一月赐名，授建雄军节度使、检校太尉，封福国公。三年正月，正官名，改授检校太保。宣和七年二月，改安远军，加开府仪同三司，进封平阳郡王。靖康元年四月，改庆阳、昭化军，迁检校太傅，进封信王。
帝系 宋会要辑稿 帝系一 晋康郡王
晋康郡王以下每王各作一条，题「宋会要」，其下或有小字标目，或无。今于有小标目者仍保留，无者空一行。
【宋会要】
晋康郡王孝骞，颢之子也。元丰四年四月赐名原眉批云「十一月生」，盖指元丰三年十一月。，授右武卫将军。八年六月，迁端州刺史。元佑元年五月，迁济州团练使。绍(兴)[圣]二年十月，迁渭州防御使。四年二月，迁崇信军节度观察留后。元符二年，降授莱州防御使。三年二月，迁泾州观察使。三月，迁武安军节度观察留后。建中靖国元年正月，迁昭化军节度使，封广陵郡王。大观二年正月，改宁国军，加开府仪同三司，改封郡王。
帝系 宋会要辑稿 帝系一 润王按润王颜，英宗子，本卷前文已有，此处重复。
润王按润王颜，英宗子，本卷前文已有，此处重复。
【宋会要】
润王颜，元符三年三月追赐名，赠太师、尚书令，追封润王。
帝系 宋会要辑稿 帝系一 平原郡王此工原眉批云「平原郡王与豫章郡王已见 后」。
平原郡王此工原眉批云「平原郡王与豫章郡王已见后」。
【宋会要】
平原郡王孝奕，頵之子也。元丰二年四月赐名，授右武卫将军。八年六月，迁庆州刺史。元佑元年五月，迁吉州团练使。三年十月，迁忻州防御使。绍圣二年十月，迁宿州观察使。元符三年二月，迁彰化军节度观察留后。崇宁四年正月薨，赠司空，追封郡王。
帝系 宋会要辑稿 帝系一 豫章郡王
豫章郡王
【宋会要】
豫章郡王孝参，頵之子也。元丰二年四月赐名，授右武卫将军。八年六月，迁和州刺史。元佑元年五月，迁通州团练使。三年十月，迁睦州防御使。绍圣二年十月，迁庐州观察使。元符三年二月，迁保信军节度观察留后。建
中靖国元年正月，迁奉国军节度使，封信都郡王。大观三年正月，改宁武军，加开府仪同三司、豫章郡王。政和六年六月，加检校少保。靖康元年四月，改武胜军，加检校少傅。
帝系 宋会要辑稿 帝系一 广陵郡王
广陵郡王
【宋会要】
广陵郡王孝永，頵子也。元佑三年十月赐名，授右武卫大将军。绍圣二年十月，迁保州刺史。元符三年二月，迁右金吾卫大将军、成州团练使。建中靖国元年十月，迁成州团练使。崇宁四年十二月，迁廉州防御使。大观二年，迁邢州观察使。三年十一月卒，赠司空，追封郡王。
帝系 宋会要辑稿 帝系一 成王
成王
【宋会要】
成王佾，熙宁二年十一月二十四日生，闰月六日薨。元符三年三月，追赐名，赠太师、尚书令，封成王。
帝系 宋会要辑稿 帝系一 惠王
惠王
【宋会要】
惠王仅，熙宁四年五月二十一日生，是月二十三日薨。元符三年三月，追赐名，赠太师、尚书令，封惠王。
帝系 ~ 豫王按豫王及下条徐王皆神宗子，本卷前文已有， 此为重文。
豫王按豫王及下条徐王皆神宗子，本卷前文已有，此为重文。
【宋会要】
豫王价，熙宁十年正月十二日生。元丰元年五月赐名五月：前文作「正月」。，授武胜军节度使，封建国公。十二月薨，赠太师、尚书令，追封卫王，谥曰悼惠。元符三年三月，赠兼中书令，追封豫王。
帝系 宋会要辑稿 帝系一 徐王
徐王
【宋会要】
徐王倜，元丰元年十一月生。四年五月薨，追赐名，赠太师、尚书令，封郓王，谥曰冲惠。元符三年三月，赠兼中书令，追封徐王。
帝系 宋会要辑稿 帝系一 和义郡王
和义郡王
【宋会要】
和义郡王有奕，崇宁四年五月赐名，授右骁卫将军。五年十二月，迁右骁卫大将军、庆州刺史。大观元年正月，迁明州观察使。二年二月，迁定国军节度观察留后。政和七年六月，改承宣使。八年正月，迁保顺军节度使，进封郡王。靖康元年四月，改武信军，加检校少保。
帝系 宋会要辑稿 帝系一 仪王
仪王
【宋会要】
仪王伟，元丰五年生，次日薨。元符三年三月，追赐名，赠太师、尚书令，追封仪王。
帝系 宋会要辑稿 帝系一 永宁郡王
永宁郡王
【宋会要】
永宁郡王有恭原有眉批云：「楚王似子」。，崇宁五年四月赐名，授右骁卫将军。大观元年二月，迁陈州观察使。二年二月，迁保信军节度观察留后。政和七年六月，改承宣使。重和二年正月，迁庆阳军节度使、永宁郡王。靖康元年四月，迁定国军节度使，加检校少保。
帝系 宋会要辑稿 帝系一 越王
越王
【宋会要】
越王戚，元丰八年八月生。元佑元年八月赐名，授检校太尉、武成军节度使，封祈国公。八年五月，加开府仪同三司。绍圣五年三月，改武安军，进封永宁郡王。元符二年二月出合。五月，改镇安、集庆等军，进封睦王。三年，徽宗即位，改清海、镇等军「镇」下当脱一字。，迁守司徒，进封定王。九月，改武宁、武胜等军。崇宁元年三月，改成德、定武等军，迁守太保、真定尹。二年五月，改淮南、永兴等军，扬州、雍州牧。大观元年正月，改荆南、泰宁等军，荆州、兖州牧，进封邓王。三年正月，改凤翔、山南西道，迁守太尉，凤翔、兴元牧，进封越王。政和三年正月，迁太傅。靖康元年三月，改永兴、成德等军，迁太师，雍州、真定牧。
兖王柽，建中靖国元年九月生，次日薨。崇宁三年五月
追赐名，赠太师、尚书令，封兖王，谥曰冲僖。
帝系 宋会要辑稿 帝系一 荆王自此条至「仪王」条均与前文重复。
荆王自此条至「仪王」条均与前文重复。
【宋会要】
荆王楫，崇宁二年二月生。五月赐名，授山南东道节度使、检校太尉，封楚国公。三年二月，改奉宁军，加开府仪同三司，进封南阳郡王。四月，进乐安郡王。是月薨，赠太师、尚书令兼中书令，追封荆王，谥曰悼敏。
帝系 宋会要辑稿 帝系一 益王
益王
【宋会要】
益王棫，大观元年正月生。五月赐名，授横海军节度使、检校太尉，封杨国公。二年正月，改淮南，加开府仪同三司，进封济阳郡王。政和三年正月，正官名，改授检校太尉，追封益王。
帝系 宋会要辑稿 帝系一 邠王
邠王
【宋会要】
邠王材，大观元年十二月生。二年三月赐名，授镇安军节度使、检校太尉，封魏国公。政和三年正月，正官名，改授检校太保。六年十一月薨，赠太师、兼右弼，追封邠王，谥曰冲穆。
帝系 宋会要辑稿 帝系一 祁王
祁王
【宋会要】
祁王模，大观元年十二月生。二年三月赐名，授武胜军节度使、检校太尉，封镇国公。政和三年正月，正官名，改授检校太保。宣和二年十一月，改淮南节度使，加开府仪同三司，进封乐安郡王。三年十二月，改武胜、兴宁军，进封祁王。
帝系 宋会要辑稿 帝系一 莘王
莘王
【宋会要】
莘王植，大观二年六月生。九月赐名，授定武军节度使、检校太尉，封吴国公。政和三年正月，正官名，改授检校太保。宣和四年二月，改安远军。加开府仪同三司，进封信都郡王。十二月，改宁江军，进封莘王。
帝系 宋会要辑稿 帝系一 仪王此条即前文之「华原郡王」条，惟多末句。
仪王此条即前文之「华原郡王」条，惟多末句。
【宋会要】
仪王朴，大观三年五月生。八月赐名，授镇洮军节度使、检校太尉，封雍国公。政和三年正月，正官名，改授检校太保。宣和五年二月，改静难军，加开府仪同三司，进封华原郡王，薨，追封仪王。
帝系 宋会要辑稿 帝系一 郓王
郓王
【宋会要】
郓王栱栱：原作「拱」，据《宋史》卷二四六本传改。，大观四年十月生。政和元年正月赐名，授淮康军节度使、检校太尉，封定国公。二年三月薨，赠太师、尚书令、兼中书令，追封郓王，谥曰冲懿。
帝系 宋会要辑稿 帝系一 汉王
汉王
【宋会要】
汉王椿，政和二年三月生。五月赐名，授庆源军节度使、检校太尉，封庆国公。三年正月，正官名，改授检校太保。闰四月薨，赠太师、兼右弼，追封汉王，谥曰冲昭。
帝系 宋会要辑稿 帝系一 安〔康〕郡王
安〔康〕郡王
【宋会要】
安康郡王 ，政和二年九月生。十二月赐名，授昭信军节度使、检校太尉，封卫国公。三年正月，正官名，改授检校少保。六年十一月，改封郓国公。靖康元年六月，自检校
少傅、横海军节度使改镇安军，开府仪同三司，封安康郡王。
帝系 宋会要辑稿 帝系一 广平郡王
广平郡王
【宋会要】
广平郡王楗，政和二年十月生。三年正月赐名，授威德军节度使、检校少保，封韩国公。靖康元年六月，自检校少傅、安国军节度使改保静军，加开府仪同三司，封广平郡王。
帝系 宋会要辑稿 帝系一 陈王
陈王
【宋会要】
陈王机，政和四年二月生。五月薨，追赐名，赠太师、兼右弼，封陈王，谥曰悼惠。
帝系 宋会要辑稿 帝系一 建安郡王
建安郡王
【宋会要】
建安郡王 ，政和五年六月生。九月赐名，授检校少保、武安军节度使，封惠国公。宣和七年三月，加开府仪同三司，封建安郡王。
帝系 宋会要辑稿 帝系一 唐王此条与本卷第三八页「唐王」条重复。
唐王此条与本卷第三八页「唐王」条重复。
【宋会要】
唐王俊，熙宁六年四月一日生。七年正月赐名，授检校太尉、彰信军节度使，封永国公。八年十二月，改彰德军。十年十月二十三日薨，赠太师、尚书令、兼中书令，追封兖王，谥曰哀献。元符三年三月，追封唐王。
帝系 宋会要辑稿 帝系一 褒王
褒王
【宋会要】
褒王伸，熙宁七年五月二十一日生，次日薨。元符三年三月追赐名，赠太师、尚书令，封褒王。
帝系 宋会要辑稿 帝系一 冀王
冀王
【宋会要】
冀王 ，熙宁七年六月十九日生。八年二月赐名，授镇安军节度使、封景国公。是年十二月十八日薨，赠太师、尚书令、冀王，谥曰冲孝。元符三年三月，赠兼中书令。
郓王栱栱：原作「拱」，据《宋史》卷二四六本传改。按，此条及下条「汉王椿」均与本卷第四九页重复。，徽宗子。大观四年十月生。政和元年正月赐名，授淮康军节度使、检校太尉，封定国公。二年三月薨，赠太师、尚书令、兼中书令，追封郓王，谥曰冲懿。
汉王椿，徽宗子。政和二年三月生。五月赐名，授庆源军节度使、检校太尉，封庆国公。三年正月，正官名，改授检校太保、闰四月薨，赠太师兼右弼，追封汉王，谥曰冲昭。
华冲穆王坦，宁宗子，早薨，追封。
申冲懿王 庶，宁宗子，早薨，追封。
顺冲怀王忻，宁宗子，早薨，追封。
肃冲昭王 自，宁宗子，早薨，追封。
【宋会要】
曹王光济自此条至「申王德文」条均与本卷第二四页至第二六面条目重复。，早薨。建隆三年四月，赠中书令，赐名，追封邕王。元符三年三月，赠太师、兼中书令，追封曹王。
【宋会要】
岐王光赞，早薨。建隆三年四月，赠侍中，赐名，追封夔王。景德三年十月，诏鸿胪备礼，葬于河南府永安县南訾村。仁宗即位，追赠中书令。元符三年三月，赠太师、兼尚书令，追封岐王。
【宋会要】
高密郡王德恭，太平兴国四年二月，以皇子授贵州防御使。七年五月，秦王得罪，削籍。九年四月，复以皇侄授峰州刺史。雍熙元年四月，封安定(候)[侯]。端拱元年二月，进公。累迁左神武军大将军。真宗即位，转左龙武军，改乐平公。咸平二年，出判虢州，表留奉朝请，奏可。三年十月，进胜州团练使。景德二年十一月，进衡州防御使。三年五月卒，赠保信军节度使、申国公。天圣二年六月，赠护国军节度使、兼侍中。明道二年六月，追封郡王，谥曰(兹)[慈]惠。
【宋会要】
广平郡王德隆，太平兴国九年四月授瀼州刺史。雍熙二年四月，加左武卫大将军，封长宁(候)[侯]，判沂州。三年正月卒，赠宁远军节度使、临沂郡公。天禧二年六月，赠崇
信军节度使、同中书门下平章事。明道二年九月，追封郡王，谥曰恭肃。
【宋会要】
颍川郡王德彝，雍熙三年正月授右千牛卫大将军，封长宁侯，判沂州。端拱元年二月，进公。累迁右领军卫大将军。真宗即位，转左武卫大将军，封广平公，召还。咸平二年八月，迁左神武军大将军，判滁州。三年十月，进儒州刺史。景德二年十一月，进永州团练使。大中祥符二年正月，进邵州防御使。四年二月，进桂州观察使。七年十二月，进保信军节度观〔察〕留后。八年四月卒，赠昭德军节度使，追封信都郡王，谥曰安简。
【宋会要】
广陵郡王德雍，淳化元年四月授右骁卫将军，三迁右龙武军。真宗即位，进左千牛卫大将军。大中祥符二年正月，进高州刺史。七年十二月，进嘉州团练使。天禧二年八月，进颍州防御使。仁宗即位，进曹州观察使，封咸宁郡公。天圣七年九月，进天平军节度观察留后。九年八月卒，赠宣德军节度使、同中书门下平章事。明道二年八月，追封郡王，谥曰康简。
【宋会要】
申王德文，淳化元年三月，授右监门卫将军，三迁右屯卫。真宗即位，进(骁右)[右骁]卫。大中祥符七年十二月，加右神武
军大将军。八年十月，进兴州团练使。天禧二年八月，进濮州防御使。仁宗即位，进滑州观察使，封冯翊郡公。天圣七年九月，进横海军节度观察留后。十年五月，进昭武军节度使。明道元年十一月，改感德军。二年十月，改武胜军。景佑二年十一月，加同中书门下平章事。庆历四年七月，封东平郡王。八月，改忠武军，兼侍中。六年五月卒，赠太尉、中书令，追封申王，谥曰恭裕。
【宋会要】
滕王德秀眉批云：「太祖子」。，元符三年三月，追赐名，赠太师、尚书令，封滕王。
【宋会要】
同安郡王惟正以下二条与本卷第二七、二八页条目重复。，太平兴国八年十月授左千牛卫将军。四迁左龙武军。真宗即位，进左千牛卫大将军。大中祥符八年十一月「大中」以下九字：原作「四迁左龙武军真宗即位」十字，据本卷第二七页条改。，进简州团练使简：原脱，据本卷第二七页条补。。天禧二年八月，进齐州防御使。仁宗即位，进亳州观察使，封乐平郡公。天圣七年九月，进保信军节度观察留后。十年五月，进建宁军节度使。六月卒，赠太傅、兼侍中，追封郡王，谥曰僖靖。
【宋会要】
冀王惟吉，幼养宫中，太祖视之如子，与诸叔联名德雍。太平兴国八年十月，授右监门卫将军。端拱元年二月，改今名，进左骁卫大将军。至道二年二月，进阆州观察使。真宗即位，进武信军节度使。景德二年十一月，加同中
书门下平章事。大中祥符元年十二月，改感德军。三年五月卒，赠中书令，追封南康郡王，谥曰康孝。仁宗即位，赠太尉。明道二年九月进今封。
【宋会要】
舒王德林，元符三年三月追赐名，赠太师、尚书令，封舒王。
【宋会要】
平阳郡王允升此条与本卷第三二页「平阳郡王」条重复。，幼养宫中，明德皇后抚视之，及魏王疾，方出外第。至道三年四月，赐名允中，授右监门卫将军。咸平三年十一月，改今名。四迁右羽林军。天禧二年六月，进蔡州团练使。仁宗即位，进武宁、齐州防御使本卷第三二页「平阳郡王」条无「武宁」二字，此盖因下文而衍。。天圣三年五月，进澶州观察使，封延安郡公安：原脱，据本卷第三二页「平阳郡王」条补。。十年九月，进武宁军节度观察留后。十年五月，进安德军节度使。明道元
年十二月，改建雄军。二年十二月，改安国军。景佑元年正月卒，赠太尉，追封郡王，谥曰懿恭。
【宋会要】
信安郡王允宁，咸平五年十一月授千牛卫将军。四迁右武卫。天禧二年六月，进唐州团练使。仁宗即位，进颍州防御使。天圣七年九月，进同州观察使。十年五月，进保信军节度观察留后。明道二年十月，进武定军节度使。景佑元年十一月卒，赠太尉、信安郡王，谥曰僖简。
【宋会要】
广平郡王允怀自此条至「崇王元亿」条均与均与本卷第三二至三六页条目重复。，咸平六年十二月赐名允征，授右千牛卫将军。三迁右屯卫。大中祥符五年闰十月卒，赠颍州
防御使、汝阴侯。天圣元年，以名音同仁宗庙讳，追改允中。明道二年十一月，赠昭化军节度观察留后。景佑三年，追赐今名。康定元年正月，追封郡王。
【宋会要】
相王允弼，大中祥符八年十一月授右千牛卫将军，再迁右监门卫。仁宗即位，进蔡州团练使。天圣七年九月，进单州防御使。明道二年十月，进贝州观察使贝州：原作「具州」，据本卷第三四页「相王「相王」条改。。景佑二年十一月，进安化军节度观察留后。宝元二年七月，同知大宗正事。庆历四年七月，封北海郡王。八月，进武康军节度使。嘉佑五年十二月，改武宁军，兼侍中。英宗即位，改护国军，兼中书令，封东平郡王。神宗即位，加守太保，凤翔、雄武军节度使。熙宁二年七月薨，赠太师、尚书令，追封相王，谥曰孝定。
【宋会要】
定王允良，天禧四年闰十二月授右千牛卫将军。仁宗皇帝即位，进大将军，领舒州刺史。天圣五年二月，进秦州秦州：本卷第三五页「定王」条作「泰州」。。七年九月，进颍州团练使。明道二年十月，进郑州防御使。景佑二年十一月，进安州观察使。宝元二年二月，进镇国军节度观察留后。庆历四年七月，封华原郡王。八月，进安德军节度使。至和二年六月，改奉宁军，同知大宗正事。三年五月，加同中书门下平章事。嘉佑五年十二月，改彰信军，兼侍中。英宗即位，进兼中书令，改封
襄阳郡王。神宗即位，加守太保，宁江、平江军节度使。治平四年三月薨，赠太师、尚书令、兼中书令，追封定王，谥曰荣易。
【宋会要】
永嘉郡王允迪，天禧四年闰十一月授右千牛卫将军。英宗即位，迁大将军，领和州刺史。天圣五年二月，改崇州。七年九月，进唐州团练使。明道二年十月，进汝州防御使。景佑二年十一月，进耀州观察〔使〕。宝元二年二月，进静难军节度观察留后。庆历四年八月，进安静军节度〔使〕。八年三月薨，赠太尉，追封，谥曰思恪恪：原作「格」，据本卷第三五页「永嘉郡王」条改。。
【宋会要】
博平郡王允初，天圣二年二月赐名允宗二年：原作「一年」，据本卷第三五页「博平郡王」条改。，授右千牛卫将军。明道元年十一月，改左领军卫。二年十月，领光州刺史。景佑元年三月，改和州。二年十月，进汝州团练使。三年正月，改今名。庆历四年八月，进齐州防御使。八年七月，进华州观察使。皇佑二年十月，进定国军节度观察留后。至和二年五月，进(威)[感]德军节度使。英〔宗〕即位，进宁国军节度使、同中书门下平章事。治平元年七月薨，赠中书令，追封博平郡王，谥曰安恭。
【宋会要】
崇王元亿亿：原作「懿」，据《宋史》卷二四五本传改。，幼薨，号十七太保。至道三年六月，诏赐名，赠左卫将军赠：原作「赐」，据本卷第三二页「崇王」条改。，追封代国公。英宗即位，追封左卫上将军、安
定郡王。元符三年三月，赠太师、中书令、兼尚书令，追封崇王。
【宋会要】
温王禔原有眉批：「真宗子。」，元符三年三月追赐名，赠太师、尚书令，封温王。
昌王祗，元符三年三月追赐名，赠太师、尚书令，封昌王。
信王祉，元符三年三月追赐名，赠太师、尚书令，封信王。
钦王祁，元符三年三月追赐名，赠太师、尚书令，封钦王。
杨王昉以下三条与前文重。，仁宗子，景佑四年五月九日生，是日不育。庆历元年五月，赐名昉，赠太傅，追封褒王，谥曰怀靖。嘉佑四年十二月，加赠太师、中书令兼尚书令，封魏王。英宗即位，追封周王。元符三年三月，追封杨王。
雍王昕，宝元二年八月十五日生。康定元年七月赐名，授检校太尉、忠正军节度使，封寿国公。二年二月十九日薨薨：原脱，据前文补。，赠太师、尚书令，封豫王，谥曰悼穆。嘉佑四年十二月，追封越王。英宗即位，追封唐王。元符三年三月三月：原作「五月」，据前文改。，追封雍王。
荆王曦，庆历元年八月五(月)[日]生。十二月，授武信军节度使、检校太尉、同中书门下平章事，封鄂王。三年正月一日薨，赠太师、中书令，谥曰悼懿。嘉佑四年十二月，追封陈王。英宗即位，追封燕王。元符三年三月，追封荆王。
帝系 宋会要辑稿 帝系二 皇子诸王杂录 昭成太子元僖

[book_title]帝系二
皇子诸王杂录
【宋会要】
太祖开宝六年九月二十一日，诏曰：「周之宗盟，异姓为后，此先王所以睦九族而和万邦也。晋王太宗旧名亲贤莫二，位望俱崇。方资夹辅之勋，俾先三事之列。自今宜位宰相上。」
八年七月二十日，纳右武卫上将军焦继勋女为德芳妇，出合就第。
九年十月二十八日，皇子山南西道节度使、同中书门下平章事德昭加兼侍中、京兆尹，封武功郡王。贵州防御使德芳领山南西道节度使、兴元尹、同中书门下平章事。德昭、德芳皆太祖之子，太宗不欲异其呼称，遂降制与昭庆公主而下皆称皇子、皇女。
十一月五日，诏齐王廷美、武功郡王德昭朝会班宰相上。
太宗太平兴国七年七月十三日，皇子卫王、广平郡王同日拜同中书门下平章事，诏卫王先赴中书视事，广平郡王以次至。
八年十一月三日，诏曰：「并建子弟以藩屏王室，申命辅相以羽翼公朝。藩邸之任虽崇，钧台之寄尤重。聿分内外，须正等威正：原作「王」，据本书仪制三之三改。。自今宰相序立宜在亲王上。」宰相宋琪、李昉等顿首言：「汉法，丞相在诸侯王下，请如旧制。」帝曰：「宰相实总百揆，与群官礼绝。藩邸之设，止奉朝请。元佐等尚幼，欲其知谦损之道，卿无固辞。」琪等拜舞称谢。
雍熙二年九月九日，楚王宫火。帝以元佐素病心疾，意火必元佐也，摄置中书。遣御史按问，置巨校于前，元
佐恐惧，对云：「数年已来，心神迷乱。因重阳被酒，夜持帘幕卷火炬，不令左右知觉，遂起此火。」案具，帝遣入内都知王仁睿谓曰：「汝富贵极矣，乃尔凶悖!国家典宪，我不敢私，父子之情，从此断矣。」元佐无词以对。陈王元杰等洎宰相、近臣号泣营救，帝涕泗谓曰：「朕读书，见前代帝王子孙不率教训者，尚为之扼腕愤孍，岂知我家自有此事!朕为宗社计，所不敢赦。」遂下制废为庶人，送均州安置。宰相率群臣伏合拜表，乞留于京师。表三上，乃许之，命使者监护，不通外事。元佐，帝长子，初甚被爱，及长，渐骄恣。后病恍惚烦躁，或经时绝朝请。自是屡为残忍，左右微过，必加手刃，仆隶过庭，辄弯弓射之。帝诲责甚厉，皆不悛。是岁夏秋，疾甚，帝以为忧。是月，以疾小愈，帝悦，故为肆赦。九日，帝宴诸王，而元佐以病新间，不预会。至暮罢，陈王等往谢之，元佐谓曰：「汝等与至尊宴射，吾不预焉，是为君父所弃也。」因发愤，夜闭媵妾于室，纵火。帝怒，遂废之。楚府咨议赵齐、王遹、翊善戴元自以辅导无状，表请罪，帝曰：「朕教之且不从，况汝等邪!」皆释不问，止令解职。
昭成太子元僖
【宋会要】
许王初名德明，太平兴国七年七月出合，授检校太保、同中书门下平章事，封广平郡王，改名元佑。八年十月，进封陈王。雍熙三年七月，改今名。十月，为开封尹、兼侍中。端拱元年四月，进封许王，加中书令。淳化三年十一月薨，赠皇太子，谥曰恭孝。仁宗即位，改谥曰昭成。〔雍熙〕三年七月甲午原有眉批：「此误《纪事本末》，而又不全。」意即此下为《续资治通鉴长编纪事本末》(下称《长编纪事本末》)之文。《永乐大典》盖本作小字注，抄者误抄为大字，今仍改为小字。，陈王元佑改名元僖，韩王元休改名元侃，冀王元隽改名元份。十月甲辰，以陈王元僖为开封尹兼侍中「尹」下原衍「令」字，据《续资治通鉴长编》(下称《长编》)卷二七删。。户部郎中张去华为开封府判官，殿中侍御史陈载为推官，并召见，谓曰：「卿等朝之端士，故兹选用，其善佐吾子。」各赐钱百万。及去华就迁左谏议大夫议：原脱，据《长编》卷二七补。，又令枢密使王显傅旨，谕以辅成之意。四年八月，水部员外郎、诸王府侍讲邢昺献《分门礼选》二十卷。上采其奏，得《文王世子》之编，观之甚悦，因问入内西头供奉官卫绍钦曰：「昺为诸王讲说，曾及此乎 」绍钦曰：「诸王常时访昺经义，昺每至发明君臣父子之道，必重复陈之。」上益喜，赐昺器币。端拱元年二月，陈王元僖进封许王；韩王允侃为荆南、湖南节度使，进封襄王；冀王元份为威武、建宁节度使，进封越王；益王元杰为剑南东西两川节度使。上手诏戒元僖等曰：「朕周显德中年十六时，江淮未宾，从昭武皇帝南征，屯于扬、泰等州。朕少习弓马，每与贼交锋，贼应弦而踣者甚众。太祖驻兵六合，闻其事，拊髀大喜。年十八，从周世宗、太祖下瓦桥关、瀛、莫等州，亦在行阵。洎太祖即位，亲讨李筠、李重进，朕留守帝京，镇抚都下，上下如一。其年蒙委兵权，岁余授开封尹。历十六七年，民间稼穑、君子小人真伪无不更谙。即位以来十三年矣，朕持俭素，外绝畋游之乐，内却声色之娱，真实之言，故无虚饰。汝等生于富贵，长自深宫，民庶艰难，人之善恶，必恐未晓，略说其本，岂尽余怀。夫帝子亲王，先须克己励精，听卑纳谏。每着一衣，则悯蚕妇；每餐一食，则念耕夫。至于听断之间，勿先恣其喜怒。朕每亲临庶政自「节度使进封襄王」至此句「朕」字一大段原脱，据《长编》卷二九补。，岂敢惮于焦劳；礼接 臣，无非求于启沃。汝等勿鄙人短，勿恃己长，乃可永守富贵，而保终吉。先贤有言曰：逆吾者是吾师，顺吾者是吾贼。此不可以不察也。」庚戌，以皇弟第六子元墦为左卫上将军，封徐国公；第七子元
捻为右卫上将军、泾国公。御史中丞尝劾奏开封尹许王元僖尹：原脱，据《长编》卷二九补。，元僖不平，诉于上曰：「臣天子儿，以犯中丞，故被鞠，愿赐宽宥。」上曰：「此朝廷仪制，孰敢违之 朕若有过，臣下尚加纠擿，汝为开封尹，可不奉法邪 」论罚如式如：原作「于」，据《长编》卷二九改。。淳化二年，上尝谓近臣曰：「累有人言储贰事，朕颇读书，见前代治乱治：原作「泊」，据《长编》卷二九改。，岂不在心。但近世浇薄，若建立太子，则宫僚皆须称臣。宫僚职次，与上台等，人情之间，深所不安。盖储子冲幼储：原作「诸」，据《长编》卷二九改。，未有成人之性性：原作「惟」，据《长编》卷二九改。，所命僚属，悉择良善之士。至于台隶辈，朕亦自拣选，不令奸巧憸佞在其左右。读书听书听：原作「课」，据《长编》卷二九改。，咸有课程。待其长成，自有裁制。何言事者未谅此心邪 」于是右正言、度支判官宋沆等五人伏阙上疏阙：原作「阁」，据《长编》卷二九改。，请立许王元僖为皇太子，词意狂率。上怒甚，将加窜殛，以惩躁妄。而沆又宰相吕蒙正之妻族，蒙正所擢。蒙正首以援引亲目匿、窃禄偷安罢相，责宋沆为宜州团练副使。三年十一月己亥，开封尹许王元僖早朝，方坐殿庐中，觉体中不佳，遂不入谒，径归府。车驾遽临视，疾已亟，上呼之犹能应。少选薨，年二十七。上哭之恸，左右皆不敢仰视。追赠太子，谥曰恭孝。元僖性仁孝，姿貌雄毅，沈静寡言，尹京五年，政事无失，上尤所钟爱。及薨，追念不已，或悲泣，达旦不寐，作《思亡子》诗，以示近臣。未几，人有言元僖为嬖妾张氏所惑，专恣，棰仆妾有至死者，而元僖不知。为张氏于都城西佛寺招魂葬其父母，僭差踰制。又言
元禧因误食他物得病，及其宫中私事。上怒，命缢杀张氏，捕元僖左右亲吏系狱吏：原作「属」，据《长编》卷三三改。，令皇城使王继恩验问，悉决杖停免。掘烧张(民)[氏]父母冢墓，亲属皆窜远恶。丙辰，诏罢册礼，但以一品卤簿葬焉。及真宗即位，始诏中外称太子之号。张唐英作《寇准传》，见上。按准淳化三年已为枢密副使，元僖既死，太宗爱始裒。元僖无恙时，固未尝(见)[建]东宫，不知唐英何所据，诬谤特甚，今不取。淫刑事盖因楚王元佐，已见雍熙(二)[元]年九月。按「张唐英」以下至此乃是《长编》李焘原注。今以括号区分。开封府判官右谏大夫吕端、推官职方员外。郎陈载坐裨赞无状，端左迁卫尉少卿，载殿中侍御史。许王府咨议工部郎中赵令图、侍讲库部员外郎阎象并坐辅导无状，免所居官，仍削(雨)[两]任。上始追捕许王寮吏，将穷竟其事。左谏议大夫魏羽乘间言于上曰：「汉戾太子窃弄父兵，当时言者以其罪笞尔。今许王之过未甚于此也。」上嘉纳之，由是被劾者皆获轻典。
端拱元年二月二十三日，封皇子元墦徐国公，元捻泾国公，并食邑一千户。旧制，国公邑三千户，今止千，有司之误也。自后皇子初封国公，犹循此制。
淳化三年十一月二十七日，诏：「先以来月十七日故恭孝太子元僖行册命之礼，今缘俯逼郊祀，其册礼权停。」
五年二月二十七日，翰林学士张洎上言：「准制，益王元杰改封吴王，行扬州、润州大都督府长史者。臣谨按前史，皇子封王，以郡为国，置傅、相及内史、中尉等，佐王为理。自汉魏已降，所封之王如不之国，朝廷命卿大夫临郡，即称内史行郡事。东晋永和、泰元之际，有琅琊王、会稽王、临川王，故谢灵运、王羲之等为会稽、临川内史，即其事也。唐有天下，以扬、益、潞、幽、荆五郡为大都督，非亲王不授。其扬、益等郡或有亲王遥领，朝廷命大臣临郡者皆是。长史、副大使知节度(使)[事]，如段文昌镇扬州，云『淮南节度副大使、知节度事、管内营田观察处置等使、检校尚书左仆射、兼扬州大都督府长史』，李载义镇幽州，云『卢龙军节度副大使、知节度事、管内观察处置、押奚契丹两藩经略等使、检校司徒、平章事、兼幽州大都督府长史』，即其例也。今益王以扬、润二郡建社为吴国王，居大都督之任，又已正领节度使，岂宜却加『长史』之号 乃是吴国王自为上佐矣。若或朝廷且以长史拜授，其如衔内又无『副大使、知节度事』之目。傥或他日
别命守将，俾临本郡，即不知以何名目除授也 臣草制之夕，便欲上陈，虑报奏往回，有妨来早宣降。兹事体大，实干邦国。况吴王未领恩命，尚可改。乞付中书、门下商议施行。」帝以制命已出，不欲追改。洎又再上表，引典故论列。中书、门下言：「端拱初，韩王改建襄王，领荆湖节度、江陵尹。冀王改封越王，领福建节度、大都督府长史。今益王改封吴王，苟如洎言，改充大都督。按《官品令》，大都督是二品，五府大尹、五府大都督长史是三品。若然，则吴王之品高于二王，昆弟之间，品秩未当。」诏俟他日改正之，洎奏遂寝。
至道二年二月五日，帝谓宰臣曰：「徐国公元墦、泾国公元捻宜各除化外藩镇。」宰臣等不谕。久之，帝曰：「朕意非他，若除化内州府，诏下之日即遣诸色公人申送书状，虑成烦扰。」宰臣奏曰：「亲贤不当除化外，但指挥本道不得差人上京可也。」帝允之，由是命元墦为洪州都督、镇南军节度使，元捻为鄂州都督、武昌军节度使。
七日，以越王元份为杭州大都督，兼领忠正军节度使。帝以吴、越二王疏封开国，当领兼镇，因覃庆命中书改正之，越王以杭州大督兼领寿春。由是二王尽得所封之地，削去长史之号。
三年六月六日，诏故涪王廷美追复西京留守、检校太师、兼中书令，夫人张氏追复楚国夫人，魏王德昭赠太傅，岐王德芳增太保，仍遣中使致祭。
真宗咸平元年十月十七日，宰
臣张齐贤、李沆表请序位于诸王下，诏以先朝定制，不许。
二年十一月三日，诏自亲王领大都督府、节镇者，勿兼长史。
五年十一月十八日，以皇子佑为左卫上将军、信国公。时宰相言：故事，皇子出合当封王。帝不许，而有是命。
十九日，楚王元佐为左羽林军上将军。唐德宗朝，六军置统军，秩从二品，左右羽林、龙武、神武是也。十六卫置上将军，与统军同，左右卫、骁卫、武卫、威卫、领军、金吾、监门、千牛卫是也。今楚王当为统军，而以上将军命之；又王前为金吾卫上将军，按仪制，金吾在统军上将军之上。今之改秩，盖有司失于检阅。
大中祥符八年四月二十三日夜原稿原有「大中祥符」四字，又用墨点删去，按此实大中祥符八年事，今仍补此四字，以与上文「咸平」相别。，荣王宫火，延燔殿庭。五月三日，制安静武信等军节度使、荣王元俨降授安静军节度使，封端王，宣制于崇政殿门之外。
大中祥符元年十二月十五日，帝谓王旦等曰：「先帝每命宰臣、亲王，降制则不御崇德殿视朝，应有故事。其旨以命宰臣、亲王，(视)[示]帝王不专耶示：原作「视」，据《长编》卷七○改。!」是日，以庆行，宰臣、亲王、节度使皆有制加恩，故帝询及于此。
四年六月，宁王元墦等言：「昨奉圣恩，俱膺宠命。以从弟德存身亡，显有服式，迎授之日，合陈音乐，有此未便。又缘诸镇节度各授麻制，望颁朝旨，先令迎授。」从之。
八年四月二十三日，荣王元俨降封端王，宣制于崇政殿门之外。时荣王宫火延燔殿庭故也。
十二月十七日，礼仪院言：「皇子寿春郡王告 ，望令中书进呈，别择良日，合门使押引诣内东门进纳，宫中给赐。」诏令合门使就内东门，依降麻官告例赐。
二十四日，合门言：「仪制，宣赐亲王告敕，合门使称『有 』，再拜口宣讫，搢笏跪授。侯箱过侯箱过：疑有误。，俛伏，兴，再拜，搢笏舞蹈，三拜，退。将来宣赐寿春郡王告 ，称『有 』，再拜口宣，应喏跪授后，拟只再拜，随拜万岁，退。」诏可。
天禧二年二月四日，枢密院言：「楚王加恩，自来不遣使赐批诏，望依例进(内)[纳]。寿春郡王加恩，合有迎授恩命。」诏罢迎授之礼，其告 如八年例，于内东门赐王。余如所请。」旌节令周怀政就元符观内安置。
治平四年神宗即位，未改元。三月十九日，皇弟东平郡王颢言：「蒙恩授两镇节度
使，进封昌王，仍令所司择日备礼册命。窃以临轩册命之礼，国朝以来，虽元功德之臣未尝敢有当之者，伏望收寝册命。」从之。
干兴元年二月二十日，诏曰：「泾王元俨，朕之叔父，而先朝亲礼之甚厚，其令中书门下别定对接之仪，及诸皇亲，亦议优加恩命。」礼仪院言：「后汉东平王苍，光武子也。章帝即位，恩礼踰于前世，诏沛、济南、东平、中山四王，赞拜皆勿名。又按，晋武陵王晞，元帝子，康帝即位，赞拜不名。今参详泾王，欲望朝会及起居并依故事，赐赞拜不名。如皇帝见泾王于内中，即依先帝见大长公主之仪。诸皇亲并准诏优与加恩。」
仁宗明道二年九月十六日，诸王子孙各乞赠其父为皇太子，诏翰林学士冯元、端明殿学
士宋绶详定，而元等言：「周王元佑，陛下长兄，宜追册为皇太子。太祖二王、太宗五王，追恤之典，理难均及，止可徙封加镇兼官而已。」从之。十月二十三日，追赠周王元佑为皇太子，诏翰林学士冯元等考详旧典。元等言：「王旧无宫府，其告策请藏宗正寺属籍堂，而遣使焚黄于永安县坟次。」从之。
宝元二年十月九日，端明殿学士、翰林侍读学士、宗正寺修玉牒官李淑言：「悼献太子名上一字犯圣祖讳，请止书曰佑。」从之。
康定元年五月十二日，枢密院言：「皇子八月十五日生，请依郡王使相例，赐袭衣、彩帛百匹、金器百两、马二疋、金镀银鞍勒一副。」从之。
七月二十五日，命端明殿学士李淑修撰寿国公府表章文字。
庆历元年五月十七日，诏以皇故长子始生而不育，将葬，赐名昉，赠太傅，追封褒王，谥曰怀靖。
八月八日，诏以皇第三子生，遣官奏告宗庙。
三年五月二十日，复给荆王元俨所上公使钱。元俨领荆、扬二镇，岁凡给缗钱二万五千。是时西鄙用兵，宗室自刺史以上各进纳本州岛公使钱之半以助边费，帝以元俨叔父之尊，不欲裁损，至是复全给之。
嘉佑三年二月二十九日，诏太常礼院议立周王佑之后。礼官言：王薨在下殇之年，未有为父之道，于礼不当立后。从之。
英宗治平元年六月二十三日，诏赐皇子颢公使钱二千贯，頵一千五百贯。
二年五月十七日，权御史
中丞贾黯请自今皇子及宗室卑属除检校三师官者，随其迁序，改授三公。诏两制详议。翰林学士王珪等言：「按《官仪》，自魏以来，以太师、太傅、太保是为三师。太尉、司徒、司空是为三公。国朝因之。《六典》曰：三师，训导之官也。盖天子所师法。今皇子以师傅名官，于义弗安，盖前世因循，失于厘正。传不云乎：『必也正名乎!』臣以谓，自今皇子及宗室卑者除官，并不可带师傅之名，随其迁序，改授三公之官。看详黯言，委得允当。」诏俟加恩改正。
神宗熙宁四年九月十五日，中书门下言：「淳化五年翰林学士张洎奏对：吴王元杰带扬州大都督长史，长史是王府佐官，不称名秩。寻诏他日亲王有恩命，落府长史。其后有司失于推行，亲王犹带府长史，今请罢去。」从之。
八年四月二十六日，岐王颢、嘉王頵言：「蒙遣中使赐臣等方团玉带各一，及准合门着为朝仪。臣等欲宝藏于家，不敢服用。」帝不许。又乞佩金鱼以别嫌，诏以玉鱼赐之。亲王赐玉带佩鱼自此始。
元丰二年七月二十七日，诏岐王颢、嘉王頵并岁赐见钱八千贯，更不以一半折绢。
六年五月十五日，诏：「雍王颢、荆王頵乞建外第，十余年中，章数十上。入侍宝慈宫非便，数谕止之，而确然坚请不已，皇太后近亦屡以为言。宜依所乞，令学士院降诏宣谕，仍令有司度地以闻。」尚书工部言：请以城北马军教场建第。从之。
闰六月二十二日，诏皇子、新授检校太尉、
山南东道节度使、仪国公佖请给公使并依延安郡王初除官例二千吏支给此句疑有脱误。。其牌印亦令改铸。仍为永例。
哲宗元佑元年三月五日，诏：「见修建扬王颢、荆王頵外第，两位各赐银器并陈设动用等，令所属制造。」
二十二日，三省言：「扬王颢、荆王頵奏乞迁外第，未蒙诏可。今虽名居外，而威颜咫尺，时奉朝谒，固与密迩宫禁无异。伏望早赐矜允。」从之，仍令学士院降诏。先是元丰中，二王屡奏乞居外第，虽已降诏许之，而未果迁出，至是恳请，故有是命。
二十四日，诏二王外第以亲贤宅为名。
二十八日，诏二王就第日，宗室正任以上自府门送至第，仍令亲王伴食，入内内侍省差官管干。
四月十二日，诏二王各赐银、绢、缗钱各五千，岁各增公使缗钱五千，仍给见钱。本府官吏赐与有差。
五月六日，诏荆王頵妻嘉国夫人王氏进封潭国夫人。
十四日，诏扬王颢男二人、荆王頵男七人并迁一官，以驾幸亲贤宅，特推恩也。
二年六月六日，诏扬王颢妻崇国夫人冯氏先送瑶华宫入道崇：原脱，据后绍圣二年十一月十一日条补。，宜特赐法名守冲，仍赐紫衣，号希真凝寂大师。先是元丰二年，以与王不协，送瑶华宫，至是始有是命。
三年三月四日，扬王颢奏：「有女数人，婚嫁及期，私用不足，望特于左藏库借交料钱三万贯，月以料钱四贯除折还纳。」从之。
七年十一月二十二日，诏徐王颢增赐公使钱三千缗。先是三省言：「南郊礼
毕，徐王加恩，当赐剑履上殿，缘虚文已删去，请易以岁增公使缗钱。」太皇太后曰：「尝有例耶 」吕大防等对曰：「仁宗时荆王元俨增至五万贯，徐王昨亦增赐，今纔万三千缗。」乃诏增之。
八年二月八日，诏皇弟大宁郡王以下出就外学，宜令于亲王旧第置学舍，及差官二员充诸王说书，就差逐位内侍四员充管干官。前此太皇太后宣谕三省曰：「大宁郡王以下渐长，可令就学。」故有是诏。
三月二十三日，诏皇(第)[弟]、诸郡王、国公出就外学，各赐九经及孟、荀、扬子书一部，令国子监印给。
八月十八日，诏徐王颢许乘檐子至下马处，以颢疾故也。
绍圣二年十月十三日，诏曰：「朕嗣有令绪，获承至尊，惟先帝休德施及后世博矣。共赖燕谋之锡，实蕃同气之亲。顷在妙龄，已就外学。属柄臣之佥议，援今昔以有言，以谓年逮奉朝，礼当出合，庶明班爵之义，以固盘石之宗。朕稽协祖宗之猷，深怀手足之爱。因之广孝，曷喻至情。以义称恩，姑循故事。大宁郡王佖、遂宁郡王佶宜依所请。仍令有司疾速修完东宫位次，候来春出合。」时宰臣章惇等言：「皇弟大宁郡王等出就外学，于今三年，年及奉朝，而爵号未称，礼秩未备。宜及此时进爵增秩，启真王封，及大建邸第，开府置属。出班外廷，入侍长乐，以衍茂天支，增重王室。」故有是诏。
十一月十一日，诏瑶华宫希真凝寂太师冯守冲复封崇国夫人。初，三
省奏冀王乞罢册礼，帝因宣谕：「王之夫人冯氏，在先帝时以其不和，止令异居尔。至元佑已及九年，乃更施行。闻所居甚敝，资用不足，可复其国封，给赐如故，仍葺其所居。」
三年正月十七日，诸王位说书傅楫言：「将来诸郡王听读日，乞依旧互讲《论语》、《孝经》、《孟子》，如唐诗对句之类一切罢去。」从之。
二月二十二日，将作监上修盖皇弟大宁郡王、遂宁郡王等五位外第地图。诏皇弟五位依亲贤宅故魏王位，从东先次修盖。
九月二十八日，楚王颢言：「臣妻冯氏已蒙恩还复封邑，欲望许令归臣本家。」未报。会王薨，其子孝骞复以为请，从之。
四年二月一日，诏故燕王崇国夫人请给依旧全支。以昨在瑶华宫减半支给，故有是诏。
十七日，三省奏楚王颢遣表，诏(将)[特]除其子渭州防御使孝骞为崇信军节度观察留后。又奏孝骞与狄谘女为亲，诏特封齐安郡君。
十八日，诏申王佖、端王佶每年特赐公使钱各六千五百贯，内一半见钱，一半折绢。
元符元年二月十三日，诏：咸宁郡王俣、普宁郡王似于三日内选日出合，权就东宫。所有佖等见住位，以令有司依先定图，计会誊那，擗截施行。」以三省言，皇弟大宁郡王佖、遂宁郡王佶并许建第开府，今修外第两位，旦夕毕，咸宁郡王已下次当出合，故有是诏。
三月三日，皇弟申王佖、端王佶奏：「臣等自忝窃恩荣，开国建府，托局内城，附居宫禁，
一日必葺，三年于兹，以理则早合丐迁，论情则难于遽请。盖陛下隆属籍之爱，厚天伦之亲，结恋既深，恳陈莫遂。而又营修第等，多阅岁时，比及告功，尚需督治。愿陛下察其至诚，先于暇日申敕有司，为臣等拣时历吉，早许就居，则臣等被陛下友爱之赐，曷有穷已。」从之，仍令学士院降诏。先是两上章恳请，再降诏不允，至是始得请。
六日，中书省言：「皇弟普宁郡王〔出〕合，管干所奏：普宁郡王出合，欲依大宁郡王等例，日于前后殿退「日」前疑脱「是」字。，入内奏万福，未时奏安置等。」从之。
八日，诏：「五王外第以懿亲宅为名。候申王佖、端王佶入日，宗室正任以上自府门送至第，仍就赐御筵，入内内侍省取旨差内臣二员管干。」其后莘王俣、简王似、永宁郡王戚出居外第，并用此例。
十六日，诏申王佖、端王佶岁赐实给公使见钱八千缗；及迁外第，特各赐银绢五千匹两、钱五千缗；府官吏赐有差。其后莘王俣、简王似、永宁郡王戚出居外第，并用此例。
二十日，皇弟申王佖、端王佶迁居外第。
二十一日，车驾幸申王府，翌日幸端王府。
二年二月六日，莘王俣再上表乞居外第，从之。
三月十七日，皇弟永宁郡王戚再上表乞出合，从之。
十月二十二日，诏睦王戚已出合，依申王例添岁赐公使钱。
三年二月二十五日，皇弟蔡王似三上札子乞居外第，从之。
八月二十一日，诏蔡王似九月三日迁外第，是
日令宗室正任以上往送，亲王伴食，及差内臣二员主治。其余外第事并如陈王佖等例。
徽宗建中靖国元年七月四日，皇弟蔡王似以小史坐指斥系狱，上表待罪，未敢朝参。诏令赴朝参如(政)[故]。
八月三日，皇弟定王戚两上表乞迁外第，从之。
崇宁元年十一月十六日，上宣谕辅臣曰：「昨日内中见蔡王来，言语容止颇甚详熟，痛引前咎，及再三称谢钦成升祔，恩礼隆厚。亦渐向学，殊可喜也。已勒令勤读。」蔡京进曰：「自古帝王于兄弟一有嫌疑，至终身不能解。陛下以天地之度，笃兄弟之义，今日宣谕，喜见颜色，坦然无疑，过古帝王远甚。」佥曰：「陛下至德友爱如此，当书圣谕，以为万世之法。」
二年二月十四日，诏懿亲宅改名棣华宅。
三年二月，臣僚上言：「伏闻皇弟蔡王数违义训，陛下天造曲成，置而不问者已踰数四。前日蔡王与本位使臣等穿邸第后墙，不冠带，私出宫门，步历廛市，与宗室相见饮食，买宗女为妾。陛下笃于友爱，不忍致法于王，已诏有司，更不根治。仁不伤恩，于是尽矣。其出入有从行之卒，垣墙有擅穿之吏，饮食有请召相见之人，邸第有提按监临之官，罪不可赦。伏望圣慈，除蔡王已得旨更不根治外，本宫官吏并乞付有司推究。」诏依奏送开封府，(乃)[仍]依前降指挥根勘。
三月二十四日，诏：「陈王佖昨授守太师，其岁给公使未曾增定，可除见给公使外，特添见钱三千贯。」
大观元年十一月二十八日，内出手诏曰：「朕荷天眷佑，景命有仆，承家之庆，是生多男。年近幼学，未亲师友，因严以教，宜及其时。京兆郡王桓、高密郡王楷可于来年春择日出就外学。其辅导讲读之官，宜以端亮鲠直、有文学政事人充选，具称朕意。」又诏：「祥符故事，记室、翊善见诸王皆下拜，真宗皇帝特以张士逊为王友，命王答拜，以示宾礼。今讲读辅翼之官，职在训导，亦王之友傅也，可如王友例令答拜。」
政和元年二月二日，诏依太史局选定三月二十七日，令定王桓、嘉王楷出就资善堂听读。
三月二十八日，诏宰臣、执(正)[政]官许就资善堂见定王桓、嘉王楷，令管干所定仪申尚书省。至日，定王、嘉王至堂之中门外迎揖，升堂就坐，二王西向，宰臣、执政官东向。宰执退，二王揖送于堂之大门内。
二年九月二十九日，诏皇子到堂听读，特许讲筵官时暂到堂参见。时侍读郑居中讲筵奏事，当面被旨也。
三年八月十日，诏令榷货务支钱一万贯，应副修盖越王戚府第。以戚自奏所居府第损漏故也。
四年二月十二日，内出手诏曰：「冠者礼之始，所以加有成，谕其志也，故圣王重焉。朕顾諟天之明命，用怿于先王，罔敢怠遑。永为万事之统莫大于礼制以善俗为：疑当作「惟」。礼制：疑当作「制礼」。。冠之废久矣!眷予元子，孝友肃恭，出就外傅，既克迈于成德，以嫡以年，咸加厥服，式协礼经。是用求日之吉，正纚于朝。岂惟敷时
内治，假我有家，作民孚先，实惟万邦之庆，顾不伟欤!格尔有众，其祗予猷告惟休。皇长子桓以二月二十七日于文德殿行冠礼。」先是御制冠礼，降议礼局载《五礼新仪》之首，至是举而行之，千载坠典，焕然一新。
四年十二月十三日，中书省言：太史局选定皇长子出合宜用来年二月七日受册。从之。
十四日，诏：「皇长子已择来年二月初出合，中旬授册。次子嘉王楷可于三月初行冠礼。其冠礼仪，令有司详定以闻。」嘉王冠仪陈设如皇长子，唯席于房外户西，樽东南，甒玄酒。其详见《政和五礼新仪》。
五年二月十三日，诏亲王免赴东宫廷贺。
十八日，定王桓言：「臣已依诏旨于二月七日出合过府讫。臣昨就资善堂听读，寻常须候迩英经筵已开，方取旨定日。恭惟圣学高妙，群臣莫及，躬御经筵，但欲遵承祖宗故事，非待儒臣讲说，修辅睿明。如臣之愚，正当力学，不可旷日，岂应拟视经筵。兼臣问安视膳之外，还过府第，绰有余暇。况不同往日深在禁严，出入不敢自便。今欲乞圣慈许令每日不拘早晚，但稍有间隙，即请学官赴厅讲读。所贵为学日益，有以副圣慈眷抚之意。」从之。
二十三日，诏皇子建安郡王枢、文安郡王杞今春出资善堂讲读，其管干官比附定、嘉王听读例施行。
三月八日，皇帝御文德殿观视皇子楷冠礼。
六年正月十一日，手诏：「朕席祖宗之休，承天眷命，既安斯寝，
是生多男，笃庆本支，以绵继序。皇第三子嘉王楷令德孝恭，率履不越，温凊定省，志养无违。嘉其有成，亦既就傅。今年踰志学，礼当异宫。眷兹天性之慈，祗若国章之旧，可于仲春择日出合。」
二月二十二日，诏皇子嘉王可于今年四月内择日趋朝。
四月十八日，诏提点御前生活所翻修燕王俣府第。以俣自陈所居府第损漏故也。
五月二十四日，内出手诏：「比阅国史，见故益王頵与神考情义甚笃，在元丰末，忠言正论，力排异意，功在社稷。今其子孙与追奉之礼，未曾褒显，非所以劝。可检会故实，取旨褒录。」乃加孝参检校少保，孝颖德庆军节度使。
十一月十九日，诏嘉王楷差提举皇城司整肃随驾禁卫所，兼提举内东门、崇政殿等门。
七年四月十二日，诏：「皇子安康郡王栩出就资善堂听读，可特依此推恩。本合祗应使臣、管勾所手分各转一官，白身人补副尉，祗应人各转一资，并依旧祗应。」
五月十九日，内出手诏：燕王俣第三子与依长子有章例，赐名、授官、支破请给等。
八年三月十一日，诏：十六日，嘉王楷令赴集英殿试，仍给食，就东(廓)[廊]排设幕次什物。
二十五日，诏嘉王楷依贡士唱名，赐 谢恩。
二十七日，集英殿唱名，诏嘉王楷有司考在第一，不欲令魁多士，以第二人为榜首。是日，诏嘉王楷已赐第一人上舍及第，许谒谢先圣，与《题名记》并《同年小录》，所有期集并
免。寻诏谢先圣亦免赴。
二十八日，诏嘉王府学官陆藻、葛次仲、张劝劝学有劳，各与迁秩，内张劝仍赐绯章服。
五月九日，诏《同年小录》止用第一人皇字德远此句疑有脱误。。
八月二十日，嘉王楷言：「近两具札子，乞就蕃衍外第居止，荐蒙降诏不允，即令居处春坊之侧，仍近禁庭，出入呵止，甚不遑安。况创修外邸已见就绪，伏望早付有司择日施行。」诏从之，仍依太史局选定闰九月十九日出居外第。
九月二十二日，中书省言：「皇子嘉王闰九月十九日迁就外第。检会莘王迁入外第日，宗室正任以上自府门送至外第，仍就赐御筵，及赐银、绢、钱五千匹两贯，本府官吏等第支赐；仍差官管干，支散并依旧制。」此下疑脱「从之」二字。
十二月十四日，诏：「朕荷天休命，庆多男子。建安郡王枢、文安郡王杞出就外傅，亦既踰年。闻礼通《诗》，年逮志学。可依故事出合，检会前后条例施行。」
十九日，中书省言：「燕王俣奏：契勘本府内知客、宣政大夫、康州防御使李询仁，自差到管勾职事，备见勤谨，欲望圣慈候本人任满日，特令再任。」从之。
宣和元年三月二十三日，驾幸蕃衍宅景王位。
五月二日，皇子郓王楷奏：「臣自蒙恩就府第以来，庶事毕备，惟是未有监书可广闻见。欲望特降睿旨，国子监印造颁赐。」从之。
十一月二十六日，诏皇子徐国公棣可来春择日出就外傅。
四年三月二十七日，皇子肃王枢奏：除授合得恩
例七人，今有都监入内武功大夫、康州防御使杨端，入内武功大夫、贵州刺史王褒等乞改转一官。诏杨端转一官，依条回授；王褒转行遥郡一官。
五月六日，诏：「皇子祁王模已经裹头出合，本合官吏、诸色祗应人并依昨文安郡王裹头例各与转一官。」
七月三日，诏郓王楷差将来冬祀大礼都大提举禁卫行宫使。
六年正月二十八日，将作少监孟忠厚言：「修盖蕃衍北宅第二位，所用材植物料万数浩瀚。欲望将本监年计并抽税到材木竹箔物料颜色，外路应副起到数目并拟入本位，不许官司栏截取拨，抽分和买。及诸路不得改易兑借；若已团纲起发，不得中路改拨应副他处。所有在京抽税竹木箔等，亦乞据所得之数悉归本位，权行住罢应副诸官司取拨支遣。候本位毕，十一月依旧。」从之。
七年七月二十五日，工部尚书兼蕃衍宅翊善张劝等奏：「契勘皇子沂王已选日出就外第，所有合用笺表等文字，缘未奉指挥，未敢供纳。」诏令供纳，今后依此。
十二月二十一日，诏蕃衍北宅罢修，已修者逐局拘收，未修者近已迁移民舍，依旧给还。将来皇子出合日，可于十位内居止，不须创建府第。平阳郡王可以与祁王同居，南康郡王可以与康王同居，郓国公可以与景王同居，韩国公可以与济王同居，建安郡王可以于已废撷景西园嘉国公同居。余三人尚襁褓，第八位便可以三人
同居，温国公可以与沂王同居。
钦宗靖康元年二月七日，以秘书省著作佐郎沈晦假给事中，从皇弟肃王枢使斡离不军。
绍兴三十二年孝宗已即位，未改元。九月一日，诏皇子贵州团练使恺可特授雄武军节度使、开府仪同三司，进封庆王，食邑一千户，食实封四百户。令所司择日备礼册命。
同日，合门言：「皇子依《仪制》，亲王赴垂拱殿并后殿起居，于大殿后入。一、遇合班处，景灵宫行香立班，合押宗室。一、遇常朝日参，并后殿起居，轮差合门提点、同提点兼祗应报引入殿，知合门官引至起居〔处〕。及遇转官朝谢，殿内知合门官引揖。一、丽正及和宁门外待漏，垂拱殿门(外)内及殿门外(侍)[待]班，景灵宫行香，门外待漏，殿门外待班，其合子并合在西壁，与宰臣合子相对。或无设置去处，即权于宰臣合子之次钉设。」诏(衣)[依]。
孝宗干道二年十月十四日，诏：皇第四子早薨，可追赐名恪，封邵王，谥悼肃。十七日，诏恪特赐淮康军节度使、开府仪同三司。
七年二月八日，诏皇子、雄武军节度使、开府仪同三司、庆王、食邑四千户，食实封一千六百户恺，可依前皇子、开府仪同三司、特授雄武保宁军节度使、判宁国军府事、提举学事、兼管内劝农营田使，进封魏王进：原作「追」，据《宋史》卷三四《孝宗纪》改。，加食邑一千户、食实封四百户。令所司择日备礼册命。
二十四日此上原有眉批云：「此条移后」。按：当乙至本月二十三日后。，中书门下省言：「魏王判宁国军府，置长史、司马各一人，记室参军事二人。」诏并以
二年为任，任满与升擢差遣。
十五日，诏：皇子魏王恺出镇宁国府，妻华国夫人韦氏、男皇孙摅见今历内诸般请给等与随带前去，接续帮勘。韦氏，隆兴二年郊恩，以信国夫人封华国夫人。
十八日，诏内东门司：皇子魏王恺生日、节序物色等，并令依旧取赐。
二十一日，诏皇子魏王恺妻韦氏封韩魏国夫人。是日，上御选德殿，宰执进呈，上曰：「旧无此例，今以封可乎 」宰臣虞允文奏曰：「陛下因建储之庆，特示恩章，进两国亦无不可。」上曰：「亦须与封大国。」允文奏曰：「大国着于令者二十有八，陛下财择。」遂有是诏。
二十三日，诏：皇子魏王出镇，今左藏南下库祗备金三千两三千：原作「三十」，据《宋史》卷二四六《魏王恺传》改。、银一万两，令承受取赐。
二十五日，诏：魏王恺出镇，可依元佑五年文彦博例宴饯，仍依赐宰执已下喜雪体例排办。
三月四日，宰执侍从宴饯魏王于玉津园。
二十八日，诏：今年四月二十四日，皇子魏王生日，特差内侍陆彦取赐牲饩。
四月二十二日，宰执进呈皇子魏王赐夏药，宰臣虞允文奏曰：「前二府用百两银合一具，亲王莫易以金否 」上曰：「金合亦好。」参知政事梁克家奏曰：「旧来前二府以下夏、腊药率遣中使宣赐，后以其起动州郡，令进奏院递赐而已。」上曰：「闻中使所至州郡，不无烦费。」允文奏曰：「此为害甚久。绍兴之末，诸路安抚、制置使及诸军主兵官始从递给赐。自干道初载，虽前二府亦皆罢遣。今亲
王领藩，恐须遣中使以示陛下恩意。」上曰：「甚好。」
二十三日，皇子、判宁国府魏王恺奏：「将来天申节，臣合前期赴阙进香上寿。」诏依。
五月三日，诏入内内侍省：魏王到阙，差使臣谢安道传宣抚问，赐金合茶药。
十一月八日，客省言：「依格，签赐宰臣、亲王以下正旦、寒食、冬至节料，在法止有宰臣执政官奉使出外取旨。」今皇子魏王恺判宁国府「今」上疑脱「诏」字。，仍令本府将合赐物色依数排办就赐。今后准此。
八年十月十八日，诏：会庆节，皇子亲王恺令内中上寿，紫宸殿赴坐。
【宋会要】
淳熙元年五月三日，诏：「皇子魏王府见〔差〕破亲事、黄阜院子、辇官、仪鸾翰林司厨子、教骏、兵级诸色人，已降指挥祗应，及七年与转一资；已经转资、见接续祗应人每及七年可特与转行一资。今后准此。」
十二月五日，诏：「皇子魏王出镇宁国府已及四年
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:42:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>