<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="第一帙,第二帙,第三帙,第四帙,第五帙,第六帙,《圣贤像赞》PDF下载,圣贤像赞全文在线阅读,圣贤像赞全文在线下载,大玄古籍书库">
<meta name="description" content="《圣贤像赞》刻成于乾隆十七(1753)年，共六卷，收像八十四幅，圣像摹自吴道子本，诸贤像则为山阴陆振宗所绘，像之标目为梁国治书，赞则为王澍书。其中第一卷为仁庙御制先制四配像赞，即梁诗正、彭启丰等各家题跋；第二卷为圣像及东配、西配、东哲、西哲书像；第三、四卷为东庑书像；第五、六卷为西庑书像。_圣贤像赞_全文在线阅读_圣贤像赞_全文在线下载_大玄古籍书库">
<title>圣贤像赞_吴高增_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">圣贤像赞</span> <br/>
          作者： <span class="inputVal" id="bkauthor">吴高增</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,传记,完结</span> <br/>
          字数： <span class="inputVal" id="bknum">[book_length]8774</span> <br/>
          说明： <span class="inputVal" id="bkdec">《圣贤像赞》刻成于乾隆十七(1753)年，共六卷，收像八十四幅，圣像摹自吴道子本，诸贤像则为山阴陆振宗所绘，像之标目为梁国治书，赞则为王澍书。其中第一卷为仁庙御制先制四配像赞，即梁诗正、彭启丰等各家题跋；第二卷为圣像及东配、西配、东哲、西哲书像；第三、四卷为东庑书像；第五、六卷为西庑书像。</span> <br/>
          封面： <span class="inputVal" id="bkimg">Z_5966.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]圣贤像赞
[book_author]吴高增
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,传记,完结
[book_length]8774
[book_dec]《圣贤像赞》刻成于乾隆十七(1753)年，共六卷，收像八十四幅，圣像摹自吴道子本，诸贤像则为山阴陆振宗所绘，像之标目为梁国治书，赞则为王澍书。其中第一卷为仁庙御制先制四配像赞，即梁诗正、彭启丰等各家题跋；第二卷为圣像及东配、西配、东哲、西哲书像；第三、四卷为东庑书像；第五、六卷为西庑书像。
[book_img]Z_5966.jpg


[book_title]第一帙
重镌像赞目录
第一帙
篆额，目录，凡例：
圣祖仁皇帝御制赞并序
跋三首
诗二首
第二帙
至圣先师孔子像
四配圣像
东西哲先贤十二像
第三帙
东庑先贤像一至十七止
第四帙
东庑先贤像十八至三十四止
第五帙
西庑先贤像一至十七止
第六帙
西庑先贤像十八至三十四止
凡例：
先师圣像有髯者，有无髭者，今依吴道子本御制序赞，臣父臣文炜敬书。向有恭谒。
四配圣庙诗四章，附刊于后。
东西配暨哲庑
诸贤位次，东者向右，西者向左，左右分侍，与旧本东西位次小异，遵
国朝定制也
先贤名字，家语、史记及文翁石室图，均有互异处，已经前人辨晰，不更详注，照礼部颁式为题款。像赞八十首，高增敬𬤥。初刻于山阴集王给事澍书，再刻于保定府，方公观承书。今刻赞八十首，原跋六首，续跋三首，皆秀水张君廷桂书。各像标目及篆额皆樵李徐君钧书，摹绘则蒋君型，镌刻则武林陈君履安、张君汉文，例得书。
乾隆乙未年仲秋望日，檇李吴高增谨识
圣祖仁皇帝御制至圣先师孔子赞并序
盖自三才建而天地不居其功，一中传而圣人代宣其蕴。有行道之圣，淂位以绥猷，有明道之圣，立言以垂宪，此正学所以常明，人心所以不泯也。粤𮃛往绪，仰游前徽，尧、舜、禹、汤、攵、武，达而在上，兼君师之寄，行道之圣人也。孔子不得位，穷而在下，秉删述之权，明道之圣人也。行道者勋业炳于一朝，明道者教思周于百世。尧、舜、文、武之后，不有孔子，则学术纷淆，仁义湮塞，斯道之失传也久矣。后之人而欲探二帝、三王之心法，以为治国平天下之准，其奚所取里焉？然则孔子之为万古一人也审矣。朕巡省东国，谒祀关里，景企滋深，敬摛笔而为之赞曰：
清浊有气，刚柔有质。圣人参之，人极以立。行著习察，舍道莫由。惟皇建极，惟后绥猷。作君作师，垂统万古。曰惟尧、舜，禹、汤、文、武。五百余岁，至圣挺生。声金振玉，集厥大成。序书删诗，定礼正乐。既穷象系，六严笔削。上绍往绪，下示来型。道不终晦，秩然大经。百家纷纭，殊途异趣。日月无逾，羹墙可晤。孔子之道，惟中与庸。此心此理，千圣所同。孔子之德，仁义中正。秉彝之好，根本天性。庶几夙夜，勖哉令图。溯源洙泗，景躅唐虞。载𩔶庭除，式观礼器。摛毫仰赞，心为遐企。百世而上，以圣为归；百世而下，以圣为师。非师夫子，惟师于道。统天御世，惟道为宝。泰山岩岩，东海泱泱。墙高万仞，夫子之堂。孰窥其藩？孰窥其径。道不远人，克念作圣。
复圣颜子赞
圣道早闻，天姿独粹。约礼博文，不迁不贰。一善服膺，万德来萃。能化而齐，其乐一致。礼乐四代，治法兼备。用行舍藏，王佐之器。
宗圣曾子赞
洙泗之传，鲁以得之。一贯曰唯，圣学在兹。明德新民，止善为期。格致诚正，均平以推。至德要道，百行𫠦基。纂承统绪，修明训辞。述
圣子思子赞
于穆天命，道之大原。静养动察，庸德庸言。以育万物，以赞乾坤。九经三重，大法是存。笃恭慎独，成德之门。卷之藏密，扩之无垠。
亚圣孟子赞
哲人既萎，杨罢昌炽。子舆辟之，曰仁曰义。性善独阐，知言养气。道称尧舜，学屏功利。煌煌七萹，并垂六艺。孔学攸传。禹功作配。
右先赠公旭昭先生遗墨也。先生殚心圣域，学粹行醇。少时谒孔陵四配圣庙，恭纪以诗，出家藏吴道子尽本，命兄高增勒石山阴，兹复重镌，树立嘉兴郡庠。是举也，溯仪容于奕祀，即肃景行于寸衷。宫墙懿迹，历久弥新。雷翠庭先生谓一举而三善备，洵不诬乎。臣吴高梭谨识。
重镌圣贤像赞跋
昔余读礼家居，闻广文吴君敬斋遵父命，恭镌圣贤像赞，将供奉于学宫，因殿庑就圯，谋新未逮，惕若负疚。予悚然异之，即日助白镪二百镮。君喜有倡，商之大令，劝绅士咸慕义乐输，阅岁庙新而碑以立焉。先是，摄篆余姚，学宫亦就圯，君力任兴修。值岁祲，五衿丽于法，矜其情，白邑宰，令捐修释之，大兴土木，以工代赈，赖济者众。工竣，绘像于壁。后宰行唐，寄予重镌圣贤像赞，并修行唐学记，暨礼翼教民图，皆制府方公所推重，与予有同心焉。及解组归，见旧碑漫漶，将更新之，而宦橐萧然，藉将伯以蒇事。予因周亲，先分俸以赞成之，并寄数语，以志颠末。时乾隆甲午岁二月
初吉山阴何煟跋
昔文翁化蜀，绘圣贤像于成都，儒风丕振。今敬斋宦成归里，重锓圣贤像，树嘉兴府庠，俾肃景行，成先志也。初，敬斋司训山阴，遵父命，刻像于学宫，作人敬德，即以父书圣祖御制像赞，冠诸简端，尊天章也。其哲庑诸贤，敬斋自为赞。学使雷翠庭先生谓此举也，为臣为子为师，一事而三善备，岂虚誉哉？且眷课勤而文教隆。丁夘以后，登贤书者甚众，至今谭者侈美。他若崇圣祠，因附郭缺祭先圣，绂麟日缺荐，并狷田肇祀，又劝门下士捐田赡贫，悉有关学校，诚盛举也。迨夫志辑兰亭，濬复曲水、越阴、传芳之有录，五忠五义之阐幽，崇禋配祀之克享，修举废坠，均有裨风教。嗣后报最宰行唐，则有礼翼化俗，忍𪫬怀刑劝民之图，祷雨捕蝗，凿井种诸教民之说，惠政彰彰，均有成效。制府方公举循吏，注上考曰教养有方，颜其堂曰善教洽心。及迁邯郸，懋绩一如行唐，方公尤亟称像赞，石刻重勒之保定，至是盖三镌矣。较之文翁蜀刻，尤为美备，亦希圣希贤之一助云仁。
和姚立德跋
国家重道崇儒，超隆前古君师立极授受同源我圣祖仁皇帝达天知圣御制圣贤像赞，微言奥旬，彪炳日星，海澨山陈，咸沐教泽。高增幼受书，即得恭诵。忆父手一卷，命曰杏坛道貌，家藏道子古本，异日访工画者，绘而刻之。高增承命有年，始得山阴陆君振宗摹绘，遵部颂先后定次，敬谨刊立，以成先志。钦奉御制像赞冠首。其哲庑诸贤像赞，窃效唐宋文臣分赞之体，各系以赞，勒石学宫。此山阴旧刻也。迄今荏苒年华，旧碑漫漶，重付开雕，树立嘉禾郡庠，俾都人士瞻言兴起，希圣域而躏贤关，亦作人敞德之一助云尔。
乾隆四十年桂月中浣，吴高增谨识。
乙未中秋，重镌圣贤像赞告成，同人联句：
尼山日月万古明钱廷谟，文翁石室肖像真张楷。道元写性传其神郦组绶，杏坛泗水几席亲张洪图。家藏古本严命丞阮培贤，为访关荆摹绘精何恺越。中秉铎旧图新陈淦，大修黉宫树山阴陈经礼。江东缝掖怀好音吴高增，保定重刊文教兴吴永潮。北方学者尽景行廷谟，引年解组鸳水滨楷。杖履优游届七旬组绶，盈门介寿却庆生洪图。清献良规恒恪遵培贤，裒此馈遗上寿金恺。成兹三善垂千春淦，嘉庠奕奕勒贞珉经礼。弥坚弥高瞻仰钦高增，练日荐馨洁明禋永潮。因而嘉会集亲朋廷谟，香飘丛桂月如银楷。对此美景逢良辰组绶，聚观犹如讽石经洪图。汉时礼殿今再陈培贤，多士仰止环槁门恺。尊圣承先素志伸淦，一堂千载感精诚经礼。贤关可辅惟敬存高增，天寿平格锡遐龄永潮。
乙未中秋，重镌圣贤像赞，告成，同人联句六十韵。
乙未秋八月，晴旭丽清旻万光谦。悬弧逢令节，盍簪来嘉宾陈诗。群瞻古道貌，肃穆灿贞珉陈时中。临摹仿道子，夙志承严亲陈经礼。本是文翁教，续锓推延陵朱本。初刻山阴庠，贤书叶汇征徐钧。再刻保定校，北方启文明陈光鉴。今兹巳三锲，幸梓雅化淳沈大璋。稽古端木子，尼山肖像真张廷桂。相沿至汉代，碑刻重西京陈澧。石室开生面，蜀中旧典型曹秉钧。衣冠剑佩古，道元传其神沈莪璋。有唐李邺侯，刻像括苍城吴高峻。韦机曾作赞，追摹绘庙庭沈其错。紫阳白鹿洞，仿古切景行吴永潮。亦越宋仁宗，勒石树西泠沈笔淇。仰止俾笃敬，事如生与存陶瑚。精诚通洙泗，千载接音声施玉麟。渊源衍奕楼，瞻像意惺惺吴锡麟。洪惟圣天子，钦崇典礼申张之琨。临雍重释奠，列圣罄丹忱陆棠。悬额及楹帖，三朝御墨馨王复。定乐颁祭器，跪拜肃明禋陆禾。封爵崇五代，追远敬所尊陶琏。成均易黄瓦，三献大礼成陆梧。仁庙天章焕，碑镌赞序新吴五凤。尊师皆旷典，万右无比伦吴廷銮。臣下能仰体，文教自克振吴廷锡。卓哉敬斋叟，圣域早钦承吴纯恭。学古遵先路，司铎鉴湖津吴廷钦。姚江兼雨化，髦士皆彬彬光谦。两吕黉序圯，作新尽轮诚诗。倡捐及董劝，克期功告竣时中。风教渐东海，裁成善铸人经礼。政成注上考，琴堂蔼如春本。隐之高节著，季重才能称钧。三图四礼翼，训俗恒谆谆光鉴。茂绩畿南著，缝掖遍陶甄大璋。清廉蝗不入，惠爱雉皆驯廷桂。上官褒教养，特达荷恩纶秉钧。需次待晋擢，借才滏水滨澧。洽心多善教，口碑颂斯民义璋。翩然赋遂初，贤嗣早佩绅其镐。观政登天岳，旋返鸳水清高峻。盘桓三迳抚，吟啸憩松门永潮。乔龄当七十，适际中秋辰笔淇。桂花弦如粟，月波皎如银瑚。览揆不受庆，古意超凡尘玉麟。问何辞介寿，为念蓼莪辛锡麟。寻思清献规，惟先民是程之琨。往来仍礼尚，投桃汰虚文棠。馈遗无妄情，一举三善并复。作人悬古像，礼殿恍再陈禾。广教本庭训，孝思愈以伸连。敬圣老弥笃，千秋淑艾身梧。穹碑洁比玉，响搨坚不鳞五凤。较量翻旧帙，琼瑶什袭珍廷銮。今日良䜩集，广座仰耆英廷锡。觞咏博雅趣，众宾咸訚訚纯恭。赓唱祝多福，方至如川盈
廷钦。

[book_title]第二帙
万世师表
至圣先师孔子像
复圣颜子，字子渊，鲁人
谒复圣颜子庙
颜受孔之铸，非苦孔之卓。春风敛陋巷，不改箪瓢乐。夭寿何足论，贤哉独好学。缅怀禹稷俦，易地同伟略。
述圣孔子，字子思，鲁人
谒述圣子思子庙
东山高峨峨，泗水流浩哉。梁木岂云坏，孙枝挺天穚。绍庭绳其等，薪传自幽讨。一中阐微言，𭦗端迹如扫。
宗圣曾子，字子舆，武城人
谒宗圣曾子庙
城南风雪中，全石歌声出。一毋唯无疑，三省在永日。深渊与薄北，视履占元吉。谁言传彻难，得之以鲁质。
亚圣孟子字子舆，邹人
谒亚圣孟子庙
狂澜砥一柱，黄流绝横泻。卫彻距杨墨，功岂在禹下。七篇匹人心，万古 长夜。统绪接尼山，诚哉圣之亚。
先贤闵子讳损，字子骞，鲁人
芦花风雪，温然如春。至孝感孚，醇乎其醇。高尚不仕，在汶水滨。坦然乐道，德行中人。
先贤卜子讳商，字子夏，卫人
弹琴乐道，涌泳风诗设圣人教，为诸侯师。退老西河，誉重一时。文采绚烂，四国羽仪。
先贤有子讳若，字子有，鲁人
乾隆三年升殿
哲人云亡，继事有子。礼乐言行，气象则似。海岳凤麟，以类比拟。知圣以言，亦云智矣。
先贤冉子讳耕，字伯牛，鲁人
芣苡兴歌，先儒为癞。心苟无瑕，痼疾何害。山川悠悠，德行蔼蔼。与颜早夭，亘古一慨。
先贤宰子讳予，字子我，鲁人
知圣以智，信孔之贤。乐治乐身，用舍陶然。华不如实，端木逊为列。言语科，殊异便便。
先贤冉子讳求，字子有，鲁人
从政以艺，见称于师。恭老慈幼，惟友知之。战亦有学，受教不𮦱。不宁治赋，千室是宜。
先贤言子讳偃，字子游，吴人
三江五湖，披发文身。有吴君子，文教以振，弦歌四野，化洽邑人。鱼鱼雅雅，炳炳麟麟。
先贤颛孙子讳师，字子张，陈人
颛孙之行，堂堂容貌。不喜不侮，不佚不敖，力行进德，闻圣之教。有跻十哲，千春学校。
先贤朱子讳熹，字仲晦，新安人
康熙五十一年升殿
考亭之生，理学昌明。道阐千圣，功存六经。如四海奠，如九天成。晋侪闵、冉，十哲以升。

[book_title]第三帙
先贤蘧子讳瑗，字伯玉，卫人。
夜行灭烛，不改其容。昭昭冥冥，大夫斯同。知非寡过，髦而愈恭。至人老友，乔札焉从。
先贤澹台子讳灭明，字子羽，武城人。
渺渺明湖，溯之洄之。岩 高门，峻之嵬之。昔者邑宰，南𣸯江淮。迄今遗迹，犹表澹台。
先贤原子讳宪，字子思，宋人。
敝冠藜杖，蓬户蒿庐，匡坐而咏，有以自娱。乐圣之道，贫也非瘉。淡然清净，结驷为如。
先贤南宫子讳适，字子容，鲁人。
僖子有子，懿子有兄，不污以浊，不废以清。比润于玉，白圭晶莹。尚德之论，夐矣莫京。
先贤摘子讳瞿，字子木，鲁人。
韦编绝学，摘子是传。洁净精微，何研独专。好学有志，深思则然。梁邱京孟，一脉渊源。
先贤漆雕子讳开，字子若，蔡人。
康性最纯，质近中行。其斯未信，展也大成。形残匪缺，惟德是盈。著书十二，竹简峥嵘。
先贤司马子讳耕，字子牛，宋人。
同气连枝，自伤不颣。如跖何妨，希柳下季。不忧不惧，四海兄弟。讱之一言，守而弗替。
先贤梁子讳鳣，字叔鱼，齐人。<
梁子无子，欲赋离鸾。友言而止，双羽复完。二年之后，梦熊梦兰。昌厥后人，树聊实繁。
先贤冉子讳孺，字子曾，鲁人。
容止外淋，圭璧内治。学圣之学，志圣之志。膏肓之疾，不留胸次。反复辨难，敢辞劳勚。高增谨识
先贤伯子讳虔，字子晳，鲁人。
伯禽之后，守道最坚。儒行名世，有光厥先。聊摄之东，声称卓然。沭阳赠爵，维伯子贤。
先贤冉子讳季，字子产，鲁人。
奉圣于塾，究厥微 。问如涌泉，答如流水。心有澄和，胸无尘滓。明敏之称，孰如冉子。
先贤漆雕子讳徒父，字子有，鲁人。
秉圣之教，惟道是嗜。不縻于爵，不疫于利。贤名四驰，夫谁与二。涷雕多贤，颉顽不翅。
先贤漆雕子讳哆，字子敛，鲁人。
从学不倦。性嗜圣道，敦敦力行，亹亹深造。身列门墙，志存阃奥。仪度翩翩，礼义允蹈。
先贤公西子讳赤，字子华，鲁人。
庙堂之上，章甫萦纡。匪衣垂之，带则有余。庄敬而通，礼容敷腴。优娴应对，谁则能如。

[book_title]第四帙
先贤鄡子，讳单，字子家，卫人
巨鹿鄙野，良材笃生。往植圣圃，维国之桢。辟彼松柏，岁寒逾荣。铜鞮封伯，爵赠聊城。
先贤罕父子，讳黑，字子索，鲁人
世有圣人，贤士之幸。至道探源，如井得绠。幽之元元，显之炳炳。惟罕父子，恒以自省。
先贤荣子，讳旗，字子祺，鲁人
务期正学，笃实光华。美誉洋溢，令闻滂葩。获以秋实，发以春花。实大可喜，花芬亦佳。
先贤左子，讳人郢字行，鲁人
贤哉左子，心悦圣道。希踪十哲，同升堂奥。文名遐播，至行克蹈。秀颖之才，精诣深造。
先贤郑子，讳国，字子徒，宋人
宋国有贤，游于圣门。心会微旨，耳聆至言。服膺弗失，目击道存。荥阳锡爵，人以德尊。
先贤原子，讳亢，字籍，鲁人
莱芜之贤，与宪孰愈。彼生于宋，此产于鲁。俱得圣人，亦规亦矩。俎豆分荣，馨香千古。
先贤廉子，讳洁，字子庸，卫人
泳圣教，杏坛从容。褒然洙泗，蔚为儒宗。夏瑚商琏，金钟大镛，参列其闲，奕 熊熊。
先贤叔仲子，讳会，字子期，鲁人
公族之裔，华胄擅美。相并孔璇，允称良士。二人执笔，同侍关里。少成习惯，见许夫子。
先贤公西子，讳舆如，字子上，鲁人
公西多贤，吾道不孤。一娴宾客，一娴诗书。优入圣域，文德诞敷。重邱有赠，进爵临朐。
先贤邽子，讳巽，字子敛，鲁人
明珠在蚌，美玉在璞。明珠待剖，美玉待琢。剖之琢之，光耀卓荦。亦惟邽子，圆珠润玉。
先贤陈子，讳亢，字子禽，陈人
有蓄必思，有疑必问，质难不巳，通乎圣蕴。径寸克虚，大道不隐。问一得三，淑于庭训。
先贤琴子，讳牢，字子开，卫人
游于方外，死歌嗟来。生前莫祥，耦俱无猜。相彼狂士，其才恢恢。圣之所思，以挽风颓。
先贤步叔子，讳乘，字子车，齐人
自齐而来，亲炙圣教。剖析微言，扶树道妙。唯诺趋承，受言以貌。惟其体之，是则是傚。
先贤秦子，讳非，字子之，鲁人
克赞素王，允称素臣。乐善不倦，慕道以诚。垂声名教，执德且纯。千秋崇祀，爵赠华亭。
先贤颜子，讳哙，字子声，鲁人
抠衣圣门，领袖儒雅。贤业精醇，美才潇洒。加以琢磨，得诸陶冶。斯以成器，瑚琏不下。
先贤颜子，讳何，字子冉，鲁人
颜氏世德，孝弟家风。说诗娓娓，执礼雍雝。承眠人诲，惟德是崇。升堂入室，陋巷追踪。
先贤县子，讳袒，字子象
县子问礼，征于檀弓。三千三百，娴习从容。爵典不及，袒单混蒙。祀典式廓，嘉善从同。

[book_title]第五帙
先贤林子，讳放，字子邱，鲁人。
狂澜横决，礼教波靡。鲁人知之，而独问礼。泰山所临，鲁邦所履。人哉之称，中流一斫。
先贤宓子，讳不齐，字子贱，鲁人。
取人鲁邦，求人单父。堂上弹琴，堂下民拊。阳鱎可舍，𩾂鱼勿取。大贤为政，仅一邑主。
先贤公冶子，讳长，字子长，鲁人。
昔过长汪，有鸟在树，嘲嘲啁啁，似言公墓。处困而亨，高爵不慕。圣人嘉之，曰吾女女。
先贤公晳子，讳哀，字季次，齐人。
超然读书，蓬户终身。苍莨千尺，肯屈于人。孔门高弟，不屑家臣。汶水之上，淇澳之滨。
先贤高子，讳柴，字子羔，齐人。
至孝之行，旁流下逯。蚕绩蟹匡，为成良宰。不隧不逾，礼义弗怠。刖人而感，愀然容攺。
先贤樊子讳须，字子迟，齐人。
尝从孔子舞雩，行游，高山之上，触悟崇修。智仁之问，究厥所由。进乎大人，稼穑焉求。
先贤摘子，讳泽，字子秀，鲁人。
受教函丈，屏息以听。未入四科，已淹六经。澄泓不扰，如水滴汀。植乎孔囿，蕙兰一荎。
先贤巫马子，讳施，字子期，陈人。
志轻百乘，学通六经。尝宰单父，出入戴星。勤勤而治，任力劳形。人自暇逸，我敢即宁。
先贤颜子，讳辛，字子柳，鲁人。
醉闻圣言，醇醪在口。斟酌饱满，瓶盎升斗。遵而行之，拳拳是守。发为明德，馨芬𬪩厚。
先贤曹子，讳恤，字子循，蔡人。
王室之裔，圣道是宗。皎如圭壁，玉人敬攻。琢之追之，聿成黄琮。置诸庙堂，光明有融。
先贤公孙子讳龙，字子石，楚人。
公孙荆产，慷慨悲凉。吴山登眺，怀古兴亡。返乎荆楚，学启南方。受益圣教，子石最良。
先贤秦子，讳商，字丕兹，鲁人。
孔秦世交，以德相尚。从学圣门，德进而上。志渊以深，力强以壮。有女栋梁，成彼大匠。
先贤颜子，讳高，字子骄，鲁人。
适陈为仆，举策穿垣。奋戟随仲，逾沟似樊。卫道之勇，矫矫桓桓。颜氏文武，俱集孔门。
先贤壤子，讳驷赤，字子徒，秦人。
席闲函丈，执经而前。虚心若无，好古益坚。以兹载道，不覆不颠。嬴秦有此，鄙鲁莫先。
先贤石子，讳作蜀，字子明，秦人。
遥遥成纪。负笈远道，来游洙泗。服孔子教槐市经过，榆关名噪。初列门墙，渐臻堂奥。
先贤公夏子，讳首，字子乘，鲁人。
窅深志意，略睹仪容。东山漠漠，泗水淙淙。皎如秋月，蔼若春风。有人从圣，穆然缅公。
先贤后子，讳处，字子里，齐人。
自齐□游，从鲁之圣。揽道之华，秉德之柄。学探乎源，行要乎正。后夔之裔，无忝厥姓。

[book_title]第六帙
先贤奚子讳容葳，字子晳，鲁人。
奇姿自幼，学道自长，志存祖述。三古而上，文采葩流，儒林门广。惟复其闲，孔父用赏。
先贤颜子讳祖，字子襄，鲁人。
圣门颜氏，济济宫墙，服膺不失。又得富阳。临邑封伯，陋巷分光。分光俎豆，千春典常。
先贤句子讳井疆，字子疆，卫人。
好学为难，尤研三易。硈硈编摩，元元䌷绎，勤而不倦。童年首白。善易不言，羲前一画。
先贤秦子讳祖，字子南，秦人。
深沉之思，博雅之才，守道默默，成德恢恢。沉潜用阖，高明用开。若金受范，圣门达财。
先贤县子讳成，字子祺，鲁人。
善学乎师，鲁邦誉起。用道则行，舍道则止。相时而动，惟德是视。谁其似之？先贤县子。
先贤公祖子讳句兹，字子之，鲁人。
彬彬雅范，奕 令仪。三千为友，一人为师。学园有玉，儒林有芝。煌煌祀典，配享及之。
先贤燕子讳伋，字思，鲁人。
圣有大道，播之传之。同门曰友，称之贤之。蝉联七十，鹤立三千。门墙焜耀，俎豆昭宣。
先贤乐子讳欬，字子声，鲁人。
仰高在望，企而能承，佩之在迩，终身服膺，以是高节，为时所称。乐子之菩，信而有征。
先贤狄子讳黑，字晳之，卫人。
学海汪洋，优游其中。六幕披拂，奉扬素风。伟哉卓识，仰止岱宗。恪持孔教，匪懈始终。
先贤孔子讳忠，字子蔑，鲁人。
孟皮之嗣，孔子犹子。亲承家学，不远具近。庭训岩岩，亦既企只。施于有政，亦既美只。
先贤公西子讳葳，字子尚，鲁人。
以道为尊，以德为首。得圣人师，得大贤友。鲁邦所瞻，灿若星斗。硕大声宏，俱笼而有。
先贤颜子讳之仆，字子叔，鲁人。
质美金王，束身修行，循孔之教，语默动静。志也日锐，名也日盛。东武有贤，伊谁与竞。
先贤施子讳之常，字子恒，鲁人。
百行纷纭，别非而是；三纲著明，待赞而理。坦坦道揆，身之所履。圣门有兹，亦云贤矣。
先贤申子讳枨，字子续，鲁人。
耿 不苟，万牛莫回。不屈之称，其所自来。燕私必整，言行无猜，以今视昔， 哉刚哉。
先贤左子讳邱明，中都人。
倚相之后，鲁之达人。同赞笔削，千古素臣。榖梁失短，公羊未纯。失明著传，以授曾申。
先贤秦子讳冉，字子开，蔡人。
请业请益，指授德成。匪惟德成，艺亦有名。堂中璀璨，席上峥嵘。有是国宝，辉映孔庭。
先贤牧子讳皮，字□□□□
并驱曾晳，参驾琴张。三人莫逆，何异子来。中行不得，孔子思狂。力牧之后，允殿宫墙。

[book_title]《圣贤像赞》PDF下载原书地址：[URH:★http://www.daxuan.com★]
[IMG:圣贤像赞_1.jpeg]
[IMG:圣贤像赞_2.jpeg]
链接:
[URH:★http://www.daxuan.com★]
提取码: 3rvw

        </div>
      </div>
    </div>
  </div>
</div>
<!--update:2025-08-30 09:41:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>