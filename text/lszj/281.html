<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,南史识小录卷一,南史识小录卷二,南史识小录卷三,南史识小录卷四,南史识小录卷五,南史识小录卷六,南史识小录卷七,南史识小录卷八,北史识小录卷一,北史识小录卷二,北史识小录卷三,北史识小录卷四,北史识小录卷五,北史识小录卷六,北史识小录卷七,北史识小录卷八,南北史识小录全文在线阅读,南北史识小录全文在线下载,大玄古籍书库">
<meta name="description" content="十六卷。清沈名荪、朱昆田合编。沈名荪,字涧芳、房,浙江仁和人,康熙庚午。(1690)举人,著《蛾术堂文集》、《焚夹集》。朱昆田,字西畯、文盎,朱彝尊之子,浙江秀水人,著有《渔笛小稿》等。二人同编《南史识小录》八卷、《北史识小录》八卷,仿《两汉博闻》体例,摘录南、北二史中鲜华字句和新异事迹,标题成篇,以原书原文抄于其下,次第排列,使遗文琐事披卷归类。该书有清刘文淇青溪旧屋抄本。_南北史识小录_全文在线阅读_南北史识小录_全文在线下载_大玄古籍书库">
<title>南北史识小录_沈名荪_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">南北史识小录</span> <br/>
          作者： <span class="inputVal" id="bkauthor">沈名荪</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]195189</span> <br/>
          说明： <span class="inputVal" id="bkdec">十六卷。清沈名荪、朱昆田合编。沈名荪,字涧芳、房,浙江仁和人,康熙庚午 (1690)举人,著《蛾术堂文集》、《焚夹集》。朱昆田,字西畯、文盎,朱彝尊之子,浙江秀水人,著有《渔笛小稿》等。二人同编《南史识小录》八卷、《北史识小录》八卷,仿《两汉博闻》体例,摘录南、北二史中鲜华字句和新异事迹,标题成篇,以原书原文抄于其下,次第排列,使遗文琐事披卷归类。该书有清刘文淇青溪旧屋抄本。</span> <br/>
          封面： <span class="inputVal" id="bkimg">Z_5749.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]南北史识小录
[book_author]沈名荪
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]195189
[book_dec]十六卷。清沈名荪、朱昆田合编。沈名荪,字涧芳、房,浙江仁和人,康熙庚午 (1690)举人,著《蛾术堂文集》、《焚夹集》。朱昆田,字西畯、文盎,朱彝尊之子,浙江秀水人,著有《渔笛小稿》等。二人同编《南史识小录》八卷、《北史识小录》八卷,仿《两汉博闻》体例,摘录南、北二史中鲜华字句和新异事迹,标题成篇,以原书原文抄于其下,次第排列,使遗文琐事披卷归类。该书有清刘文淇青溪旧屋抄本。
[book_img]Z_5749.jpg


[book_title]提要
钦定四库全书　　　　　史部八
南北史识小録　　　　　史钞类
提要
【臣】等谨案南史识小録八卷北史识小录八卷
国朝沈名荪朱昆田仝编名荪字涧芳钱塘人昆田字文盎秀水人彛尊之子也是书仿两汉博闻之例取南北二史摘其字句之鲜华事迹之新异者摘録成编不分门目惟以原书次第胪列而各着其篇名亦不加训释惟略举数字标目以原文载于其下着是语之缘起而已文献通考载陈正敏之言曰李延寿作南北史粗得作史之体故唐书本传亦谓其刋略穰词过本书远甚然好述妖异禨详謡?特为繁猥又引司马光之言亦谓李延夀书於禨祥诙嘲小事无所不载盖自沈约宋书以下大抵竸标藻采务摭异闻词每涉乎俪裁事或取诸小说延夀因仍旧习未尽湔除宜为论者之所惜然揆以史体固曰稍乖至於赋手取材诗人隶事则樵苏涉猎捃拾靡穷此譬如柟瘤为病而制枕者反贵其文理也名荪等撷其精华以备选用使遗文琐事披卷灿然其书虽作自近人其所采录则皆唐以前事与艺文类聚诸书约略相似存以备考愈於冗杂之类书多矣乾隆四十五年六月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]南史识小录卷一
钦定四库全书
南史识小録卷一　　　　钱塘沈名荪
秀水朱昆田同辑
宋本纪
神光照室【武帝生时丨丨丨丨尽明】甘露降於墓树【帝生时】卧讲堂【帝尝游竹林寺独丨丨丨前上有五色龙章】妙善占墓【时有孔恭者丨丨丨丨】龙形更大【帝行止时见二小龙附翼樵渔山泽同侣或亦覩焉及贵丨丨丨丨】负社钱【帝尝丨刁进丨丨三万】青衣捣药【帝伐荻新洲见大蛇长数丈射之伤明日复至洲里闻有杵臼声径觇见童子数人皆丨丨丨丨问其故答曰我王为刘寄奴所射合散傅之帝曰王神何不杀之答曰刘寄奴王者不死不可杀帝叱之皆散仍收药而反】黄药【帝患手创积年不愈经下邳逆旅会一沙门留丨丨与帝既而忽亡其创一傅而愈】摴蒱一掷百万【桓玄曰刘毅乃家无担石之储丨丨丨丨丨丨】酷似其舅【又曰何无忌刘牢之之外甥丨丨丨丨】油帔冠树【帝义军进至覆舟山张疑兵以丨丨丨诸丨布满山谷】草间求活【帝御卢循战士才数千贼衆十余万孟昶诸葛长民欲拥天子过江帝曰今军士虽少犹足一战若其克济臣主同休如其不然不复能丨丨丨丨】幡鼓【贼方江而下帝躬提丨丨命衆军齐力击之】麾竿【军次左里将战帝麾之丨丨折幡沉於水】勿跋扈付丁旿【丁旿骁勇有力时人语曰丨丨丨丨丨丨】薪采渔钓【百姓丨丨丨丨皆责税直】四废日【帝平江陵拜南蛮校尉遇丨丨丨佐史白迁日不许】获六钟【庐江霍山崩丨丨丨】泯夏【帝九锡文滔天丨丨】冲橹【同上丨丨四临万雉俱溃】龙漠【同上申威丨丨】鸟散鱼溃【同上左里之捷丨丨丨丨】陵波凭湍【同上丨丨丨丨致届井络】连旗【同上丨丨称乱】擅华【同上四夷丨丨】铜钟十二【汉中成固县汉水崖际有异声如雷俄顷岸崩有丨丨丨丨出自潜壤】嘉禾九穗同茎【巩县人宗曜於其田获丨丨丨丨丨丨】冲让【帝以献晋帝以归於我帝丨丨乃止】出古铜礼器十余枚【江滨自开丨丨丨丨丨丨丨丨】五虹【丨丨见於东方占曰丨丨见圣人出】璧三十二镇金一饼【冀州道人法称告其弟子曰嵩神言江东刘将军汉家苖裔当受天命吾以丨丨丨丨丨丨丨丨与之刘氏卜世之数也】断金银涂【二年丨丨丨丨】日不暇给且所不解【初朝廷未备音乐长史殷仲文以为言帝曰丨丨丨丨丨丨丨丨仲文曰屡听自然解之帝曰政以解则好之故不习耳】虎魄枕【宁州尝献丨丨丨光色甚丽价盈百金时将北伐以丨丨疗金创上大悦命碎之分赐诸将】局脚牀【有司奏东西堂施丨丨丨金涂钉上不许使用直脚床钉用铁】入筒细布【广州献丨丨丨丨一端八丈帝恶其精丽劳人即付有司弹太守以布还之】连齿木屐【尝着丨丨丨丨】葛灯笼麻绳拂【孝武大明中坏上所居隂室於其处起玉烛殿与羣臣观之牀头有土障壁上挂丨丨丨丨丨丨侍中袁顗盛称上俭素之德孝武不答独曰田舍公得此以为过矣○以上武帝纪】亲自酤卖【少帝於华林园为列肆丨丨丨丨又开渎聚土以象破冈埭与左右引船唱呼以为欢乐○以上少帝纪】衅末【道子开其祸端元显成其丨丨】嶮纵【丨丨非学而能○以上论】黑龙负舟【文帝车驾在道有丨丨跃丨上所乘丨左右莫不失色上谓王昙首曰此乃夏禹所以受天命吾何德以堪之】禁断夏至日五丝命缕【帝采富阳令诸葛阐议丨丨丨丨丨丨丨丨丨之属】铸四铢钱【七年冬】冲邈【诏或履道广深执德丨丨】立玄素学【上好儒雅命丹阳尹何尚之丨丨丨丨着作佐郎何承天立史学司徒参军谢元立文学各聚门徒多就业者江左风俗於斯为美】栽松栢六百株【诏奉圣胤速议承袭及令修庙四时飨祀并命蠲近墓五家供洒扫丨丨丨丨丨丨】修东耕【命刺史郡守丨丨丨】元嘉新历【元嘉二十二年改用何承天丨丨丨丨】今使尔识有饥苦【宴於武张堂上将行勅诸子且勿食至会所赐馔日旰食不至有饥色上诫之曰汝曹少长丰佚不见百姓艰难丨丨丨丨丨丨丨知以节俭期物也】河济俱清【二十四年夏四月】制大钱一当两【以货贵丨丨丨丨丨丨次年罢】地镜【二十五年冬青州城南远望见地中如水有影谓之丨丨】侨旧【二十六年复丹徒县丨丨今岁租布之半】咸荷担而立【魏太武率大衆至瓜步声欲渡江都下震惧丨丨丨丨丨】猛兽入郭【二十八年丨丨丨丨内为灾】辇?【帝性存俭约不好奢侈车府令以丨丨故又辇席旧以乌皮缘欲易紫皮上以竹?未至於坏紫色贵并不听改其率素如此○以上文帝纪】读书七行俱下【孝武】张侯侧有人风骨瞻视非常士也【魏太武大举至淮南时帝镇彭城魏遣尚书李孝伯至帝遣长史张畅与语而帝改服观之孝伯出语人曰云云】紫云?牙【孝武建牙军门其日景色开霁有丨丨二丨于丨上】禁人车及酒肆器用铜【孝建三年】樵米【大明元年都下雨水遣使检明赐以丨丨】双橘连理【芳草琴堂东西有丨丨丨丨改为连理堂】梁拱间有紫气【景阳楼上层西南丨丨丨丨丨丨改为庆云楼】鸱尾中央生嘉禾【清暑殿西甍丨丨丨丨丨丨丨一株五茎改为嘉禾殿】田农要月【大明二年三月以丨丨丨丨命大官停杀牛】华雪【大明五年正月朔丨丨降散为六出】旌延国胄【诏以来岁修葺庠序丨丨丨丨】上林苑内士庶丘墓还合葬【诏丨丨丨丨丨丨丨丨欲丨丨丨者勿禁】赐女子百尸牛酒【七年】白雀集华盖【上大閲水师於中江有丨丨二丨丨丨有司奏改元为神雀诏不许】俄顷数斗【帝末年为长夜之饮每旦寝兴盥漱毕仍复命饮丨丨丨丨凴几惛睡若大醉者或外有奏事便肃然整容无复酒色○以上孝武帝纪】铸二铢钱【前废帝景和元年】□奴【帝在东宫不为孝武所爱及即位欲掘景宁陵太史言於帝不利而止乃纵粪於陵肆骂孝武为丨丨】改姓谢氏【以文帝第十女新蔡公主为贵嫔夫人丨丨丨丨矫言公主薨空设丧事焉】原荡【大赦赃汚淫盗悉皆丨丨】随羣巫捕鬼【帝好游华林园竹林堂使妇人倮身相逐有一妇不从斩之少时梦游後堂有女子骂曰帝悖虐不道明年不及熟矣帝怒於宫中求得似所梦者一人戮之其夕复梦所戮女骂曰汝枉杀我已诉上帝帝与山隂公主及六宫彩女数百人丨丨丨丨丨屏除侍卫亲自射之】大呼寂寂【夀寂之怀刀直入帝丨丨丨丨如此者三乃崩】书不长进【孝武西廵帝启参承起居书迹不谨上诘让之曰丨丨丨丨此是一条耳】顽固【孝武让帝曰何以顽固乃尔】病人间多鬼可畏【太后疾笃呼帝帝曰丨丨丨丨丨丨丨那可往】将刀来剖我腹那得生宁馨儿【太后怒语侍者云云】面首【山隂公主淫恣过度谓帝曰妾与陛下虽男女有殊俱托体先帝陛下後宫数百妾惟驸马一人事不均平一何至此帝乃为立丨丨左右三十人○以上前废帝纪】白纱帽【明帝升西堂登御座事出仓卒失履跣犹着乌纱帽建安王休仁呼主衣以丨丨丨代之】入米七百石者除郡【泰始二年令人丨丨丨丨丨丨丨丨减此各有差】用古钱【二年断新钱用古钱】杂衣千领金钗千枚赐北伐将士【三年九月以皇后六宫以下丨丨丨丨丨丨丨丨丨丨丨丨丨】雨草【四年正月朔丨丨於宫】巨人迹【泰豫元年正月丨丨丨见西池氷上】騧字【帝末年多忌讳改騧马字为马边瓜以丨丨似祸故也】且给三百年【尝以南苑借张永云丨丨丨丨丨期尽更请】白汝家门【宣阳门谓之白门不祥讳之尚书左丞江谧尝误犯上变色曰丨丨丨丨】先祭土神【移床修壁丨丨丨丨使文士为祝策如大祭飨】言为诏勅【阮佃夫杨运长王道隆皆擅威权丨丨丨丨】一缺十除【郡守令长丨丨丨丨内外混然官以贿命】大张槖【胡母颢专权奏无不可时人语曰禾绢开眼诺胡母丨丨丨禾绢谓上也】梦反【帝夜丨豫章太守刘愔丨遣就郡杀之】殿内埋钱【明帝令小黄门於丨丨丨丨以为私藏】蜜渍鱁鮧【帝以丨丨丨丨一食数升】噉腊肉常至二百脔【帝丨丨丨丨丨丨丨丨○以上明帝纪】自称李将军【後废帝母陈氏李道儿妾明帝纳之故呼帝为李氏子帝亦丨丨丨丨丨】人能缘漆帐竿【帝五六岁丨丨丨丨丨去地丈余如此者半食】尝着小裤【丨丨丨丨不服衣冠】白棓数十各有名号【有丨丨丨丨丨丨丨丨】见有嚬眉者帝令其正立以矛刺之【为击脑槌隂剖心之诛日有数十常见卧屍流血然後为乐左右人丨丨丨丨丨丨丨丨丨丨丨丨丨丨】殿上养驴【跃灵丨丨丨丨数十头所自乘马养於御床侧】酒肉之费【帝与右卫翼辇营女子私每从之游持数千钱为丨丨丨丨】与挽车小儿羣聚饮酒【帝出逢婚姻葬送辄丨丨丨丨丨丨丨丨丨以为欢适】蒜气【帝察孙超有丨丨剖腹视之】锻银裁衣作?【凡诸鄙事过目则能丨丨丨丨丨丨莫不精絶】执管便韵【未尝吹篪丨丨丨丨】赌跳【帝与左右作羌胡伎为乐又於蛮冈丨丨】偷狗【帝往青园尼寺新安寺丨丨就昙度道人煮之饮酒】伺织女度【七夕令杨玉夫丨丨丨丨报已】东阿氊幄【因与内人穿针讫大醉卧於仁夀殿丨丨丨丨中遇弑○以上後废帝纪】端华【顺帝姿貌丨丨眉目如尽】佛盖【王敬则以兵陈於殿庭逼帝逊位於齐帝逃於丨丨下○以上顺帝纪】开端树隙【丨丨丨丨垂之後人】翦落洪枝【丨丨丨丨饮不待虑】鱼服忘反【方复藏玺怀绂丨丨丨丨】危冠短制【丨丨丨丨匹马孤征○以上论】
齐本纪
鳞文徧体【高帝姿表英异龙颡钟声长七尺五寸丨丨丨丨】桑似华盖【宅南有一丨树擢本三丈横生四枝状丨丨丨帝年数岁好戏其下从兄敬宗曰此树为汝生也】编?皮为马具装【帝奉命讨张淹军容寡阙丨丨丨丨丨丨丨折竹为寄生夜举火进军】单车白服【帝拒桂阳王休范丨丨丨丨出新亭】画腹为射的【苍梧王欲害帝尝率数十人直入镇军府时暑热帝昼卧裸袒苍梧立帝於室内丨丨丨丨丨自引满将射之帝神色不变歛板曰老臣无罪】佳射堋【苍梧左右王天恩谏曰领军腹大是佳射堋而一箭便死後无复射不如一雹箭射之乃取雹箭一发即中帝脐苍梧投弓於地大笑曰此手何如又刻木为帝形画腹为射堋自射之又命左右射中者加赏皆莫能中】龙骧赤【苍梧既弑帝乘常所骑赤马入殿中因号此马为丨丨丨】须髯尽张眼光如电【召袁粲褚彦回刘彦节计议帝以事让彦节彦节未答帝丨丨丨丨丨丨丨丨】事须及热【王敬则手自取白纱帽加帝首令帝即位曰今日谁敢复动丨丨丨丨】精手【袁粲等起兵据石头帝遣诸将攻之王藴将数百丨丨带甲赴粲城门已闭官军又至乃散】九县【帝策文威侮五行?刘丨丨即九州也】海水羣飞【同上神厌灵斁丨丨丨丨】寅车【同上登丨丨而戒路执金板而先驱】角城高垒【同上丨丨丨丨指日沦陷】应路【同上据有石头志犯丨丨谓应门路门也】秋云竸爽【同上正情与皎日同亮明略与丨丨丨丨】云布雾散光被六幽【同上】秬草景星【同上是以丨丨腾芳於郊园丨丨垂晖於清汉】凤举四维龙腾八表【同上】管穴【兼太史令文建陈符瑞云备陈丨丨】天井湖出绵【建元元年荆州丨丨丨丨丨人用与常绵不异】师子皮袴褶【蠕蠕国遣使欲俱攻魏献丨丨丨丨丨】玉戒导【主衣中有丨丨丨以长奢侈之源命打破之】黄纱帐紫皮履【帝内殿施丨丨丨宫人着丨丨丨华盖除金华瓜用铁囘钉】当使黄金与土同价【帝每曰使我临天下十年丨丨丨丨丨丨丨丨】不许易行【帝性寛尝与直阁将军周覆给事中禇思庄共棊累局不倦覆乃抑上手丨丨丨丨其宏厚如此】梦乘青龙上天西行逐日【始帝年十七时尝丨丨丨丨丨丨丨丨丨丨】华表龙鸣【帝旧茔在武进所树丨丨石柱忽然丨丨响振山谷】第十九子【参军崔灵建梦天谓己曰萧道成是我丨丨丨丨】浪井【昇明二年冬延陵县季子庙沸井之北忽闻金石声疑其异凿深三尺得沸井奔涌若浪其地又响复凿之复得一井涌沸亦然井中得一木简长一尺广二分上有隐起字曰庐山道人张陵再拜诣阙起居简文坚白字色乃黄瑞应图云丨丨不凿自成王者清静则仙人主之】　刻石山【会稽剡县有山名丨丨父老相传云山虽名刻石而不知文字所在昇明末县人儿袭祖行猎忽见石上有文字凡三处苔生其上字不可识乃去苔视之其大石文曰此齐者黄石公之化气也立石文曰黄天星姓萧字道成得贤师天下太平小石文曰刻石者谁会稽南山李斯刻秦望之风也】草肃肃【王子年歌曰欲知其姓丨丨丨谷中最细低头熟鳞身甲体永兴福】天雨石【帝即位之月荥阳郡人尹千於嵩山东南隅见丨丨丨坠地开有玉玺在其中方三寸文曰戊丁之人与道俱肃然入草应天符扫平河洛清魏都千奉玺赴雍州刺史萧赤斧赤斧以献○以上高帝纪】着孔雀羽衣裳【武帝年十三梦人以笔画身左右为两翅又丨丨丨丨丨丨空中飞举体生毛髪长至足】双刀双贝【帝少时得异钱文为北斗星丨丨丨丨及有人形带剑焉】清声传漏响【上避难揭阳山有白雀来集闻山中有丨丨丨丨丨】佛图【又於山累石为丨丨其侧忽生一树状若华盖青翠扶踈有殊羣木】云垂?【上将讨戴凯之大飨士卒是日大热上各令折荆枝自蔽言未终而有丨丨丨正当会所会罢乃散】无雨而川流暴起【及为广兴相岭南积旱遭水阻涸商旅不通上部伍既至丨丨丨丨丨丨丨遂得利涉】树叶皆赤【永明四年二月丙寅大风吴兴偏甚丨丨丨丨】九日台【立商颷馆於孙陵冈世呼为丨丨丨】黄光竟天【八年六月大雷雨丨丨丨丨照地状如金】金簟【九年林邑献丨丨】赤火南流【魏地謡言丨丨丨丨丧南国有沙门自北賫此火而至色赤於常火而微以疗疾有验咸云圣火禁之不止火灸至七炷而疾愈吴兴丘国宾密以还乡邑人杨道庆虚疾二十年依法灸即差】惟设茶饼【遗诏勿以牲为祭祭丨丨丨丨饮于饭酒脯而已未山陵前朔望设菜食】雕绮【帝颇喜游宴丨丨之事言常恨之未能顿遣○以上武帝纪】掷镜镊【高帝为相王镇东府时废帝年五岁戏牀前高帝方令左右拔白髪问之曰儿言我谁耶答曰太翁高帝笑谓左右曰岂有为人作曾祖而拔白髪者乎即丨丨丨】三望车【帝为南郡王给皂轮丨丨丨】皇孙手书不得妄出【欝林善隶书武帝特所锺爱勅丨丨丨丨丨丨丨丨以贵之】龠鈎【欝林别作丨丨兼善效人书每私出还辄扁龠封题如故】今见作天王便是大罪【欝林为皇孙时文惠太子每禁其起居节其用度欝林谓豫章王妃庾氏曰阿婆佛言有福生帝王家丨丨丨丨丨丨丨丨丨】截壁为阁【欝林居文惠太子丧问讯太妃丨丨丨丨於太妃房内往何氏间每入辄弥时不出】杨婆【欝林在西州令女巫杨氏祷祀速求天位及文惠薨谓由杨氏之力倍加敬信呼丨丨宋氏以来人间有丨丨儿謌盖此徵也】喜字【武帝有疾又令杨婆日夜祈祷令宫车早宴驾时何妃在西州武帝未崩数日疾稍危与何氏书纸中央作一大丨丨而作三十六小丨丨绕之】名鹰快犬【多聚丨丨丨丨以粱肉奉之】便如此不当匆匆耶【武帝梓宫下渚欝林於端门奉辞輼輬车未出端门便称疾还裁入阁即於内奏胡?鞞铎之声响震内外时司空王敬则问新除射声校尉萧坦之曰丨丨丨丨丨丨丨丨坦之曰此政是内人哭响彻耳】掷涂【欝林多往文帝崇安陵隧中与羣小共作诸鄙?丨丨赌跳放鹰走狗杂狡狯】我昔思汝一个不得【欝林每见钱曰丨丨丨丨丨丨丨丨今日得用汝未】红縠褌【欝林在宫内尝裸袒着红紫锦绣新衣锦帽丨丨丨杂采衵服】甘草杖【武帝御物丨丨丨宫人寸断用之】三失履【西昌侯鸾率兵入云龙门戎服加朱衣於上比入门丨丨丨】皇犬子【武帝时有小史姓皇名太子武帝曰皇太子非名之谓於是移点於外名为丨丨丨】破後帽【永明中百姓忽着丨丨丨帽自萧谌之家其流遂远○以上废帝欝林王纪】思食蒸鱼菜【海陵立宣城王鸾辅政帝起居皆谘而後行丨丨丨丨丨太官令竟不与】鬬凿【永明中市里小儿以铁相击於地谓之丨丨】以燕支为朱衣【武帝时丨丨丨丨丨丨朝士皆服之】倚劝【时又以生纱为帽半其裠而析之号曰丨丨○以上废帝海陵王纪】纒帷车【明帝以西昌侯为侍中领骁骑将军王子侯旧乘丨丨丨帝独乘下帷仪从如素士】误烧牛鼻【帝乘下帷公事混挠贩食人担火丨丨丨丨】雕文篆刻【帝即位诏自今丨丨丨丨岁时光新可悉停省】煮土为粥【永泰元年沔北诸郡为魏所攻相继亡败新野太守刘忌随宜应接食尽丨丨丨丨】皂筴余泺【帝用丨丨讫授丨丨与左右曰此犹堪明日用】裹蒸十字画之【大官进丨丨帝丨丨丨丨曰可四片破之余充晚食】将南则诡言之北【帝性猜忌亟行诛戮信道术用计数每出行幸先占利害简於出入丨丨丨丨丨丨丨皆不以实】白鱼为药【帝初有疾无辍听览羣臣莫知及疾笃勅台省府署之簿求丨丨以丨丨外始知之○以上明帝纪】连卺【尚书令徐孝嗣议王侯贵人昏丨丨以真银盃盖出近俗宜停之】牢烛【又以丨丨侈缕亦亏曩制请与连卺真银盃并停】淮水变赤【东昏永元元年丨丨丨丨如血】捕鼠达旦【东昏在东宫尝夜丨丨丨丨以为笑乐】喉痛【明帝崩东昏每当哭辄云丨丨】秃秋啼【羊阐入临无髪号恸俯仰帻遂脱地帝辍哭大笑谓宦者王宝孙曰此谓秃秋啼来乎】黄案包裹鱼肉【阉?以纸包裹鱼肉还家悉是五省黄案】七宝缚矟【拜潘氏为贵妃乘卧舆帝骑马从後着锦织成袴褶金薄帽执丨丨丨丨又有金银校具锦绣诸帽数十种各有名字】戎服急装缚袴【东昏丨丨丨丨丨丨上着绦衫以为常服不变寒暑】蠡器【东昏驰骋渇乏辄下马解取腰边丨丨酌水饮之复上驰去】雕巧【马乘具用锦绣处患为雨所湿织杂采珠为覆蒙备诸丨丨】射雉塲【置丨丨丨二百十六处】瑇瑁帖箭【翳中帷帐及步障皆袷以緑红锦金银镂弩牙丨丨丨丨】鹰犬队主媒翳队主【每出辄与丨丨丨丨徐令孙丨丨丨丨俞灵韵齐马而走】担幢【东昏能丨丨初学丨丨每倾倒在幢杪者必致踠伤其後白虎幢七丈五尺齿上担之折齿不倦】金华玉镜【担幢诸校具服饰皆自制之缀以丨丨丨丨衆宝】木马【东昏始欲骑马未习其事俞灵韵为作丨丨人在其中行动进退随意所适其後遂善骑】屏除【一月二十余出不欲令人见驱斥百姓数十里皆空家尽室巷陌县幔为高障置人防守谓之丨丨高障之内设部伍羽仪复有数部皆奏鼓吹羌胡伎鼓角横吹】移产寄室【至於乳妇婚姻之家丨丨丨丨或舆病弃屍不得殡葬】鼠食两眼【魏兴太守王敬宾新死未歛家人被驱不得留视及家人还丨丨丨丨都尽】藏朱雀航南酒罏中【丹阳尹王志被驱急狼狈步走惟将二门生自随丨丨丨丨丨丨丨丨夜方得羽仪而归】汝见麞鹿亦不射耶【喜游猎不避危险至蒋山定林寺一沙门病不能去藏於草间为军人所得欲射杀之左右韩晖光曰老道人可念帝曰丨丨丨丨丨丨丨丨仍百箭俱发】长围【贵人富室皆数处立宅以为避围之舍每还宫常至三更百姓然後得反禁断又不即通处处屯咽或泥涂灌注或冰冻严结老幼啼号不可闻见时人以其所围处号为丨丨】赵鬼【宫内火诸殿荡尽左右丨丨能读西京赋云柏梁既灾建章是营於是大起诸殿】飞仙帐【又别为潘妃起神仙永夀玉夀三殿皆帀饰以金璧其玉夀巾作丨丨丨四面绣绮窻间尽画神仙又作七贤皆以美女侍侧凿金银为书字灵兽神禽风云华炬为之玩饰榱桷之端悉垂玲佩】钿?【江左旧物有古玉律数枚悉裁以丨丨】玉九子铃【庄严寺有丨丨丨丨外国寺佛面有光相禅灵寺塔诸宝珥皆剥取以施潘妃殿饰】酷不别画【东昏性急暴所作便欲速成造殿未施梁桷便於地画之唯须宏丽不知精密丨丨丨丨但取绚曜而已】步步生莲华【又凿金为莲华以帖地令潘妃行其上曰此丨丨丨丨丨也】麝香涂壁【涂壁皆以麝香锦幔珠帘穷极其丽】纯用琉璃【武帝兴光楼上施青漆世人谓之青楼帝曰武帝不巧何不丨丨丨丨】虎珀钏【潘妃服御极选珍宝主衣库旧物不复周用贵市人间金银宝物价皆数倍丨丨丨一只直百七十万】白鹭縗【又订出雄雉头鹤氅丨丨丨百品千条无复穷已】揷叶系华【又以阅武堂为芳乐苑穷奇极丽当暑种树朝种夕死而复种率无一生於是徵求人家望树便取毁彻墙屋以移置之大树合抱亦皆移掘丨丨丨丨取玩俄顷剗取细草来植阶庭烈日之中至便焦燥纷纭往还无复已极】金以为泥【明帝时多聚金宝至是丨丨丨丨不足周用令富室买金不问多少限以贱价又不还直】解菜【潘妃生女百日而亡制斩縗絰杖衣悉麄布羣小来吊盘旋地坐举手受执蔬膳积旬左右直长阉?王宝孙诸人共营肴羞云为天子丨丨】稗贩【於苑中立店肆模大市日游市中杂所货物与宫人阉?共为丨丨】市令【以潘妃为丨丨自为市吏録事】实中荻【帝小有得失潘则与杖乃勅虎贲威仪不得进大荆子合内不得进丨丨丨】緑丝屩【潘妃乘小舆宫人皆露褌着丨丨丨】潘妃酤酒【又开渠立埭躬自引船埭上设店坐而屠肉于时百姓歌云閲武堂种杨柳至尊屠肉丨丨丨丨】魔媪【又曲信小祠日有十数师巫丨丨迎送纷纭】缚菰【入乐游人马忽惊问朱光尚光尚曰向见先帝大瞋不许数出帝大怒丨丨为明帝形北向斩之悬首苑门上】纸铠【尚书旧事悉充丨丨】张弓拔白【萧衍师至大桁帝着乌帽袴褶备羽仪登南掖门临望又虚设铠马斋仗千人皆丨丨丨丨出东掖门称蒋王出荡】以金玉为铠仗【於华光殿立军垒丨丨丨丨丨丨亲自临阵诈被创势以□掆将去以此厌胜】银莲叶具装铠【每夜严警帝於殿内骑马於凤庄门入徽明门马被丨丨丨丨丨丨杂羽孔翠寄生】贼来独取我耶【萧衍长围既立堑栅严固然後出荡屡战不捷帝犹惜金钱不肯赏赐茹法珍叩头请之帝曰丨丨丨丨丨丨何为就我求物】精仗【催御府细作三百人丨丨须围解以拟屏除】吹笙歌作女儿子【帝在含德殿丨丨丨丨丨丨丨卧未熟王珍国张稷等兵入直後张齐弑之○以上废帝东昏侯纪】我死不须金【梁武帝欲以南海郡为巴陵国而迁和帝以问范云云俛首未对沈约曰今古殊事魏武所云不可慕虚名而受实祸梁武颔之於是遣郑伯禽进以生金帝曰丨丨丨丨丨醇酒足矣乃引饮一升伯禽就加摺焉】下屋白纱帽【齐末百姓皆着丨丨丨丨丨而反裙覆顶东昏曰裙应在下今更在上不祥命断之於是百姓皆反裙向下此服祆也】逐鹿帽【东昏又令左右作丨丨丨形甚狭窄後来果有逐鹿之事】凤度三桥【东昏又与羣小别立帽骞其口而舒两翅名曰丨丨丨丨】反缚黄丽【裠向後总而结之名曰丨丨丨丨梁武帝旧宅在三桥而凤度之名凤翔之验也黄丽为日而反缚之东昏戮死之应也○以上齐和帝纪】
梁本纪
枯骨纵横【齐高与萧顺之共登金牛山路侧有丨丨丨丨齐高曰周文王以来几年当复有掩此枯骨者乎】朱雀桥南一长者【袁粲据石头黄回与之通谋萧顺之闻难作率家兵据朱雀桥回觇人还告曰丨丨丨丨丨丨丨英威毅然坐胡床南向回曰萧顺之也遂不敢出】梦抱日【武帝母张氏丨丨丨已而有娠遂产帝】舌文八字【武帝丨丨丨丨】映日无影【项有浮光身丨丨丨丨】有文在右手曰武【武帝】蹈空而行【帝为儿时能丨丨丨丨】室中常有云气【所居丨丨丨丨丨丨】萧郎三十内当作侍中【初为王俭东阁祭酒俭一见深相器异谓庐江何宪曰此丨丨丨丨丨丨丨丨丨出此贵不可言】八友【帝与沈约谢朓王融萧琛范云任昉陆倕等并为竟陵王子良招游西邸号曰丨丨】我曹武将譬如韝上鹰【崔慧景既齐武旧臣齐明忧之乃起帝镇夀阳慧景白服来迎帝橅而宥之将军房伯玉徐元庆曰慧景反迹既彰实是见贼丨丨丨丨丨丨丨丨丨将军一言见命便即制之帝曰其如掌中婴儿杀之不武於是曲意和释之】容貌衣冠皓然皆白【武帝赴救萧诞行次熨斗洲有人长八尺丨丨丨丨丨丨丨丨缘江呼曰萧王大贵】流血绦野【魏军表里受敌斩获千军丨丨丨丨】项有伏龙【有沙门自称僧恽谓帝曰君丨丨丨丨非人臣也】答书缚马首【尝有人饷马帝不受饷者密以马系斋柱而去帝出见马丨丨殷勤丨之丨丨令人驱出城外马自还都】折角小牛车【齐明性猜忌帝避时嫌解遣部曲尝乘丨丨丨丨丨齐明每称帝清俭朂励朝臣】六贵【齐始安王遥光尚书令徐孝嗣右仆射江佑右将军萧坦之侍中江祀卫尉刘暄更直内省分日帖勑世所谓丨丨】八要【齐御刀茹法珍梅虫儿丰勇之等号为丨丨】小引日月耳【帝谓张宏策曰传檄江南风之靡草不足比政丨丨丨丨丨】驰两空函定一州【帝令王天武齎书与荆州萧頴胄兄弟云後谓张宏策曰丨丨丨丨丨丨丨矣】兰艾同焚【帝谓张宏策曰若前途大事不捷故自丨丨丨丨】毛人踰堞【郢城有数百丨丨丨丨且泣因投黄鹄矶盖城之精也】两龙导引【自发雍州帝所乘舰恒有丨丨丨丨左右莫不见者】和欺【青州刺史桓和绐东昏出战因降先是俗语谓密相欺变者为丨丨虫儿法珍等曰今日败於桓和可谓丨丨矣】黄油裹首【张稷王珍国斩东昏其夜以丨丨丨丨送军】除荡【帝下令凡昏制谬赋淫刑滥役可详检前源悉皆丨丨】排危【帝九锡文丨丨冒险】焚庐毁帐【同上】迥弱【同上汉南丨丨】乘山置垒萦川自固【同上】乌集【同上公御此丨丨陵兹地险】桴旝【同上丨丨一临应时逓溃】风激电骇【同上】清猷映世【同上】驱率貔貅抑掦霆电【同上】将鱼【同上拯其丨丨】变风以雅【同上公熔钧所被丨丨丨丨】椎髻髽首夷歌请吏【同上】累茧救宋重胝存楚【府僚请受相国梁公牋】玉马骏奔金板出地【同上丨丨丨丨表微子之去丨丨丨丨告龙逢之寃】海若登祗【同上故能使丨丨丨丨罄图効祉】玉镂骐驎金镂玉璧水精环【南兖州队主陈文兴於宣武城内凿井得丨丨丨丨丨丨丨丨丨丨各二】後门【帝请立选簿表甲族以二十登仕丨丨以过立试吏岂所以宏奬风流希向後进】刋革【同上此实巨蠧尤宜丨丨】毁紊天纲雕絶地纽【禅策】谷满川枯山飞鬼哭【同上】卿云丛天【同上】蓄响藏真【诏丨丨丨丨不求闻达】腾奏【同上各依名丨丨罔或遗隐】谤木函【诏若肉食莫言山阿欲有横议投丨丨丨】可犀兕徒弊龙蛇方县【同上】摈压【同上身才高妙丨丨莫通】能歌鹦鹉【天监元年交州献丨丨丨丨诏不纳】盘龙火炉翔凤砚盖【有司奏吴令唐佣铸丨丨丨丨丨丨丨丨诏禁锢终身】凤皇衔书伎【四年省丨丨丨丨丨】三象入建邺【六年春】搜荐【七年诏于州郡县置州望郡宗乡豪各一人专掌】山车【十年丨丨见临城县】金席【十年婆利国贡丨丨】枨枨【十三年六月都下讹言有丨丨取人肝肺及血以饴天狗百姓大惧二旬而止】太医不得以生类为药【十六年勑】官纹锦饰【公家织丨丨丨丨并断仙人鸟兽之形以为?衣裁剪有乖仁恕】郊庙牲牷皆代以麪【十六年】荐羞始用蔬果【冬十月宗庙丨丨丨丨丨丨】无碍殿【十八年帝於丨丨丨受佛戒】孤独园【普通二年诏置丨丨丨以恤孤幼】铸铁钱【普通四年用给事中王子云议始丨丨丨】奉赎皇帝菩萨【幸同泰寺设四部无遮大会上释御服披法衣行清浄大舍以便省为房素牀瓦器乘小车私人执役羣臣以钱一亿万丨丨丨丨丨丨大舍僧衆默许】救苦斋【中大通元年都下疫甚帝於重云殿为百姓设丨丨丨以身为祷】称顿首【百辟诣寺东门奉表请还临宸极三请乃许帝三答书并丨丨丨】野稻【中大通三年秋吴兴生丨丨饥者赖焉】异香三随风至【中大通五年正月南郊南郊令解涤之等到郊所履行忽闻丨丨丨丨丨丨】神光圆满坛上【及将行事奏乐迎神毕有丨丨丨丨丨丨朱紫黄白杂色食顷乃灭】铸十方银像【大同元年幸同泰寺丨丨丨丨丨并设无碍会】雨灰【大同三年正月丨丨黄色】象牙如来真形【大同四年诏以东冶徒李胤之降丨丨丨丨丨丨大赦】素辇【大同五年贺琛请三郊俱用丨丨又改丨丨为大同辇】献生犀【大同五年秋南国丨丨】百济国求湼盘经疏及医工画师毛诗博士【大同七年丨丨丨丨丨丨丨丨丨丨丨丨丨丨丨丨丨并许之】望陵流涕【大同十年幸兰陵谒建陵有紫云?陵上食顷乃散帝丨丨丨丨所沾草皆变色】流水香洁【陵旁有枯泉至是而丨丨丨丨】赋还旧乡诗【帝因丨丨丨丨丨】石辟邪起舞【中大同元年正月建陵隧口丨丨丨丨丨】青虫食陵叶树【曲阿建陵丨丨丨丨丨丨略尽】九伯钱【诏外间多用丨丨丨自今可通用足伯钱】羯磨【太清元年幸同泰寺行清浄大舍名曰丨丨】坐师子讲金字三慧经【帝升光严殿讲堂丨丨丨丨丨丨丨丨丨】宝马颂【神马出太子献丨丨丨】两月相承如鈎【太清二年正月朔丨丨丨丨丨丨见於西方】愤风【帝在荆镇闻文帝病便投劾星驰不复寝食倍道就路丨丨惊浪不暂停止】麦二溢【帝居文帝丧日惟食丨丨丨】涕泪所洒松草变色【帝拜扫山陵丨丨丨丨丨丨丨丨】净馔【又立七庙堂月中再设丨丨】燃烛侧光【虽万机多务犹卷不辍手丨丨丨丨尝至戊夜】六艺备闲【帝丨丨丨丨棊登逸品隂阳纬候卜筮占决草隶尺牍骑射莫不称妙】豆羮粝饭【晚乃溺信佛道日止一食膳无鲜腴惟丨丨丨丨而已】木棉皂帐【帝身衣布衣丨丨丨丨】一冠三载【帝丨丨丨丨被二年】旁无锦绮【六宫褘褕三翟之外皆衣不曳地丨丨丨丨】皴裂【帝勤於政务孜孜无怠每冬月四更竟即勑把烛看事执笔触寒手为丨丨】天地图【初齐高梦屐而登殿顾见武明二帝後一人手张丨丨丨而不识问之答曰顺子】六龙守柱【台内有?卫士为觋常见太极殿有丨丨各丨一丨末忽失其二後见在宣武王宅时宣武为益州觋乃往蜀伏事及宣武在郢此觋还都乃见六龙俱在帝所寝斋遂去郢之雍中途遇疾且死谓同侣曰萧雍州必作天子具以前事语之】荷荷【帝疾久口苦索蜜不得再曰丨丨遂崩】刺血书经穿心燃灯【帝为法事人人赞善莫不从风或刺血洒地或丨丨丨丨丨丨丨丨坐禅不食】游仙化生皆动【帝舍身光严重云殿丨丨丨丨丨震丨三日乃止当时谓之祥瑞识者以非动而动在洪范为妖以比石季龙之败殿壁画人颈皆缩入头之类】红席【海中浮鹄山去余姚岸可千余里上有女人年三百岁有女官道士四五百人年并出百俱在山学道遣使献丨丨帝方舍身时其使适至云此草常有红鸟居下故以为名观其图状则鸾鸟也】铁鈎挂体【沙门智泉丨丨丨丨以燃於灯一日一夜端坐不动】三足乌【开讲日有丨丨丨集殿之东户自户适於西南县楣三飞三集○以上武帝纪】城寺荒芜【百济国遣使朝贡见丨丨丨丨哭於阙下】双眉翠色【简文帝方颐丰下须髩如画直髪委地丨丨丨丨项毛左旋连钱入背】手执玉如意【帝丨丨丨丨丨不相分辨】十行俱下【帝读书丨丨丨丨】坐席尽烂【居穆贵嫔忧哀毁骨立所丨丨沾湿丨丨】诗癖【自序云七岁有丨丨】宫体【帝文伤於轻靡时号丨丨】梦吞土【帝谓殷不害曰吾昨丨丨丨试思之不害以重耳馈块卒反晋国为言後贼卒以土囊弑帝○以上简文帝纪】鸟伏兽穷【劝进表】犀函铁盾【同上】七步三重【同上止纣丨丨围项丨丨】咀痛茹哀【同上】罍篚【同上郊祀配天丨丨礼旷】钱龙【元帝与宫人幸元洲苑见大蛇盘屈於前羣小蛇遶之并黑色帝恶之宫人曰此非怪也恐是丨丨帝勑所司即日取数千万钱镇於蛇处】百僚戎服以听【帝於龙光殿述老子义魏军至停讲丙子续讲丨丨丨丨丨丨】吾忍死待公【帝裂帛为书催王僧辩曰丨丨丨丨丨可以至矣】枇杷门【魏军大攻帝出丨丨丨亲临阵督战】三絶【帝工书善尽自图宣尼像为之赞而书之时人谓之三絶】刻檀【武帝崩逾年方发凶问丨丨为像置於百福殿内事之甚谨】偷卷度纸【性好书籍既患目多不自执卷置读书左右番次上直昼夜为常略无休已虽睡卷犹不释五人各伺一更恒至达晓常眠熟大鼾左右有睡读失次第或丨丨丨丨帝必惊觉更令追读加以夏楚】点毫便就【帝文章丨丨丨丨殆不游手】背生黑子【帝背生黑子巫媪见曰此大贵不可言】原陵五树杏【帝在幽逼求酒饮之制诗四絶有今日还蒿里终非封禅时寂寥千载後谁畏轩辕台丨丨丨丨丨空得动耕人诸句】布帊【梁王詧遣尚书傅凖监刑帝以前诗谓之曰卿幸为我宣行凖捧诗流泪不能禁进土囊而殒之梁王詧使以丨丨纒屍敛以蒲席束以白茅】慎护【帝时多禁忌墙壁崩倒屋宇倾颓年月不便终不修改庭草芜没令鞭去之其丨丨如此】九十九洲【江陵有丨丨丨丨古老相承云洲满百当出天子桓玄之为荆州刺史内怀簒逆之心乃遣凿破一洲以应百数随而崩散竟无所成宋文帝为宜都王在藩一洲自立俄而文帝纂统後遇元凶之祸此洲还没太清末枝江阳之合浦复生一洲羣公上疏称庆明年而帝即位承圣末其洲与大岸相通惟九十九云○以上元帝纪】铸四柱钱【敬帝太平二年丨丨丨丨一当二十】细钱【内申复用丨丨○以上敬帝纪】抑扬孔墨流连释老【慕名好事崇尚浮华丨丨丨丨丨丨丨丨】淫丽【文艳用寡华而不实体穷丨丨义罕踈通哀思之音遂移风俗】口诵六经心通百氏【丨丨丨丨丨丨丨丨有仲尼之学有公旦之才适足以益其骄矜增其祸患○以上论】
陈本纪
朱衣捧日【陈武帝梦天开数丈有四人丨丨丨丨而至纳之帝口及觉腹内犹热】巨石皆没【灨石旧有二十四滩多巨石行旅以为难帝之发南康水暴起数丈三百里间丨丨丨丨】雷池君【进次大雷军人杜棱梦丨丨丨周何神自称征讨大将军乘朱航陈甲仗称下征侯景须臾便还云已杀景竟】一把子人何足可打【帝与诸军进克姑熟仍次蔡州侯景登石头城望官军之盛不悦曰丨丨丨丨丨丨丨丨密谓左右曰此军上有紫色不可当乃以般?贮石沈塞淮口】水一合贸米一升一升米贸绢一疋【帝拒柳达摩于石头絶其汲道又堙塞东门故城诸井齐城中无水丨丨丨丨丨丨丨丨丨丨丨丨丨丨】炒米【或丨丨食之】捣青捣黄【柳达摩谓其衆曰顷在北童謡云石头捣两裆丨丨复丨丨侯景衣青已倒於此今吾徒衣黄岂謡言验耶】悬鬲以爨【齐军至元武湖将?北郊坛衆军自覆舟束移顿郊坛北与齐人相对其夜大雨震电暴风拔木平地水丈余齐军昼夜坐立泥中丨丨丨丨足指皆烂】麦屑为饭【是时食尽调市人馈军皆是丨丨丨丨以荷叶裹而分给间以麦?兵士皆困】炊米煮鸭【会文帝遣送米三千石鸭千头帝即丨丨丨丨誓申一战士及防身计粮数脔人人裹饭混以鸭肉】城南酒家【童謡云虏万夫入五湖丨丨丨丨使虏奴自晋宋以来经絓在魏境江淮以北南人皆谓之虏】赏俘贸酒【是时以丨丨丨丨一人裁得一醉】别榻【梁主勑帝自今问讯可施丨丨以近扆坐】荣河【帝九锡文是以文武之佐磻溪藴其玉璜尧舜之臣丨丨镂其金板】鸿姿【同上体得一之丨丨】方趾圆颅【同上丨丨丨丨万不遗一】粉溃【同上赤旗所指祆垒洞开白羽才撝凶徒丨丨】雅筭【同上公英謩丨丨】三山獠洞八角蛮陬【同上】水寓之乡火山之国【同上逖矣丨丨丨丨悠哉丨丨丨丨】归琛天府献状鸿胪【同上】雷奔电击谷静山空【同上】沙溃【同上丨丨土崩】灵銔【同上裁举丨丨亦抽金仆】箕张翼舒【同上左甄右落丨丨丨丨】祆酋震慑遽请灰钉【同上】如烹小鲜【同上戮此大憝丨丨丨丨】瓜剖豆分【同上自八紘九野丨丨丨丨】窃帝偷王【同上丨丨丨丨连州比县】仄食【同上公求衣昧旦丨丨高舂】郊庠宗稷【同上丨丨丨丨之典】葳蕤史牒【同上既景焕於图书方丨丨於丨丨】惭悸【同上朕所以垂拱当宁载怀丨丨者也】三铉【同上秩踰丨丨任总百司】燮谐风雅【同上】熔范【同上嶷然廊庙为世丨丨】嵩滇【同上以公英猷远量跨厉丨丨】舍帝让王【禅策裁遇许由便能丨丨暂逢善卷即以丨丨】鸱尾有紫烟【永定元年重云殿丨丨丨丨丨属天】樟木流泊【太极殿被焚承圣中议欲营之独阙一柱永定二年秋七月有丨丨大十八围长四丈五尺丨丨陶家後渚监军邹子度以闻】仙人见於罗浮山寺小石楼【三年广州言丨丨丨丨丨丨丨丨丨丨丨】瓦器蜯盘【帝尚俭素私飨曲宴皆丨丨丨丨○以上武帝纪】投籖阶石上【文帝令鷄人伺漏传籖於殿中者丨丨於丨丨丨枪然有声云吾虽得眠亦令惊觉○以上文帝纪】殊淹弦望【太后令岭表纷纭丨丨丨丨○以上废帝纪】此人虎头【魏将杨忠门客张子煦见宣帝而奇之曰此人虎头当大贵也】马生角【大建元年西衡州献丨丨丨】献青牛【七年监豫州陈桃根丨丨丨诏以还百姓】罗纹锦被【桃根又上织成丨丨丨丨表各二诏於云龙门外焚之】瑞钟六六【七年郢州献丨丨丨丨】采甘露【九月甘露频降乐游苑舆驾幸苑丨丨丨宴羣臣诏於苑龙舟山立甘露亭】大货六铢钱【十一年初用丨丨丨丨丨】二百年後当有痴人修破我城者【帝修饰都城为扞御之备获铭云云○以上宣帝纪】黄奴【後主小字】江水色赤【後主初立自建业至荆州丨丨丨丨如血】无隔舆皁【至德四年诏各荐所知丨丨丨丨】水黑如墨【祯明二年郢州南浦丨丨丨丨】铁飞【东冶铸铁有物赤色大如数升自天坠熔所有声隆隆如雷丨丨出墙外烧人家】吾不欲见此人【副使袁彦聘隋窃图隋文帝状以归後主见之大骇曰丨丨丨丨丨丨】丽服巧态【後主荒於酒色不恤政事左右嬖佞珥貂者五十人妇人美貌丨丨丨丨以从者千余人】狎客【常使张贵妃孔贵人等八人夹坐江总孔范等十人预宴号曰丨丨】襞彩笺【令张贵妃孔贵人等八妇人丨丨丨制五言诗江总等十客一时继和迟则罸酒】税江【丨丨税市徵取百端】采醴【覆舟山蒋山柏林冬月常多丨丨後主以为甘露之瑞】有神自称老子【时灾异甚多丨丨丨丨丨丨游於都下与人对语而不见形言吉凶多验得酒辄釂之经三四年乃去】船下有声【丨丨丨丨云明年乱视之得婴儿长三尺而无头】奈何帝【蒋山衆鸟鼓两翼以拊膺曰丨丨丨】湖草旧塞忽然自通【临平丨丨丨丨丨丨丨丨】梦黄衣围城【後主又丨丨丨丨丨乃尽去绕城橘树】自卖佛寺为奴【後主见大蛇中分首尾各走夜中索饮忽变为血有血沾阶至於坐床头而火起有狐入其床下捕之不见以为妖乃丨丨於丨丨丨丨以禳之】栰浮海上【後主采木湘州拟造正寝栰至牛渚矶尽没水中既而渔人见丨丨於丨丨】齐云观【起丨丨丨国人歌曰丨丨丨寇来无际畔】一衣带水【隋文帝谓高熲曰我为百姓父母岂可限丨丨丨丨不拯之乎】投柹於江【隋文命大作战船人请密之帝曰吾将显行天诛何密之有使丨丨丨丨彼若能改我又何求】诏书三十万纸【又散写丨丨丨丨丨丨徧喻江外诸军】受叛萧【初萧岩萧瓛之至也德教学士沈君道梦殿前长人朱衣武冠头出栏上攘臂怒曰那忽丨丨丨误人事】江中无一鬭船【後主召南平王永嘉王赴期明年元会命缘江诸防船舰悉从二王还都为威势以示梁人之来者由是丨丨丨丨丨丨】吾自有计【韩擒虎自南掖门入城内文武百司皆遁出唯尚书仆射袁宪後阁舍人夏侯公韵侍侧宪劝端坐殿上正色以待之後主曰锋刃之下未可交当丨丨丨丨】以身蔽井【乃逃於井二人苦谏不从丨丨丨丨後主与争久之方得入】三人同乘而上【既入井军人窥井而呼之後主不应欲下石乃闻叫声以绳引之惊其太重及出乃与张贵妃孔贵人丨丨丨丨丨丨】我自迎接汝【先是江东謡多唱王献之桃叶辞云桃叶复桃叶渡江不用楫但渡无所苦丨丨丨丨丨及晋王广军六合其山名桃叶果乘陈船而渡】毕国主【後主在东宫时有妇人突入唱曰丨丨丨】鸟一足【有鸟一足集殿庭以嘴画地成文曰独足上高台盛草变为灰欲知我家处朱门当水开】不奏吴音【隋文帝每引叔宝预宴恐致伤心为丨丨丨丨】叔宝全无心肝【监守者奏言叔宝云既无秩位每预朝集愿得一官号隋文帝曰丨丨丨丨丨丨】不尔何以过日【监者又言叔宝尝耽醉罕有醒时隋文使节其酒既而曰任其性丨丨丨丨丨丨】嗜驴肉【隋文问监者叔宝所嗜对曰丨丨丨】日饮一石【问饮酒多少对曰与其子弟丨丨丨丨】此败岂不由酒【叔宝常侍宴及出隋文目送之曰丨丨丨丨丨丨将作诗功夫何如思安时事】启在牀下未开封【当贺若弼度京口彼人密啓告急叔宝为饮酒遂不省之高熲至日犹见丨丨丨丨丨丨丨○以上後主纪】江东谓羖羊角为皂荚【梁末童謡云可怜巴马子一日行千里不见马上郎但见黄尘起黄尘汚人衣皂荚相料理谓王僧辩乘巴马以击侯景马上郎王字也尘陈也而不解皂荚之谓说者以为丨丨丨丨丨丨丨丨丨隋氏姓杨杨羊也○以上论】
南史识小録卷一

[book_title]南史识小录卷二
钦定四库全书
南史识小録卷二　　　　钱塘沈名荪
秀水朱昆田同辑
后妃列传
佩于阗玉【永明元年有司奏贵妃淑妃并加金章紫绶丨丨丨丨】椒阃【不建丨丨○以上叙】每就上求钱帛【文元袁后母家贫薄丨丨丨丨丨丨以赡之上性俭所得不过五三万五三十匹後潘妃有宠咸言所求无不得后闻之未知信否乃因潘求三十万钱与家以观上意?昔便得因此恚恨称疾不复见上】引被覆面【袁后疾笃上执手流涕问所欲言后视上良久乃丨丨丨丨崩於显阳殿】抚存悼亡感今怀昔【顔延之为袁后哀策文甚丽及奏上自益丨丨丨丨丨丨丨丨八字以致意焉】此儿形貌异常【袁后初生劭自详视之使驰白帝丨丨丨丨丨丨必破国亡家不可举便欲杀之】掇幔【文帝狼狈至后殿户外手丨丨禁之乃止】小小灵应【袁后亡後常有丨丨丨丨】殿户应声豁然开【沈美人尝以非罪见责应赐死从袁后所住徽音殿前度流涕大言曰先后有灵当知今日无罪就死丨丨丨丨丨丨丨美人乃得释○以上宋文袁后传】醎水洒地【文帝好乘羊车经诸房潘淑妃每装饰褰帷以候并密令左右以丨丨丨丨羊辄舐地不去】羊乃为汝徘徊【帝谓潘淑妃曰丨丨丨丨丨丨况於人乎於是爱倾後宫○以上宋文潘淑妃传】以其巵上夀【宋明帝少失所生为路太后所养供奉礼仪不异旧日及义嘉难作太后心幸之延上饮酒置毒以进侍者引上衣上寤起丨丨丨丨丨是日太后崩】油殿【有司奏请路太后修宁陵元宫补葺毁坏权施丨丨蹔出梓宫○以上宋孝武路太后传】通替棺【殷淑仪南郡王义宣女也丽色巧笑义宣败孝武密取之假姓殷氏及薨帝常思见之遂为丨丨丨欲见辄引替覩屍如此积日形色不变】哽恨【孝武痛爱不已时有巫者能见鬼言淑妃可致帝令召之果於帷中见形如生平帝欲与之言默然不对将执手奄然便歇帝尤丨丨於是拟李夫人赋以寄意焉】不谓当今复有此才【谢庄作哀策文奏之帝卧览读起坐流涕曰丨丨丨丨丨丨丨丨都下传写纸墨为之贵○以上宋孝武殷贵妃传】舆马相尚【前废帝何后父瑀尚武帝少女豫康公主豪竞於时与平章孟灵休东海何朂并以丨丨丨丨】求进无已【何衍性躁动位黄门郎拜竟求司徒司马得司马复求太子右率拜一二日复求侍中旬日之间求进无已○以上宋前废帝何后传】外舍家寒乞【明帝宫内大集而裸妇人观之以为欢笑王皇后以扇障面独无所言帝怒曰丨丨丨丨丨今共作笑乐何独不视】为乐之事其方自多【后曰丨丨丨丨丨丨丨丨岂有姑姊妹集聚而裸妇人形体以此为乐外舍为欢适与此不同】儜弱妇人【后兄景文以此事语从舅谢绰曰后在家为丨丨丨丨不知今段遂能刚正如此】玉柄毛扇【后赐後废帝丨丨丨丨帝嫌毛扇不华因此欲加酖害】岂得出入狡狯【令太医煮药将酖后左右止之曰若行此事官便作孝子丨丨丨丨丨丨帝曰汝语大有理乃止○以上宋明王后传】御道那得此草屋【後废帝陈太妃建康屠家女家在建康县居有草屋两三间孝武出行问尉曰丨丨丨丨丨丨丨当由家贫赐钱三万令起瓦屋尉送钱见其美白孝武迎之】不男【孝武以陈氏赐明帝一年宠歇以赐李道儿寻又迎还生废帝人言明帝丨丨故皆呼废帝为李氏子○以上宋後废帝陈太妃传】止献琴书【明帝为太子纳妃江氏讽朝士州郡皆令献物多者将值百金始兴太守孙奉伯止献琴书上大怒封药赐死既而原之○以上宋後废帝江后传】两瓯麻粥【齐宣孝陈后生高帝乳人乏乳后梦人以丨丨丨丨与之觉而乳惊因此丰足】冬月犹无缣纩【齐高家本贫为建康令时明帝等丨丨丨丨丨丨而奉膳甚厚后每辍去兼肉曰於我过足矣】起麪饼鸭【永明中诏太庙四时祭宣皇帝荐丨丨丨丨丨】笋鸭卵脯酱炙白肉【祭宣皇后荐丨丨丨丨丨丨丨丨】肉脍葅羮【祭高皇帝荐丨丨丨丨】茗粣【祭昭皇后荐丨丨炙鱼并生平所嗜也○以上齐宣陈后传】吞玉胜【高昭刘后母桓氏梦丨丨丨生后】虽女亦足兴家矣【生时有紫光满室父夀之曰恨非是男桓笑曰丨丨丨丨丨丨丨】助炒胡麻【刘后尝归宁遇家奉祠尔日隂晦失晓举家狼狈共营祭食后丨丨丨丨始复内薪未及索火火便自然】白兎跳起【刘后葬泰安陵墓工始下揷有丨丨丨丨寻之不得及坟成兎还栖其上○以上齐高刘后传】鸡鸣埭【齐武游幸诸苑圃载宫人从後车宫内隐深不闻端门鼓漏声置钟於景阳楼上应五皷及三皷宫人闻钟声早起庄饰车驾数幸琅琊城宫人尝从早发至湖北埭鸡始鸣故呼为丨丨丨】献中兴赋【妇人吴郡韩兰英有文词宋孝武时丨丨丨丨被赏入宫及齐武以为博士教六宫书学以其年老多识呼为韩公云○以上齐武裴后传】男左右【文惠太子妃王氏欝林即位尊为皇太后称宣德宫置丨丨丨三十人前代所未有也○以上齐欝林王太后传】?华族弱【欝林妃何氏戢女也文惠太子嫌戢无男门孤不欲与婚王俭以南郡王妃便为将来外戚唯须高胄不须强门今何氏丨丨丨丨实允外戚之义】鬬腕【侍书人马澄年少色美甚为何妃所悦常与丨丨较力欝林以为欢笑】镜在牀无因堕地【何妃将拜为后丨丨丨丨丨丨丨】好年少【女巫子杨珉之美貌何后与同寝处如伉俪珉之亦为帝所幸常居中及明帝辅政与王晏等面请不听又令萧谌坦之固请皇后与帝同席坐流涕覆面谓坦之曰杨郎丨丨丨无罪过何可枉杀○以上齐欝林何后传】菖蒲花【文献张后生武帝方孕忽见庭前丨丨丨光采非常惊报侍者皆云不见后曰常闻见丨丨丨者当富贵因取吞之是月生武帝○以上梁文张后传】此女光高将有所妨【武德郗后生时有赤光照室器物尽明家人怪之巫言丨丨丨丨丨丨丨丨乃於水滨祓除之】化为龙【郗后酷妬忌及终丨丨丨入於後宫通梦於帝或见形光采照灼帝体将不安龙辄激水腾涌】银鹿卢【帝於露井上为殿衣服委积常置丨丨丨金瓶灌百味以祀之○以上梁武郗后传】五女村【武丁贵嫔居沔北丨丨丨】月下纺续【丁贵嫔少时与邻女丨丨丨丨诸女并患蚊蚋而贵嫔勿之觉也】擘絖【武帝镇樊城尝登楼以望见汉滨五采如龙下有女子丨丨则贵嫔也】赠以金环【又丁氏以相者言闻於武帝帝丨丨丨丨纳之】赤志【丁贵嫔生而有丨丨在左臂疗之不灭又体多疣子至武帝纳之并失所在】日舂五斛【郗后酷忌遇贵嫔无道使丨丨丨丨舂每中程若有助者】莫道猪狗子【丁贵嫔生庐陵威王武帝谓其父道迁曰贤女复生一男答曰丨丨丨丨丨世人以为笑○以上梁武丁贵嫔传】吾家女师【简文王后幼而柔明叔父暕见之曰丨丨丨丨也以上梁简文王后传】半面妆【元帝徐妃名昭佩无容质不见礼帝二三年一入房妃以帝眇一目每知帝将至为丨丨丨以俟帝见则大怒而出】洪醉【妃性嗜酒多丨丨帝还房必吐衣中】交杯接坐【妃酷妬忌见无宠之妾便丨丨丨丨才见有娠即手加刀刃】徐娘虽老犹尚多情【元帝左右暨季江有姿容妃与淫通季江每叹曰栢直狗虽老犹能猎萧漂阳马虽老犹骏捷丨丨丨丨丨丨丨丨】书白角枕【时有贺徽者美色徐妃要之於普贤尼寺丨丨丨丨为诗相赠答】金楼子【元帝制丨丨丨述徐妃淫行】帷帘皆白【初妃嫁夕车至西州而疾风大起发屋折木无何雪霰交下丨丨丨丨○以上梁元徐妃传】一爪先折【武宣章后少聪慧美仪容手爪长五寸色并红白每有朞功之丧则丨丨丨丨○以上陈武章后传】富家公【刘师知忌宣帝矫勅令还东府宣帝将出毛喜止帝曰今若出外便受制於人如曹爽愿作丨丨丨不可得也○以上陈文沈后传】酸切【後主沈后与後主俱入长安及後主薨后自为哀辞文甚丨丨○以上陈後主沈后传】微风暂至香闻数里朝日初照光映後庭【後主起临春结绮望仙三阁高数十丈并数十间其窻牖壁带悬楣栏槛之属皆以沉檀香为之又饰以金玉间以珠翠外施珠帘内有宝牀宝帐其服玩之属瑰丽皆近古未有每云云】女学士【後主以宫人袁大舍等为丨丨丨每引宾客对贵妃等游宴则使诸贵人及丨丨丨与狎客共赋新诗互相赠答】玉树後庭花【采其尤艳丽者以为曲其曲有丨丨丨丨丨临春乐其略云璧月夜夜满琼树朝朝新大抵皆美张孔容色】飘若神仙【张丽华髪长七尺鬒黑如漆其光可监特聪慧有神采进止闲华容色端丽每瞻视盼睐光彩溢日照映左右尝於阁上靓粧临於轩槛宫中遥望丨丨丨丨】隐囊【後主怠於政事百司启奏并因宦者蔡临儿李善度进请後主倚丨丨置张贵妃於膝上共决之○以上陈後主张贵妃传】肴浆【戚属饩赉岁时不过丨丨】祯符显瑞【丨丨丨丨徒萃徽名】衣不纹绣色无红彩【宫禁贬约丨丨丨丨丨丨丨丨】永巷贫空【丨丨丨丨有同素室】香栢文柽花梁绣柱【夀昌前兴凤华晚构丨丨丨丨丨丨丨丨】雕金镂宝照烛房帷赵瑟吴趋承闲奏曲【以上论】
宋宗室诸王列传
言音甚楚【道怜素无才能丨丨丨丨举止诸多鄙拙】扬州根本所寄【先是庐陵王义真为扬州刺史太后谓上曰道怜汝布衣兄弟宜用为扬州上曰寄奴於道怜岂有所惜丨丨丨丨丨丨事务至重非道怜所了】於听望不足【太后曰道怜年五十岂不如十岁子耶上曰车士虽为刺史事无大小皆由寄奴道怜年长不亲其事丨丨丨丨丨】政是我【韫人才凡鄙特为明帝所宠在湘州雍州使善画者图其出行卤簿羽仪常自披翫尝以图示蔡兴宗兴宗戏之阳若不解画者指韫形问之曰此何人而在舆韫曰丨丨丨其庸鄙类如此】令左右取酒肉进之【韫弟述亦甚庸劣从子俣疾危笃父彦节母萧氏对之泣述尝候之便丨丨丨丨丨丨令俣丨丨皆莫知其意或问焉答曰礼云有疾饮酒食肉】父子聚麀【述尝新有缌惨或诣之问其母安否述曰唯有愁惛次访其子对曰所谓丨丨丨丨盖谓麀为忧也】露褌上厅事【袭性庸鄙为郢州刺史暑月丨丨丨丨丨】放横【义宗坐门生杜德灵丨丨打人入义宗第隐蔽免官】行路之人尚不应尔【彦节弟遐通嫡母殷氏养女云敷殷每禁之及殷亡口血出衆疑遐行毒害孝武使彦节证其事彦节曰丨丨丨丨丨丨丨丨今日乃可一门同尽无容奉勅衆以此称之】兄肉中岂有血耶【废帝为苍梧王彦节出集议於路逢从弟韫韫问曰今日之事固当从兄耶彦节曰吾等已让领军矣韫搥胷曰丨丨丨丨丨丨丨今年族矣齐高帝闻而恶之】城上草【彦节子俣尝赋诗云丨丨丨植根非不高所恨风霜早时咸云此为袄句後与弟陔皆被杀】非三署不得上方榻【彦节既贵士子自丨丨丨丨丨丨丨丨时人以此少之】故应为儿作计【彦节妻萧思话女也尝惧祸败每谓曰君富贵已足丨丨丨丨丨丨彦节不从故及祸】顽騃【彦节弟遐为嫡母暴亡有司纠之遐人才甚凡自讳名有同主讳尝对客曰孝武无道见枉杀母其丨丨如此】下官初不识士衡何忽见苦【义綦封营道侯凡鄙无识始兴王濬常谓曰陆士衡诗营道无烈心其何意苦阿父如此义綦曰丨丨丨丨丨丨丨丨丨丨丨○以上长沙王道怜传】三吏饷家【义庆留心抚物州统内官长亲老不随在官舍者一年听丨丨丨丨】足为宗室之表【义庆性简素寡嗜欲爱好文义文辞虽不多丨丨丨丨丨丨】不复跨马【义庆少善骑乘及长丨丨丨丨】加意斟酌【文帝每与义庆书常丨丨丨丨】遒丽【鲍明远文辞赡逸尝为古乐府文甚丨丨】河清颂【元嘉中河济俱清当时以为美瑞照为丨丨丨其序甚工】贡诗言志【鲍照始尝谒义庆未见知欲丨丨丨丨人止之曰郎位尚卑不可轻忤大王照勃然曰千载上有英才异士沉没而不闻者安可数哉大丈夫岂可遂藴智能使兰艾不辨终日碌碌与燕雀相随乎】多鄙言累句【文帝以鲍照为中书舍人上好文章自谓人莫能及照悟其旨为文章丨丨丨丨丨咸谓照才尽实不然也】野麕入府【义庆在广陵有疾而白虹贯城丨丨丨心甚恶之○以上临川王道规传】左右犯其徽【竟陵王诞有宝琴丨丨丨丨丨诞罚焉】未闻以琴瑟为宝【琨之时为竟陵王司空主簿琨之谏诞曰此余宝也琨之曰前哲以善人为宝不以珠玉为宝故王孙圉以观父为楚国之宝丨丨丨丨丨丨丨】五彩裹青石【巴西人赵续伯反奉其乡人李宏为圣主宏乘佛舆丨丨丨丨丨谁百姓云天与已玉印当王蜀】何须苦惜【梁武以邓元起代季连为益州刺史元起典籖朱道琛请先检校缘路奉迎遂历造府州人士见器物辄夺之曰会属人丨丨丨丨】退不失作刘备【季连召兵筭之精甲十万临军叹曰据天险之地握此盛兵进可以匡社稷丨丨丨丨丨丨欲以此安归乎】数步一稽首【後季连降诣阙谢罪自东掖门入丨丨丨丨丨以至帝前帝笑谓曰卿欲慕刘备而不及公孙述岂无卧龙之臣乎○以上营浦侯遵考传】长安十陵是公家坟墓咸阳宫殿是公家屋宅【武帝平关中将还三秦父老泣诉曰残生不沾王化於今百年始覩衣冠方仰圣泽云云舍此何之】使家公望絶【武帝遣朱龄石代义真镇关中使义真疾归诸将竞歛财物方轨徐行建威将军傅宏之曰虏骑若至何以待之贼追兵果至至青泥大败义真独逃草中中兵参军段宏单骑追寻义真识其声曰君非段中兵耶身在此行矣必不两全可刎身头以南丨丨丨丨丨宏泣曰死生共之下官不忍乃束义真於背单马而归义真谓宏曰丈夫不经此何以知艰难】性情所得未能忘言於悟赏【义真聪敏爱文义而轻动无德业与谢灵运顔延之慧林道人并周旋异常故吏范宴戒之义真曰灵运空踈延之隘薄魏文云鲜能以名节自立者但丨丨丨丨丨丨丨丨丨丨丨故与游耳】不可使负荷非才【少帝之居东宫多狎羣小谢晦尝言於武帝曰陛下春秋既高宜思存万代神器至重丨丨丨丨丨丨丨】德轻於才【谢晦造义真义真盛欲与谈晦不甚答还曰丨丨丨丨非人主也】轻訬【徐羡之等谋废立次应在义真以义真丨丨不任主社稷○以上庐陵王义真传】尝所暂遇终身不忘【义康聪识过人一闻必记丨丨丨丨丨丨丨丨稠人广坐每标题所忆以示聪明】身不读书君无为作才语见向【袁淑尝诣义康义康问其年答曰邓仲华拜衮之岁义康曰身不识也又曰陆机入洛之年义康曰丨丨丨丨丨丨丨丨丨丨丨丨】今年柑殊有佳者【四方馈献皆以上品荐义康而以其次者供御上尝冬月噉柑叹其形味并劣义康在坐曰丨丨丨丨丨丨丨遣还东府取柑大供御者三寸】意好晚乖【仆射殷景仁为帝所宠与刘湛素善而丨丨丨丨】有俗才用【南阳刘斌湛之宗吔丨丨丨丨为义康所知】虚造同异【斌等每采殷景仁短长或丨丨丨丨以告湛自是主相之势分矣】恨公不读数百卷书【义康出镇豫章上遣沙门慧林视之义康曰弟子有还理不琳公曰丨丨丨丨丨丨丨丨】野雉江鸥并入所住斋前【义康未败时东府听事前井水忽涌丨丨丨丨丨丨丨丨丨丨】佛教自杀不复人身【遣中书舍人严麝持药赐死义康不肯服药曰丨丨丨丨丨丨丨丨乃以被掩杀之○以上彭城王义康传】不过五醆盘【武帝性俭诸子饮食丨丨丨丨丨义恭求须果食日中无筭得未尝噉悉以与旁人诸王未尝敢求求亦不得】孔子庙栢树【鲁郡丨丨丨旧有丨丨二十四株历汉晋其大连抱有二株先倒折土人崇敬莫之敢犯义恭悉遣伐取父老莫不叹息】苍蛮船【义恭还朝上以御所乘丨丨丨迎之】玉环大绶【义恭劝孝武即位上以在藩所服丨丨丨丨赐之】重掆【义?与竟陵王诞奏陈贬损之格九条有司增为二十四条车不得丨丨】鄣扇【丨丨不得雉尾】鹿卢形【剑不得丨丨丨】槊眊【丨丨不得孔雀白氅】绦袄【夹毂队不得丨丨】庄面【舞伎正冬着袿衣不得丨丨】着绲带信蟠【诸妃主不得丨丨丨丨丨】六队【车前不得过丨丨】船皆下两头【丨丨丨丨丨作露平形不得拟象龙舟】三眷茅【大明元年有丨丨丨生石头西岸】游欵【义恭性耆不恒与人丨丨意好亦多不终】辄题後作原字【义?奢侈无度不爱财宝左右亲近一日乞与或至一二百万小有忤意辄追夺之大明时资供丰厚而用常不足賖市百姓物无钱可还民有通辞求钱者丨丨丨丨丨丨】鬼目粽【废帝狂悖无道义恭元景谋欲废立废帝率羽林兵於第害之并四子断析义?支体分裂腹胃挑取眼睛以?渍之以为丨丨丨○以上江夏王义恭传】舌?【义宣生而丨丨】封送所余【义宣常献孝武酒先自酌饮丨丨丨丨其不识大体如此】狂酒【义宣於孝建元年秋冬举兵报豫州刺史鲁爽爽丨丨失旨其年正月便反】补天子【鲁爽遣府户曹送版以义宣丨丨丨】乃与痴人共作贼【鲁秀初至江陵见义宣既出拊膺曰阿兄误人事丨丨丨丨丨丨丨今年败矣】却月城【义宣举兵上先遣豫州刺史王元谟舟师顿梁山洲内东西两岸为丨丨丨营栅甚固】缘道求告【义宣军溃步向江陵衆散且尽左右惟有十许人脚痛不能复行就民僦露车自载无复食丨丨丨丨】误云项羽千败【义宣既入江陵仍出听事见客左右翟灵宝诫使抚慰衆宾以臧质违指授之宜用致失利今治兵缮甲更为後图昔汉高百败终成大业而义宣丨丨丨丨丨丨衆咸掩口而笑】无复神守【鲁秀竺超人犹为之爪牙欲收合余烬更图一决而义宣惛垫丨丨丨丨】今日分别始自苦【义宣始与五妾俱入狱五妾寻被遣出义宣号泣语狱吏曰常日非苦丨丨丨丨丨丨丨○以上南郡王义宣传】无鄙近之累【衡阳王义季幼而夷简丨丨丨丨丨】遂不食肉【队主续丰母老家贫无以充养丨丨丨丨义季哀其志给丰母月米二斛钱一千并制丰噉肉】拙书【义季素丨丨上听使人书启事唯自署名而已】带苫而耕【义季尝大蒐於郢有野老丨丨丨丨】略少醒日【义季素嗜酒自义康废後遂为长夜饮丨丨丨丨】一门无此酣法【文帝诘责义季曰此非唯伤事业亦自损性皆汝所谙近长沙兄弟皆缘此致故将军苏徵躭酒成疾旦夕待尽丨丨丨丨丨丨汝於何得之○以上衡阳王义季传】簪帽盛坚无风而坠【劭生三日帝往视之丨丨丨丨丨丨丨丨於劭侧上不悦】应合婢【东阳公主丨丨丨王鹦鹉】流光化为双珠【女巫严道育通灵主白上求召入道育云所奉天神当赐符应时主夕卧见丨丨相随状若萤火遂入巾箱丨丨丨丨圆青可爱】自生寒热【劭与始兴王濬事道育为巫蛊鹦鹉当嫁虑言泄嫁与府佐沈怀远为妾不启上因临贺公主微言之上让劭劭惧书告濬濬答书曰计临贺不应翻覆言语丨丨丨丨也此姥由来挟两端难可孤保】邪佞之心故宜邪也【劭弑上又使人入杀潘淑妃剖其心观其邪正使者阿旨答曰心邪劭曰丨丨丨丨丨丨丨丨】打退鼓【义军至新亭劭登朱雀门躬自督战将士怀劭重赏皆为之力战将克而鲁秀丨丨丨军乃止】下情由来所愿【濬入劭谓之曰潘淑妃遂为乱兵所害濬曰此是丨丨丨丨丨丨】汝辈何烦复尔【缚劭送军门江湛妻庾氏乘车骂之龎秀之亦加诮让劭厉声曰丨丨丨丨丨丨○以上元凶劭传】虾蟇车【魏太武围汝南悬瓠城行汝南太守陈宪保城自固魏人以丨丨丨填堑内攻城】语多谬僻【铄归义最晚常怀忧惧每於眠中蹶坐与人丨亦丨丨丨语家人曰我自觉无复魂守○以上南平王铄传】奈何持此座与人【义宣反上欲奉乘舆法物迎之诞固执不可曰丨丨丨丨丨丨丨】风晨雨夜【诞反伏诛城内死者数千人每丨丨丨丨有号哭之声】城门鹿牀倒覆【初诞为南徐州刺史大风飞落屋瓦丨丨丨丨丨丨】失髻【诞左右侍直眠中梦人告之曰官须髪为矟眊既觉已丨丨矣如此者数十人○以上竟陵王诞传】闲素【宏少而丨丨笃好文籍】尘於笥箧【景素性俭两宫所遗珍玩丨丨丨丨】名父之子【齐武诏曰宋建平王刘景素丨丨丨丨虽末路失图而原心有本○以上建平王宏传】西方公【文帝诸子禕尤凡劣明帝与建安王休仁诏曰人既不比数丨丨丨汝便为诸王之长时禕住西故谓之丨丨丨○以上庐陵王禕传】作丈夫服【昶奔魏唯携妾一人丨丨丨丨骑马自随】断句【昶在道慷慨为丨丨曰白云满障来黄尘半天起关山四面絶故乡几千里因把姬手南望恸哭○以上晋熙王昶传】笼盛称之【休仁及明帝山阳王休佑形体并肥壮废帝乃以丨丨丨丨以明帝尤肥号为猪王】驴王【东海王禕凡劣号之为丨丨】以口就槽【废帝尝以木槽盛饭内诸杂食搅令和合掘地为坑穽实之以泥水祼明帝内坑中以槽食置前令丨丨丨丨中食之用为欢笑】担付大官【明帝尝忤旨帝怒乃祼之缚其手脚以杖贯手脚内使丨丨丨丨即日屠猪】与苏侯神结为兄弟【明帝初丨丨丨丨丨丨丨丨以祈福助】苏兄【及事平与休仁书曰此段殊得丨丨神力○以上建安王休仁传】评米责钱【休佑在荆州多营财货以短钱一百赋人田登就求白米一斛米粒皆令彻白若碎折者悉不受人问籴此米一斗一百至时又不受米丨丨丨丨】有一雉不肯入塲【车驾於岩山射雉丨丨丨丨丨丨丨日暮将反留休佑射之】蹴令坠马【上遣夀寂之诸壮士追之日已欲闇与休佑相及丨丨丨丨】引隂【休佑素勇壮奋拳左右排击莫得近有一人自後丨丨因顿地】落马殊不易【夀寂之等拉杀休佑遣人驰白上行唱骠骑坠马上闻惊曰骠骑体大丨丨丨丨丨○以上晋平王休佑传】齿遇【休范素凡讷少知解不为诸兄丨丨○以上桂阳王休范传】不异吉人【陈郡谢沈以谄侧事休若沈居母丧被起声乐酣饮丨丨丨丨】唅唅有声【休若听事上有二大白蛇长丈余丨丨丨丨】猜骇【上以休若能谐缉物情虑将倾幼主欲遣使杀之虑不奉诏徵入朝又恐丨丨○以上巴陵王休若传】愿後身不复生王家【子鸾临死谓左右曰丨丨丨丨丨丨丨丨○以上始平王子鸾传】
南史识小録卷二

[book_title]南史识小录卷三
[史部,史钞类,南北史识小录__南史识小录
钦定四库全书
南史识小録卷三　　　　钱塘沈名荪
秀水朱昆田同辑
宋列传
坏布裳为袴【刘穆之丨丨丨丨丨往见帝】无见踰者【帝谓曰我始举大义须一军吏甚急谁堪其选穆之曰丨丨丨丨】大小必白【穆之外所闻见丨丨丨丨虽闾里言谑皆一二以闻帝每得人间委密消息以示聪明皆由穆之】宾游【穆之爱丨丨坐客恒满布目耳以为视听故朝野同异莫不毕知】愿公小复留意【帝书素拙穆之曰此虽小事然宣布四远丨丨丨丨丨丨】一纸不过六七字便满【帝既不能留意又禀分有在穆之乃曰公但纵笔为大字一字径尺无嫌大既足有所包其势亦美帝从之丨丨丨丨丨丨丨丨丨】不纳不止【穆之凡所荐达丨丨丨丨常云我虽不及荀令君之举善然不举不善】百函【穆之与朱龄石并便尺牍尝于武帝坐与龄石并答书自旦至日中穆之得丨丨龄石得八十函而穆之应对无废】思为丹徒布衣【穆之谓所亲曰贫贱常思富贵富贵必践危机今日丨丨丨丨丨丨不可得也】不相参涉皆悉赡举【穆之内总朝政外供军旅决断如流事无壅滞宾客辐辏求诉百端内外咨禀盈阶满室目览词讼手答牋书耳行听受口并酬应丨丨丨丨丨丨丨丨】弥日亘时【又言谈赏笑丨丨丨丨未尝倦苦裁有闲暇手自写书寻览篇章较定文籍】旦辄为十人馔【穆之性豪奢食必方丈丨丨丨丨丨丨未尝独餐每至食时客止十人以还帐下依常下食以此为常】此外无一毫负公【穆之尝谓帝曰穆之家本贫贱赡生多阙叨忝以来虽每存损约而朝夕所须微为过丰丨丨丨丨丨丨丨】?榔消食【穆之少时家贫诞节嗜酒食不修拘检好往妻兄家乞食多见辱不以为耻其妻江嗣女甚明识每禁不令往江氏後有庆会戒令勿来穆之犹往食毕求?榔江氏兄弟戏之曰丨丨丨丨君乃常饥何忽须此】截髪市肴馔【穆之妻复丨丨丨丨丨为其兄弟以饷穆之自此不对穆之梳沐】以金柈贮?榔一斛以进之【穆之为丹阳尹将召妻兄弟妻泣而稽颡以致谢穆之曰本不匿怨无所致忧及至醉穆之乃令厨人丨丨丨丨丨丨丨丨丨丨丨】今能见劝一杯酒不【河东王歆之尝为南康相素轻邕後歆之与邕俱豫元会并坐邕嗜酒谓歆之曰卿昔见臣丨丨丨丨丨丨丨丨歆之因斆孙皓歌答曰昔为汝作臣今与汝比肩既不劝汝酒亦不愿汝年】嗜食疮痂【刘邕性丨丨丨丨以为味似鳆鱼尝诣孟灵休灵休先患炙疮痂落在牀邕取食之灵休大惊痂未落者悉禠取饴邕灵休与何朂书曰刘邕向顾见噉遂举体流血南康国吏二百许人不问有罪无罪递与鞭疮痂常以给邕膳】泥洹舆【刘彪亡弟母杨死不殡葬崇圣寺尼慧首剃头为尼以五百钱为买棺以丨丨丨送葬为有司所奏○以上刘穆之传】偷数百万钱何有【刘式之为宣城淮南二郡太守犯赃货扬州刺史王宏遣从事检校之式之召从事谓曰还白使君刘式之於国粗有微分丨丨丨丨丨丨丨况不偷耶】公以家人待卿【刘瑀为始兴王濬别驾时行参军吴郡顾迈轻薄有才能濬待之厚瑀乃折节事迈以瑀与之欵尽濬所言悉以告瑀瑀与迈共进射堂下忽顾左右索单衣帻迈问其故瑀曰丨丨丨丨丨丨言无不尽卿外宣泄我是公吏何得不启白之】牛骏驭精【瑀年位本在何偃前初偃为吏部尚书瑀图侍中不得与偃同从郊祀时偃乘车在前瑀策驷居後相去数十步瑀蹋马及之谓偃曰君辔何疾偃曰丨丨丨丨所以疾耳】一蹙自造青云何至与驽马争路【偃曰君马何迟瑀曰骐骥罗於羁绊所以居後偃曰何不着鞭使至千里答曰丨丨丨丨丨丨丨丨丨丨丨丨丨】安能长居户限上【瑀谓所亲曰人仕宦不出当入不入当出丨丨丨丨丨丨丨】青油幕下作谢宣明面目【瑀与顔竣书曰朱修之三世叛兵一日居荆州丨丨丨丨丨丨丨丨丨丨】朝廷不为多士【瑀族叔秀之为丹阳尹瑀又与亲故书曰吾家黑面阿秀遂居刘安衆处丨丨丨丨丨丨】欢跃叫呼于是亦卒【瑀疽发背何偃亦发背痈瑀疾已笃闻偃亡丨丨丨丨丨丨丨丨○以上刘式之传】轻言肆行【刘祥性韵刚踈丨丨丨丨不避高下】羞面见人扇障何益【司徒褚彦回入朝以腰扇障面祥从侧过曰作如此举止丨丨丨丨丨丨丨丨】寒士不逊【彦回曰丨丨丨丨祥曰不能杀袁刘安得免寒士】驴汝好为之【王奂为尚书仆射祥与奂子融同载行至中堂见路人驱驴祥曰丨丨丨丨丨如汝才人皆已令仆】明玉【祥着连珠十五首寄怀其讥议者云希世之宝违时则贱伟俗之器无圣则沦是以丨丨黜于楚岫章甫穷于越人】令卿万里思愆【御史中丞奏付廷尉齐高别遣勅祥曰我当原卿性命丨丨丨丨丨丨徙广州○以上刘祥传】观戏常若未解【徐羡之颇工奕棋丨丨丨丨丨丨】不复学问为长【羡之尝与傅亮谢晦宴集亮晦才学辨博羡之风度详整时然後言郑鲜之叹曰观徐傅言论丨丨丨丨丨丨】问讯车【羡之乘内人丨丨丨出郭步走至新林入陶竈中自缢而死】以钱埋宅四角【初羡之年少时尝有一人来谓曰我是汝祖羡之拜此人曰汝有贵相而有大厄宜丨丨二十八文丨丨丨丨可以免灾○以上徐羡之传】纳布衣袄【武帝微时贫陋过甚尝自新洲伐荻有丨丨丨丨皆是敬皇后手自作武帝既贵以此衣付会稽公主曰後世若有骄奢不节者可以此衣示之】今日有一顿饱食【湛之为彭城王义康所爱及得罪事连湛之将致大辟湛之以告公主公主即日入宫见文帝因号哭下牀不复施臣妾之礼以锦囊盛武帝纳衣掷地以示上曰汝家本贫贱此是吾母为汝父作此纳衣丨丨丨丨丨丨丨便欲残害我儿子上亦号哭湛之由此得全】伎乐之妙冠絶一时【湛之善尺牍音辞流畅贵戚豪强产业甚厚屋宇园池贵游莫及丨丨丨丨丨丨丨丨】每出入行游涂巷盈满【门生千余皆三吴富人子姿质端美衣服鲜丽丨丨丨丨丨丨丨丨丨】安成食临汝饰【时安成公何朂临汝公孟灵休并名奢豪与湛之以肴膳器服车马相尚都下为之语曰丨丨丨丨丨丨湛之兼美何孟】言少意多旨深文浅【湛之请罪疏丨丨丨丨丨丨丨丨】丑点【同上臣虽驽下情匪木石岂不知丨丨难婴伏剑为易】风亭月观吹台琴室【广陵旧有高楼湛之更修整之南望锺山城北有陂水物丰盛湛之更起丨丨丨丨丨丨丨丨果竹繁茂花药成行招集文士尽玩游之适】绕壁检行【巫蛊事发上欲废劭赐濬死且决所立与湛之议连日累夕每夜使湛之自执烛丨丨丨丨虑有窃听者○以上徐湛之传】以捣衣杵舂其腰【孝嗣在孕母年少欲更行不愿有子自牀投地者无算又丨丨丨丨丨丨丨并服堕胎药胎更坚及生故小字遗奴】登殿不着韎【泰始中孝嗣以丨丨丨丨丨为书侍御史蔡凖所奏罚金二两】移公牀【孝嗣在率府昼卧斋北壁下梦见两童子遽云丨丨丨孝嗣惊起闻壁有声行数步而壁崩压】取其蝉冕剥其衣服【东昏遣茹法珍赐药孝嗣卒于时凡被杀者皆丨丨丨丨丨丨丨丨衆情素敬孝嗣得无所侵○以上徐孝嗣传】丁部书【徐君蒨尤长丨丨丨问无不对】北路鱼南路徐【君蒨为梁湘东王谘议参军颇好声色侍妾数十人皆佩金翠曳罗绮服玩悉以金银饮酒数升便醉而闭门尽日酣歌每遇欢谑则饮至斗有时载伎肆意游行荆楚山川靡不毕践朋从游好莫得见之时襄阳鱼弘亦以豪侈称於是府中謡曰丨丨丨丨丨丨然其物玩次于弘也】辩於辞令【君蒨丨丨丨丨湘东王尝出军有人将妇从者王曰才愧李陵未能先诛女子将非孙子便欲驱战妇人君蒨应教曰项籍壮士犹有虞兮之爱纪信成功亦资姬人之力】特有轻艶之才【君蒨文冠一府丨丨丨丨丨丨】新声巧变【丨丨丨丨人多讽习○以上徐君蒨传】砥锋挺锷【傅隆免徒黄初妻赵议向使石厚之子日磾之孙丨丨丨丨不与二祖同戴天日则石碏秺侯何得留名百代○以上傅隆传】寝便睡熟【将废帝夜道济入领军府就谢晦晦悚息不得眠道济丨丨丨丨】唱筹量沙【时人降魏者具说粮食已罄于是士卒忧惧莫有固志道济夜丨丨丨丨以所余少米散其上及旦魏军谓资粮有余不复追】图之以禳鬼【道济雄名大振魏甚惮之丨丨丨丨丨】鹪鸟集船【道济还镇下渚未发有似丨丨丨丨悲鸣】白浮鸠【道济诛时人歌曰可怜丨丨丨枉杀檀江州】乃坏汝万里长城【道济见收愤怒气盛目光如炬俄尔间引饮一斛乃脱帻投地曰丨丨丨丨丨丨丨】饮马长江【魏人闻之皆曰道济已死吴子辈不足畏自是频岁南伐有丨丨丨丨之志○以上檀道济传】虽谢文通乃忝武达【檀珪与王僧?求禄书仆一门丨丨丨丨丨丨丨丨】蝉腹龟肠【同上羣从姑叔三媾帝婚而令子娃饿死遂不荷润丨丨丨丨为日已久】饥彪能吓人遽与肉饿驎不噬谁为落毛【同上】人地本悬【同上仆于尚书丨丨丨丨至于婚宦皆不殊絶○以上檀珪传】不愿内职【檀祗性矜豪乐在外放恣丨丨丨丨○以上檀祗传】恶月【王镇恶以五月生家人以俗忌欲令出继疎宗祖猛曰此非常儿昔孟尝以丨丨生而相齐是儿亦将兴吾门矣】将门有将【帝谓诸佐曰镇恶王猛孙所谓丨丨丨丨】且鬭且语【镇恶军人与刘毅下将或是父兄子弟中表亲亲丨丨丨丨】人取汝父而惜马【毅仓卒无为使就子肃取马肃不与朱显之谓曰丨丨丨丨丨丨丨汝走欲何之夺马以授毅】抽擢【镇恶北伐谓刘穆之曰我等因托风云并蒙丨丨今咸阳不克誓不济江三秦若定而公九锡不至亦卿之责矣】舫北户【镇恶遣人驰告武帝求粮援时帝军入河魏军屯河岸军不得进帝呼所遣人开丨丨丨指河上军示之曰我语令勿进而深入岸上如此何由得遣军】蒙冲小舰【镇恶所乘皆丨丨丨丨行船者悉在船内沂渭而进舰外不见有行船人北土素无舟檝莫不惊以为神】去家万里【镇恶既至渭桥令将士食毕便弃船登岸渭水流急诸舰悉逐流去镇恶抚士卒曰此是长安城北门外丨丨丨丨而舫乘衣粮并已逐流唯宜死战可立大功】剔取饰辇金银【时有白帝言镇恶藏姚泓伪辇有异志帝使觇之知镇恶丨丨丨丨丨丨弃辇于垣侧帝乃安】北人以方诸葛亮【王猛之相苻坚也丨丨丨丨丨丨丨】猛兽不如羣狐【武帝将归留沈田子与镇恶私谓田子曰锺会不得遂其乱者为有卫瓘等也语曰丨丨丨丨丨丨卿等十余人何惧王镇恶○以上王镇恶传】不事崖检【朱龄石少好武丨丨丨丨】百掷百中【龄石舅蒋氏才劣龄石使舅卧听事剪纸方寸帖着舅枕以刀子悬掷之相去八九尺丨丨丨丨舅畏之不敢动舅头有大瘤龄石伺眠密割之即死】不容以兵刃相向【武帝讨桓氏将战龄石言世受桓氏恩丨丨丨丨丨丨丨乞于军後帝义而许之○以上朱龄石传】却月阵【义熙北伐朱超石为前锋时军人缘河南岸牵百丈有漂度北岸者辄为魏军所杀略帝遣白直队主丁旿率七百人及车百乘于河北岸为丨丨丨事毕使竖一长白眊帝命超石以白眊既举即赴之】弱弓小箭【魏军进围超石先以丨丨丨丨射之○以上朱超石传】所至必焚房庙【毛修之不信鬼神丨丨丨丨丨丨时蒋山庙中有好牛马并夺取之】絶味【修之入魏尝为羊羮荐魏尚书尚书以为丨丨献之太武大悦以为太官令】便当巾韝到门【朱修之俘于魏亦见宠修之问朱修之南国当权为谁答云殷景仁修之笑曰我昔在南殷尚幼少我归罪之日丨丨丨丨丨丨】不忍问家消息【修之经年丨丨丨丨丨丨久之乃访焉朱修之具答并云贤子元矫甚能自处修之悲不得言直视良久乃长叹曰呜呼】吏才强济【毛惠素丨丨丨丨而临事清刻】市铜官碧青【勅丨丨丨丨丨一千二百斤供御画○以上毛修之传】姿制【傅弘之素习骑乘于姚泓驰道内戏马甚有丨丨○以上傅弘之传】乳汁惊出【未修之留戍滑台魏将安颉攻围粮尽将士熏鼠食之修之被围既久母常悲忧忽一旦丨丨丨丨母号恸告家人曰我年老非有乳汁今时如此儿必没矣魏果以其日克滑台】天子边人【冯弘国敬传诏呼为丨丨丨丨】海师【修之泛海归未至东莱舫舵折风猛丨丨虑向海北垂长索舫乃正海师视上有飞鸟知去岸不远须臾至东莱】得辄与佐史赌之【修之在荆州立身清约百城贶赠一无所受唯以蛮人宜存抚纳有饷皆受丨丨丨丨丨丨丨未尝入已】俭刻无润【修之丨丨丨丨薄于恩情】此是贫家好食【姊在乡里饥寒不立修之贵为刺史未曾往赡往姊家姊为设菜羮粗饭以激之修之曰丨丨丨丨丨丨进之致饱○以上朱修之传】气概高亮【王玄谟幼而不羣世父蕤有知人鉴常笑曰此儿丨丨丨丨有太尉彦云之风】使人有封狼居胥意【元谟屡陈北侵之规上谓殷景仁曰闻王元谟陈说丨丨丨丨丨丨丨丨】一匹布责人八百梨【元谟营货利丨丨丨丨丨丨丨丨】诵观世音千徧【元谟将见杀梦人告曰丨丨丨丨丨丨则免元谟梦中曰何可竟也仍见授既觉诵之且得千徧明日将刑诵之不辍忽传唱停刑】臂上金创将非金印之徵【元谟为魏军所追大破之流矢中臂还至历城江夏王义恭与元谟书曰闻因败为成丨丨丨丨丨丨丨丨丨丨耶】虚张战簿【有司奏元谟没匿所得贼宝物丨丨丨丨】七十老公【孝武答元谟书丨丨丨丨反欲何求】申卿眉头【同上聊复为笑想足以丨丨丨丨耳元谟性严未曾委笑时人言元谟眉头未曾申故以此见戏】多须者谓之羊【孝武狎侮羣臣各有称目丨丨丨丨丨丨】号之曰齴【顔师伯缺齿丨丨丨丨】老悭【刘秀之俭恡常呼为丨丨】老伧【元谟与柳元景垣护之虽并北人而元谟独受丨丨之目尝为元谟作四时诗曰堇荼供春膳菜浆饱夏餐瓟酱调秋菜白鹾解冬寒】筩袖铠【除元谟江州刺史赐以诸葛亮丨丨丨○以上王元谟传】引满促膝【王瞻尝诣刘彦节直登榻曰君侯是公孙仆是公子丨丨丨丨唯余二人】帐中人物亦复随人寝兴【瞻尝诣豫章王嶷高论齐武帝时在大牀寝瞻谓嶷曰丨丨丨丨丨丨丨丨丨丨】臂有玉钏【王玄象为下邳太守好发冢地无完椁人闲垣内有小冢坟土殆平每朝日初升见一女子立冢上近视则亡或以告元象便命发之有一棺尚全有金蚕铜人以百数剖棺见一女子年可二十姿质若生卧而言曰我东海王家女应生资财相奉幸勿见害丨丨丨丨破冢者斩臂取之于是女复死以事上闻元象坐免郡　以上王瞻传】衔一餐而不忘【房叔安谓王元邈曰夫布衣韦带之士丨丨丨丨丨丨义使之然也○以上王元邈传】灌佛【刘敬宣八岁丧母四月八日见衆人丨丨】头上金镜【敬宣乃下丨丨丨丨为母灌像因悲不自胜】吴贼畏马【孙恩为乱敬宣请以骑傍南山趣其後丨丨丨丨又惧首尾受敌遂大败之】梦丸土服之【敬宣奔慕容德丨丨丨丨丨觉而喜曰丸者桓也桓吞吾当复本土乎】兽班突骑【卢循逼建邺敬宣分领鲜卑丨丨丨丨置阵甚整】美才地【谢混丨丨丨少所交纳与敬宣遇便尽礼】但令老兄平安必无过虑【刘毅出为荆州谓敬宣曰欲屈卿为长史南蛮岂有见辅意乎敬宣惧祸以告武帝帝笑曰丨丨丨丨丨丨丨丨丨丨】芒履长三尺五寸【敬宣尝夜与僚佐宴空中有投一只丨丨于坐坠敬宣食盘上丨丨丨丨丨已经人着耳鼻俱坏○以上刘敬宣传】那得此副急涙【孝武令医术人羊志哭殷贵妃志极呜咽他日有问志卿丨丨丨丨丨丨志时新丧爱姬答曰我尔日自哭亡妾耳】画轮车【刘德愿善御车尝立两柱使其中劣通车轴乃于百余步上振辔长驱未至数尺打牛奔从柱间直过其精如此孝武闻其能为之乘丨丨丨幸江夏王义恭第德愿岸着笼冠短朱衣执辔进止甚有容状○以上刘怀慎传】清尘尚可髣髴衡宇一何摧颓【刘损为吴郡太守至昌门便入泰伯庙时庙室颓毁垣墙不修损怆然曰丨丨丨丨丨丨丨丨丨丨丨丨即令修葺】乃复为鬼所笑【刘伯龙少而贫薄及为武陵太守贫寠尤甚常在家慨然召左右将营十一之方忽见一鬼在旁抚掌大笑伯龙叹曰贫穷固有命丨丨丨丨丨丨也遂止○以上刘粹传】伐马刍常负大束【蒯恩丨丨丨丨丨丨丨兼倍余人】马士【恩每舍刍于地曰大丈夫弯弓三石奈何充丨丨武帝闻之即舍器仗】自称鄙人【恩与人语常呼位官丨丨丨丨○以上蒯恩传】素情自许【向柳与顔竣友善及竣贵柳犹以丨丨丨丨不推先之】心期久矣【顺阳范璩诫柳曰名位不同卿何得作曩时意耶柳曰我与顔士逊丨丨丨丨岂可一旦以势利处之○以上向柳传】一咏一谈自许以雄豪【胡藩因武帝出倪塘会刘毅请杀之曰夫豁达大度功高天下毅固以此服公至于涉猎传记丨丨丨丨丨丨丨丨丨加以夸伐搢绅白面之士辐凑而归此毅不肯为公下也】刀头穿岸【征司马休之休之临岸置阵无由可登帝呼藩令上藩以丨丨丨丨劣容脚指径上○以上胡藩传】以浮荡蒱酒为事【刘康祖便弓马膂力絶人丨丨丨丨丨丨丨】辄越屋踰墙【康祖每犯法为郡县所録丨丨丨丨丨莫之能禽】流血没踝【康祖与魏战丨丨丨丨○以上刘康祖传】襄阳乐歌【刘道产在雍部政绩大着蛮夷前後不顺化者皆顺服百姓乐业由此有丨丨丨丨】四刘【刘氏之居彭城者凡三里帝居绥舆里左将军刘怀肃居安上里豫州刺史刘怀武居丛亭里及延孙所居吕县凡丨丨○以上刘道产传】振拔尘滓【咸能丨丨丨丨自致封侯】异蹟均美【览其行事可谓丨丨丨丨○以上论】於人闲世事多所不解【赵伦之居身俭素性野拙澁丨丨丨丨丨丨丨丨丨】司徒公缺必用汝老奴【伦之入为护军以为见贬光禄大夫范泰好戏笑谓曰丨丨丨丨丨丨丨丨丨我不言汝资地所任要是外戚高秩次第所至耳伦之大喜每载酒肴诣泰】如与虎狼居【赵伯苻为政苛猛吏人畏惧丨丨丨丨丨】典笔吏【伯符为丹阳尹丨丨丨取笔失旨顿与五十鞭○以上赵伦之传】好骑屋栋打细腰鼓【萧思话十许岁时未知书丨丨丨丨丨丨丨丨侵暴邻曲莫不患毒之】铜斗下得一死雀【思话初任青州常所用丨丨覆在药厨下忽于斗丨丨丨丨丨思话叹曰斗覆而雀殒其不祥乎】良材美器【文帝以弓琴赐萧思话手勅曰前得此琴云是旧物今以相借并往桑弓一张理材乃快丨丨丨丨宜在尽用之地丈人真无所与让也】石上弹琴【思话常从文帝登锺山北岭中道有盘石清泉上使于丨丨丨丨】相赏有松石间意【因赐以银锺酒谓曰丨丨丨丨丨丨丨】终不为田父于闾里【思话去雍州曰以去州无复事力倩府军身九人帝戏之曰丈人丨丨丨丨丨丨丨丨何忧无人使耶○以上萧思话传】少有风气【萧惠开丨丨丨丨涉猎文史】比肩或三年不共语【惠开意趣多与人不同丨丨丨丨丨丨丨丨】以偏奇相尚【惠开与汝南周朗同官友善丨丨丨丨丨】眼额【孝武与刘秀之诏曰今以萧惠开为宪司冀常称职但一往丨丨已自殊有所震】才疎意广【惠开至蜀欲广树经略善于叙述闻其言者以为大功可立丨丨丨丨竟无成功】卧虎【惠开在蜀严用威刑蜀人号曰丨丨】三千沙门一閲其名退无所失【惠开明识过人丨丨丨丨丨丨丨丨丨丨丨丨】投袂万里【晋安王子勋反惠开集将佐谓吾荷世祖之眷当丨丨丨丨推奉九江】为责主所制【惠开府録事参军刘希微负蜀人责将百万丨丨丨丨丨未得俱还惠开与希微共事不厚而廐中凡有马六十匹悉以乞希微偿责其意趣不常如是】低头直去无一人答者【会稽太守蔡兴宗之郡惠开自京口请假还都相逢於曲阿惠开与兴宗名位略同又经情欵自以负衅摧屈虑兴宗不能诣已戒勒部下蔡会稽部伍若问慎不得答及兴宗遣人访讯事力二三百人皆丨丨丨丨丨丨丨丨丨】乃复低头入中【惠开除少府加给事中性素刚至是益不得志曰大丈夫入管喉舌出莅方伯丨丨丨丨丨丨耶】别种白杨【寺内所住斋前向种花草甚美惠开悉剗除丨丨丨丨】虽寿百岁犹为夭也【惠开每谓人曰人生不得行胷怀丨丨丨丨丨丨丨丨○以上萧惠开传】盛设筵榻接宾【萧惠明为吴兴太守郡有卞山山下有项羽庙相承云羽多居郡厅事前後太守不敢上惠明谓纲纪曰孔季恭尝为此郡未闻有灾遂丨丨丨丨丨丨数日见一长人长丈余张弓挟矢向惠明因发背旬日而卒○以上萧惠明传】任情通率【萧眎素在人间及居职并丨丨丨丨不自矜尚天然简素】便有终焉之志【眎素在京口丨丨丨丨丨丨】非亲戚不得至其篱门【眎素求为诸暨令到县十余日挂衣冠於县门而去独居屏事丨丨丨丨丨丨丨丨丨○以上萧眎素传】朝宗贵望【尚书令王俭丨丨丨丨惠基同在礼阁非公事不私觌焉】能棊人【当时丨丨丨琅琊王抗第一品吴郡褚思庄会稽夏赤松第二品】赤松思速思庄戏迟【丨丨丨丨善于大行丨丨丨丨巧于鬭棊】置局图【宋文帝时羊元保为会稽帝遣思庄入东与元保戏因丨丨丨还于帝前覆之】自食时至日暮一局始竟【齐高帝使禇思庄与王抗交赌丨丨丨丨丨丨丨丨丨丨上倦遣还省至五更方决抗睡于局後寝思庄达旦不寐或云思庄所以品第致高缘其用思深久人不能对】品棊【永明中勅使抗丨丨竟陵王子良使惠基掌其事】须婚嫁毕当归老旧庐【思话先于曲阿起宅有间旷之致惠基常谓所亲曰丨丨丨丨丨丨丨丨丨】立身退素【惠基丨丨丨丨朝廷称为善士○以上萧惠基传】七岁诵楚辞【萧洽丨丨丨丨丨】清身率职【洽丨丨丨丨馈遗一无所受○以上萧洽传】神旧酷烈【萧惠休从吴兴太守为尚书右仆射吴兴项羽庙丨丨丨丨人云惠休事神谨故得美迁○以上萧惠休传】时人以比谢氏乌衣之游【萧介与族兄琛从兄眎素及洽从弟淑等文酒赏会丨丨丨丨丨丨丨丨丨丨】臧盾之饮萧介之文【梁武总延後进二十余人置酒赋诗臧盾以诗不成罚酒一斗盾饮尽顔色不变言笑自若介染翰便成文无加点帝两美之曰丨丨丨丨丨丨丨丨即席之美也○以上萧介传】整衣冠坐于宫坊【萧允丰神凝远容止藴藉位太子洗马侯景陷台城百僚奔散允独丨丨丨丨丨丨丨景军敬焉勿之逼也】波骇【时寇盗纵横百姓丨丨】性命自有常分【允曰丨丨丨丨丨丨岂可逃而免乎】设苹藻之荐托异代之交【允行经延陵季子庙丨丨丨丨丨丨丨丨丨丨】辞理清典【因为诗以叙意丨丨丨丨】其清虚元远殆不可测【後主尝问蔡徵允之为人徵曰丨丨丨丨丨丨丨丨丨○以上萧允传】未是择君之秋【当侯景之乱梁元为荆州刺史朝士多归之萧引曰诸王力争祸患方始丨丨丨丨丨丨】此字笔趣翩翩似鸟之欲飞【引善书为当时所重宣帝尝披奏事指引署名曰丨丨丨丨丨丨丨丨丨丨丨引谢曰此是陛下假其毛羽耳】吾之立身自有本末【引为建康令时殿内队主吴琏及宦者李善度蔡脱儿多所请属引一皆不许其族子密谏引曰李蔡之权在位皆惮亦宜稍为身计引曰丨丨丨丨丨丨丨丨○以上萧引传】着虎皮靴策桃枝杖【王俭当朝萧琛年少未为俭所识负其才气候俭宴于乐游乃丨丨丨丨丨丨丨丨直造俭坐】优缓【齐明帝时尚书郎坐杖罚者皆即科行萧琛启其应行罚特赐输赎使与令史有异以彰丨丨之泽】唯齎一瓠芦中有汉书序传【琛为宣城太守有北僧南度丨丨丨丨丨丨丨丨丨丨丨】班固真本【僧云三辅旧书相传以为丨丨丨丨琛固求得之】非隶非篆【其书多有异今者而纸墨亦古文字多如龙举之例丨丨丨丨琛甚秘之】愤王【吴兴郡有项羽庙土人名为丨丨甚有灵验遂于郡厅事安牀幕为神座公私请祷】祠以轭下牛【前後二千石皆于厅拜丨丨丨丨丨充祭而避居他室琛至着履登厅事闻室中有叱声琛厉声曰生不能与汉祖争中原死据此厅事何也】各有家风【琛以恩旧尝犯梁武偏讳帝敛容琛从容曰名不偏讳陛下不应讳顺上曰丨丨丨丨】陛下投臣以赤心臣敢不报以战栗【琛经预御筵醉伏上以枣投琛琛仍取栗掷上正中面御史中丞在坐帝动色曰此中有人不得如此岂有说耶琛即答曰丨丨丨丨丨丨丨丨丨丨丨丨丨丨上笑悦】宗老【上每呼琛为丨丨】少壮三好【琛常言丨丨丨丨音律书酒年长以来二事都废唯书籍不衰】解竈【琛性通脱常自丨丨事毕余餕必陶然致醉○以上萧琛传】茅屋蔬飱【臧焘虽外戚而弥自冲约丨丨丨丨不改其旧】异常交【臧凝之与徐湛为丨丨丨○以上臧焘传】拨繁【臧盾为人敏赡有风力长于丨丨○以上臧盾传】臧彪【臧厥临政严百姓谓之丨丨○以上臧厥传】虽复不肖实无情于乐【宋武入京城桓玄走令臧熹入宫收图书器物封府库有金饰乐器武帝问熹卿欲此乎熹正色曰主上幽逼播越非所将军首建大义劬劳王室丨丨丨丨丨丨丨丨丨○以上臧熹传】善蒱博意钱之戏【臧质少好鹰犬丨丨丨丨丨丨丨】出面露口颓项卷髪【质长六尺七寸丨丨丨丨丨丨丨丨】大丈夫各以老妪作门户【质诣赵伦之伦之名位已重不相接质愤然起曰丨丨丨丨丨丨丨丨丨丨何至以此中相轻臧赵皆外戚故云】尺牍便敏【质涉猎文史丨丨丨丨】封溲便与之【魏太武攻盱眙就质求酒质丨丨丨丨丨】生相鎻缚载以一驴【质与魏太武书曰尔若有幸得为乱兵所杀若不幸则丨丨丨丨丨丨丨丨负近都市】乃作铁牀于上施铁鑱【魏太武大怒丨丨丨丨丨丨丨丨丨破城得质当坐之】龙子幡【质禽元凶封始兴郡公之镇舫千余乘部伍前後百余里六平乘并施丨丨丨】以荷覆头沉于水出鼻【质说诱义宣反义宣败走质不知所为亦走至寻阳焚府舍载妓妾入南湖摘莲噉之追兵至丨丨丨丨丨丨丨丨丨军士郑俱儿望见射之中心兵刃乱至腹胃萦纒水草○以上臧质传】方寸之内孝友异情【惠开亲礼虽笃弟隙尤着丨丨丨丨丨丨丨丨○以上论】车中一览讯牒【武帝尝讯狱其旦刑狱参军有疾以晦代之晦丨丨丨丨丨丨随问酬对无失】天下可无晦不可无公【晦从征司马休之徐达之战死帝将自登岸诸将谏不从晦持帝帝曰我斩卿晦曰丨丨丨丨丨丨丨丨丨晦死何有】时人以方杨德祖微将不及【晦美风姿善言笑眉目分明鬓髪如墨涉猎文义博赡多通卜丨丨丨丨丨丨丨丨丨丨晦闻犹以为恨】一时顿有两玉人【谢混风华为江左第一尝与晦俱在武帝前帝目之曰丨丨丨丨丨丨丨耳】沿流三千虚馆三月【文帝将讨晦晦奉表言臣等若欲专权不顾国典便当辅翼幼主孤背天日岂得丨丨丨丨丨丨丨丨奉迎銮驾】悲人道【晦故吏戍主光顺之槛送晦建业于路作丨丨丨以自哀】大丈夫当横屍战场奈何狼藉都市【晦女为彭城王义康妃聪明有才貌被发徒跣与晦诀曰丨丨丨丨丨丨丨丨丨丨丨丨丨丨○以上谢晦传】紫石英赞果然诗【谢瞻六岁能属文为丨丨丨丨丨丨丨为当时才士叹异】喜霁诗【谢瞻作丨丨丨灵运写之琨咏之王宏在坐以为三絶】吾家以素退为业【瞻谓晦曰丨丨丨丨丨丨丨汝遂势倾朝野岂门户福耶】篱隔门庭【瞻乃与晦丨丨丨丨曰吾不忍见此】本自辽絶【因宴集论潘陆贾充优劣灵运曰安仁士衡才为一世之冠方之公闾丨丨丨丨】特乞降黜以保衰门【瞻言于武帝曰臣本素士父祖位不过二千石弟晦年始三十志用凡近位任显密福过灾生丨丨丨丨丨丨丨丨】幸於不永【瞻在豫章遇疾不疗丨丨丨丨】归骨山足【瞻临终遗晦书曰吾得丨丨丨丨亦何所多恨弟思自勉为国为家】欲加裁折【灵运父瑍无才能为秘书郎早卒而灵运好臧否人物琨患之丨丨丨丨未有其方使瞻与灵运共车灵运登车便商较人物瞻谓曰秘书早亡谈者亦互有同异灵运默然自此衰止○以上谢瞻传】勤容戚顔【谢?所生母郭氏疾?晨昏温凊丨丨丨丨未尝蹔改】纳屦行屏气语【?母为疾畏惊而微贱过甚一家感其至性咸丨丨丨丨丨丨如此者十余年○以上谢?传】云霞之交【谢澹任达尚气不营当世与顺阳范泰为丨丨丨丨】方外士不宜规矩绳之【澹常侍帝宴酣饮大言无所屈郑鲜之欲按之帝以澹为丨丨丨丨丨丨丨丨丨然意不悦不以任寄】汲黯之徒无用也【澹侍饮醉谓帝曰陛下用羣臣但须委屈顺者丨丨丨丨丨丨丨帝大笑】卿比之已为老矣【从子晦为荆州诣澹别晦色自矜澹问晦年答曰三十五澹笑曰昔荀中郎年二十九为北府都督丨丨丨丨丨丨丨晦色甚愧○以上谢澹传】安坐饱食然後应召【谢景仁留武帝食食未办而景仁为桓玄所召玄性促俄顷骑召续至帝屡求去景仁不许曰主上见待要应有方我欲与客食岂不得待竟丨丨丨丨丨丨丨丨帝甚感之】辄吐左右人衣【景仁性矜严整洁居宇净丽每唾丨丨丨丨丨丨事毕即听一日澣濯每欲唾左右争来受之○以上谢景仁传】今日真使人飘飘有伊洛间意【谢孺子与王彧宴桐台孺子吹笙彧自起舞既而叹曰丨丨丨丨丨丨丨丨丨丨丨丨○以上谢孺子传】二刻便就【魏中山王元略还北梁武饯于武德殿赋诗三十韵限三刻成谢微丨丨丨丨文甚美○以上谢微传】冒浪而进【谢述奉兄纯丧还都至西塞遇暴风纯丧舫漂流不知所在述乘小船寻求经纯妻庾舫过庾遣人谓曰小郎去必无及宁可存亡俱尽耶述号泣答曰若安全至岸尚须营理如其已致意外亦无心独存因丨丨丨丨见纯丧几没述号叫呼天幸而获免咸以为精诚所致】须至乃飱【景仁爱甝而憎述尝设馔请宋武帝希命甝豫坐而帝召述述知非景仁夙意又虑帝命之请急不从帝驰遣呼述丨丨丨丨其见重如此】谢述唯劝吾退刘湛唯劝吾进【刘湛诛义康外镇将行叹曰丨丨丨丨丨丨丨丨丨丨丨丨述亡而湛存吾所以得罪也○以上谢述传】邈若坠雨飘似秋蒂【谢朓辞随王子隆牋】天地休明山川受纳【同上属丨丨丨丨丨丨丨丨褒采一介搜扬小善】舍耒场圃奉笔兎园【同上故得丨丨丨丨丨丨丨丨】长裾日曳後乘载脂【同上】清切藩房寂寥旧荜【同上】轻舟反泝吊影独留白云在天龙门不见【同上】去德滋永思德滋深【同上】候归艎于春渚效蓬心於秋实【同上唯待青江可望丨丨丨丨丨丨朱邸方开丨丨丨丨丨丨】虽复身填沟壑犹望妻子知归【同上】揽涕告辞悲来横集【同上】文无点易【时荆州信去倚待朓执笔便成丨丨丨丨】二百年来无此诗也【朓善草隶长五言诗沈约常云丨丨丨丨丨丨丨丨】定复不急【朓常轻江祏为人祏常诣朓朓因言有一诗呼左右取既而便停祏问其故云丨丨丨丨祏以为轻己】但恨不可刑於寡妻【初朓告王敬则反敬则女为朓妻常怀刀欲报朓朓不敢相见及当拜吏部谦挹尤甚尚书郎范缜嘲之曰卿人才无惭小选丨丨丨丨丨丨丨丨】粗有才笔【会稽孔顗丨丨丨丨未为人知】手自折简写之【顗为孔珪草让表珪以示朓朓嗟吟良久丨丨丨丨丨丨】无惜齿牙余论【朓谓孔珪曰士子声名未立应共奬成丨丨丨丨丨丨其好善如此○以上谢朓传】暗室未尝有惰容【谢方明严恪虽丨丨丨丨丨丨丨】名家驹【刘穆之白武帝曰谢方明可谓丨丨丨】悉放还家使过正【方明年终録江陵县狱囚事无轻重丨丨丨丨丨丨丨三日还到】或是记籍过言【左右纲纪固谏以为昔人虽有其事丨丨丨丨丨丨且当今人情伪薄不可以故义相许方明不纳一时遣之囚及父兄并惊喜涕泣以为就死无恨至期有重罪一人醉不能归违二日余一囚十日不来五官朱千期请见欲讨之方明谢五官不须入白囚自当反囚逡廵墟里不能自归乡村责让率领将送竟无逃者○以上谢方明传】对惠连辄得佳语【谢灵运每有篇章丨丨丨丨丨丨丨】池塘生春草【灵运尝于永嘉西堂思诗竟日不就忽梦见惠连即得丨丨丨丨丨大以为工常云此语有神功非吾语也】以高丽见奇【惠连为雪赋丨丨丨丨丨○以上谢惠连传】纵横俊发【灵运少好学博览羣书文章之美与顔延之为江左第一丨丨丨丨过于延之深密则不如也】唯以文义处之【灵运多愆礼度朝廷丨丨丨丨丨丨】理人听讼不复关怀【出为永嘉太守郡有名山水灵运素所爱好出守既不得志遂肆意游遨徧历诸县动踰旬朔丨丨丨丨丨丨丨丨所至辄为诗咏以致其意】傍山带江尽幽居之美【灵运移籍会稽修营旧业丨丨丨丨丨丨丨丨丨】放荡为娱【与隐士王宏之孔淳之等丨丨丨丨有终焉之志每有一首诗至都下贵贱莫不竞写夙昔闲士庶皆徧】二宝【灵运诗书皆兼独絶每文竟手自写之文帝称为丨丨】谈赏【灵运迁侍中自以名辈应参时政至是惟以文义见接每侍上宴丨丨而已】穿池植援种竹树果【灵运意既不平多称疾不朝直丨丨丨丨丨丨丨丨驱课公役无复期度】出郭游行或一百六七十里经旬不归【丨丨丨丨丨丨丨丨丨丨丨丨丨丨丨既无表闻又不请急】游娱宴集以夜续昼【灵运丨丨丨丨丨丨丨丨为御史中丞傅隆奏免官】以文章赏会共为山泽之游【灵运既东与族弟惠连东海何长瑜颍川荀雍太山羊璿之丨丨丨丨丨丨丨丨丨丨丨时人谓之四友】阿连才悟如此【惠连幼不为父方明所知灵运谓方明曰丨丨丨丨丨丨而尊作常儿遇之】饴以下客之食【时何长瑜亦在郡内灵运谓方明曰长瑜当今仲宣而丨丨丨丨丨丨尊既不能礼贤宜以长瑜还灵运载之而去】以韵语序【长瑜为临川王义庆记室参军寄书与宗人何朂丨丨丨丨义庆州府僚佐云陆展染白髪欲以媚侧室青青不解久星星行复出如此者五六句】剧言苦句【时轻薄少年遂演之凡人士并为题目皆加丨丨丨丨其文流行】凿山浚湖【灵运丨丨丨丨功役无已】幽峻【寻山涉岭必造丨丨岩嶂数十重莫不备尽登蹑】常着木屐【丨丨丨丨上山则去其前齿下山则去其後齿】谓为山贼【常自始宁南山伐木开径直至临海从者数百临海太守王琇惊骇丨丨丨丨】得道应须慧业文人【孟顗事佛精恳而为灵运所轻尝谓顗曰丨丨丨丨丨丨丨丨丈人生天当在灵运前成佛必在灵运後】何关痴人事【灵运又与王宏之诸人出千秋亭饮酒倮身大呼顗深不堪遣信相闻灵运大怒曰身自大呼丨丨丨丨丨】回踵湖【会稽东郡有丨丨丨灵运求泆以为田文帝令州郡履行此湖去郭近水物所出百姓惜之顗坚执不与灵运既不得回踵又求始宁休崲湖为田顗又坚执灵运谓顗非存利人政虑泆湖多害生命】露板上言【顗因灵运横恣表其异志发兵自防丨丨丨丨】在郡游放【灵运为临川内史丨丨丨丨不异永嘉】双珠【孟昶与弟顗并美风姿时人谓之丨丨○以上谢灵运传】超宗殊有凤毛【殷淑仪卒谢超宗作诔奏之帝大嗟赏曰丨丨丨丨丨丨】闻君有异物可见乎【时右卫将军刘道隆在御坐出候超宗曰丨丨丨丨丨丨丨丨超宗曰悬磬之室复有异物耶道隆武人无识正触其父名曰旦侍至尊说君有凤毛超宗徒跣还内道隆谓检覔凤毛至闇待不得乃去】使人不衣自暖【超宗坐公事免诣东府自通其日风寒高帝谓四坐曰此客至丨丨丨丨丨丨】辞气横出【超宗既坐饮酒数杯丨丨丨丨】佛出亦无如之何【超宗在直省常醉上召见语及北事超宗曰虏动来二十年矣丨丨丨丨丨丨丨】司驴【超宗以失仪出为南郡王中军司马人问曰承有朝命定是何府超宗怨望答曰不知是司马为是丨丨既是驴府政应为司驴】落水三公坠车仆射【司徒褚彦回因送湘州刺史王僧?阁道坏坠水仆射王俭惊下车超宗拊掌笑曰丨丨丨丨丨丨丨丨】投畀河伯河伯不受【彦回出水沾湿超宗先在僧?舫抗声曰有天道焉天所不容地所不载丨丨丨丨丨丨丨丨】下廷尉一宿髪白皓首【超宗丨丨丨丨丨丨丨丨丨○以上谢超宗传】南奔【谢几卿于天监中自尚书三公郎为书侍御史旧郎官转为此职者谓之丨丨】与车前三驺对饮【几卿性通脱会意便行不拘朝宪尝预乐游苑宴不得醉而还因诣道边酒垆停车褰幔丨丨丨丨丨丨丨观者如时几卿处之自若】登阁道饮酒欢呼【几卿在省署夜着犊鼻禈与门生丨丨丨丨丨丨丨为有司纠免】已见今徐胜于前徐後谢何必愧于前谢【西昌侯督军北征几卿启求行擢为军师长史将行与仆射徐勉别勉云淮淝之役前谢已着奇功未知今谢何如几卿应声曰丨丨丨丨丨丨丨丨丨丨丨丨丨丨丨丨勉默然】醉则执铎挽歌【几卿免官居白杨石井宅朝中交好者载酒从之客恒满坐时左丞庾仲容亦免归二人意相得并肆情诞纵或乘露车历游郊野丨丨丨丨丨丨不屑物议】取枕高卧【迁左丞仆射省尝议集公卿几卿外还宿醉未醒丨丨丨丨旁若无人】小遗下沾令史【又尝于阁省祼袒酣饮及醉丨丨丨丨丨丨为南司所弹○以上谢几卿传】乌衣之游【谢氏居在乌衣巷混风格高峻少所交纳唯与族子灵运等以文义赏会谓之丨丨丨丨其外虽复高流时誉莫敢造门】客儿【灵运小名也】一钱尺帛【混以刘毅党见诛诏晋陵公主改适公主执意不行而诏与谢氏离絶公主以家事委之弘微弘微为之经纪生业事若在公丨丨丨丨出入皆有文簿及宋初公主降东乡君还谢氏叹曰仆射生平重此子可谓知人】衣冠之变礼不可踰在心之哀实未能已【弘微兄曜卒哀戚过礼服虽除犹不噉鱼肉沙门慧林尝与之食见其犹蔬素谓曰檀越素既多疾即吉犹未复膳若以无益伤生岂所望于得理弘微曰云云】充殷君一朝戏责【东乡君薨遗财产千万弘微一不取混女夫殷叡素好摴蒱闻弘微不取乃滥夺以还戏责或讥弘微以谢氏累世财产丨丨丨丨丨丨丨譬弃物江海以为亷耳弘微曰亲戚争财为鄙之甚】身死之後岂复见关【又曰今分多共少不至有乏丨丨丨丨丨丨丨丨】西南风急或有覆舟者【弘微尝与友人棊友人西南棊有死势後一客曰丨丨丨丨丨丨丨丨丨友悟乃救之弘微大怒投局于地】长鬼【时有一丨丨寄司马文宣家言被遣杀弘微弘微疾每剧辄豫告文宣及弘微死与文宣分别而去】简而不失淡而不流【弘微与琅琊王慧王球并以简淡称人谓沈约曰王慧何如约曰令明简次问王球约曰倩玉淡又次问弘微约曰丨丨丨丨丨丨丨丨○以上谢弘微传】制木方丈图山川地土【谢庄丨丨丨丨丨丨丨丨丨各有分理离之则州郡殊别合之则宇内为一】赤鹦鹉赋【南平王铄献丨丨丨普诏羣臣为丨】江东无我卿当独秀我若无卿亦一时之杰【袁淑文冠当时作赤鹦鹉赋毕示庄及见庄赋叹曰丨丨丨丨丨丨丨丨丨丨丨丨丨丨丨丨丨遂隐其赋】始知隔千里兮共明月【孝武尝问顔延之曰谢希逸月赋何如答曰美则美矣但庄丨丨丨丨丨丨丨丨丨帝以语庄庄应声曰延之秋胡诗始知生为久离别没为长不归帝抚掌】窃为陛下杜邮之赐【孝武尝赐庄宝剑庄以与豫州刺史鲁爽後爽叛帝因宴问剑所在答曰昔以与鲁爽别丨丨丨丨丨丨丨丨上甚悦】公叔登臣管仲升盗【庄陈求贤之义表】痛来逼心气余如綖【庄与江夏王义恭牋】岌岌惙惙常如行尸【同上】闭帷避风【同上眼患五月来便不得夜坐恒丨丨丨丨】在已不得不重【同上下官微命于天下至轻丨丨丨丨丨丨】家世无年【同上】舞马赋【河南献丨丨诏羣臣为丨庄所上甚美】舞马歌【又使庄作丨丨丨令乐府歌之】一往之苦不足为困【废帝以庄殷贵妃诔有赞轨尧门句遣人诘庄卿昔作殷贵妃诔知有东宫否将诛之孙奉伯说帝曰死是人之所同政复丨丨丨丨丨丨丨丨庄少长富贵且系之尚方使知天下苦剧然後杀之未晩帝曰卿言有理】名子以风月景山水【庄五子扬朏颢嵸?世谓庄丨丨丨丨丨丨丨丨○以上谢庄传】後来特达【谢朏十岁能属文从父庄游土山使朏命篇揽笔便就琅琊王景文谓庄曰贤子足称神童复为丨丨丨丨庄抚朏背曰真我家千金】正应容之度外【齐受禅朏以侍中不解玺还宅武帝请诛朏高帝曰杀之则成其名丨丨丨丨丨丨】但能作太守耳【朏为义兴太守在郡不省杂事悉付纲纪曰吾不能作主者吏丨丨丨丨丨丨】可力饮此勿豫人事【朏弟?为吏部尚书朏至郡致瀹数斛酒遗书曰丨丨丨丨丨丨丨丨】旌其素槩【明帝诏加优礼丨丨丨丨赐牀帐褥席奉以卿禄】角巾白舆诣云龙门【梁武徵朏为侍中朏乃丨丨丨丨丨丨丨丨谢诏见于华林园乘小车就席】小舆升殿【元会诏朏乘丨丨丨丨】以鸡卵赋人【朏为吴兴丨丨丨丨丨收鸡数千】遯节不全【谢朏丨丨丨丨为清谈所少】数多刘宠【谢谖为东阳内史及还五官送钱一万止留一百答曰丨丨丨丨更以为愧○以上谢朏传】入吾室者但有清风对吾饮者唯当明月【谢譓不妄交接门无杂宾有时独醉曰云云】豁朗【谢哲举止醖藉襟期丨丨○以上谢譓传】有简秀之目【谢颢历吏部郎丨丨丨丨丨○以上谢颢传】苟得其人自可沉湎千日【谢瀹与刘悛饮推让久之悛曰谢庄儿不可云不能饮?曰丨丨丨丨丨丨丨丨丨丨】其当有意【明帝废郁林引兵入殿左右惊走报瀹瀹与客围棊每下子辄云丨丨丨丨竟局乃还齐卧竟不问外事】何足以此惧人【明帝即位?又属疾不知公事萧湛以兵临之瀹曰天下事公卿处之足矣且死者命也丨丨丨丨丨丨】彼上人者难为酬对【王晏甚惮谢瀹谓江祏曰丨丨丨丨丨丨丨丨】此中唯宜饮酒【朏为吴兴瀹于征虏渚送别朏指瀹曰丨丨丨丨丨丨】长酣【瀹建武之朝专以丨丨为事与刘瑱沈昭略交饮各至数斗】朏得父膏腴【武帝问王俭曰当今谁能为五言俭曰丨丨丨丨丨江淹有意○以上谢瀹传】此生芳兰竟体【梁武目送谢览良久谓徐勉曰觉丨丨丨丨丨丨想谢庄政当如此○以上谢览传】识意过臣远甚唯饮酒不及于臣【武帝尝访举于览览曰丨丨丨丨丨丨丨丨丨丨丨丨丨】滑石书格【卢广有儒术为国子博士于学发讲仆射徐勉以下毕至举造坐屡折广辞理遒迈广深叹服仍以所执麈尾斑竹杖丨丨丨丨荐之以况重席焉】东囷【举要何徵君讲中论何难以巾褐入南门乃从丨丨进致诗往复】久着公望【举卒上曰举非止历官已多亦人伦仪表丨丨丨丨】泉石之美殆若自然【举宅内山斋舍以为寺丨丨丨丨丨丨丨丨临川始兴诸王常所游践】酒後好聚衆宾冠手自裂破投之唾壶【邵陵王纶于娄湖立园广讌丨丨丨丨丨丨丨丨丨丨丨丨丨丨丨举尝预宴王欲取举帻举正色曰裂冠毁冕下官弗敢闻命拂衣而退○以上谢举传】班史质钱【谢侨素贵尝一朝无食其子启欲以丨丨丨丨答曰宁饿死岂可以此充食乎○以上谢侨传】因伛成敬【丨丨丨丨偃仰当年○以上论】
南史识小録卷三

[book_title]南史识小录卷四
钦定四库全书
南史识小録卷四　　　　钱塘沈名荪
秀水朱昆田同辑
宋列传
清悟【王弘少好学以丨丨知名】家宝国器【义康言于帝曰昙首既为丨丨又为丨丨】王太保家法【弘既人望所宗造次必循礼法凡动止施为及书翰仪体後人皆依仿之谓为丨丨丨丨丨】君得钱会戏何用禄为【弘少时尝摴蒱公城子野舍後有人就弘求县此人尝以蒱戏得罪弘诘之曰丨丨丨丨丨丨丨丨丨荅曰不审公城子野何所在弘默然】美相盼接【弘自领选及当朝总録将加荣爵于人者每先呵责谴辱之然後施行若丨丨丨丨语欣欢者必无所谐○以上王弘传】於扬列桥观鬭鸭【王僧达坐属疾而丨丨丨丨丨丨丨为有司所纠】躬自屠牛【僧达性好鹰犬与闾里少年相驰逐又丨丨丨】受词辩讼多在猎所【僧达为宣城太守性好游猎而山郡无事肆意驰骋或五日三日方归丨丨丨丨丨丨丨丨】乃戴面向天子【免官後孝武独召见慠然了不陈逊唯张目而视及出帝叹曰王僧达非狂如何丨丨丨丨丨丨】没没求活【顔师伯诣之僧达慨然曰大丈夫宁当玉碎安可丨丨丨丨】放无处去已复还【何尚之已致仕复膺朝命于宅设八关齑大集朝士自行香次至僧达曰愿郎且放鹰犬勿复游猎僧达荅曰家有一老狗丨丨丨丨丨丨丨尚之失色】焚所坐牀【路琼之太后兄庆之孙也宅与僧达门并尝盛服诣僧达僧达将猎已改服琼之就坐僧达了不与语谓曰身昔门下驺人路庆之者是君何亲遂丨琼之丨丨丨○以上王僧达传】穰侯印岂可便解【王俭初授仪同王融赠俭诗及书俭甚奇之笑谓人曰丨丨丨丨丨丨丨】汉武北伐图【齐武欲北侵使毛惠秀画丨丨丨丨丨融因上疏开张北侵之议图成上置琅琊城射堂壁上游幸辄观焉】五十之年久踰其半【魏使宋弁见融年少问主客年几融曰丨丨丨丨丨丨丨丨】鄙制【融尝为曲水诗序宋弁于瑶池堂谓融曰昔观相如封禅以知汉武之德今览王生诗序用见齐主之盛融曰皇家盛明岂直比踪汉武更惭丨丨无以远匹相如】秦西冀北实多骏骥【上以魏所送马不称使融问之曰丨丨丨丨丨丨丨丨而魏之良马乃驽不若】若骐骥之性因地而迁则造父之策有时而踬【弁曰当是不习地土融曰周穆马迹徧于天下云云】照耀天下【融诣王僧佑遇沈昭略未相识顾盼数四谓王人曰是何年少融殊不平谓曰仆出于扶桑入于阳谷丨丨丨丨谁云不知】不知许事且食蛤蜊【昭略曰丨丨丨丨丨丨丨丨融曰物以羣分方以类聚君长东隅居然应嗜此族】为尔寂寂邓禹笑人【融为中书郎尝抚案叹曰丨丨丨丨丨丨丨丨】车前岂可乏八驺【行遇朱雀桁开路人填塞乃搥车壁曰车中乃可无七尺丨丨丨丨丨丨丨】伧楚【融晩节大习骑马招集江西丨丨数百人并有干用】音响如钟【齐武崩西昌侯排而入奉太孙登殿命左右扶出竟陵王子良指麾丨丨丨丨】动迹惊羣抗言异类【孔珪劾王融文】荒伧【同上招纳不逞扇诱丨丨】倾动颊舌【同上反覆唇齿之闲丨丨丨丨之内】总髪【融答辞爰自丨丨迄将立年】我若不为百岁老母当吐一言【融临死叹曰丨丨丨丨丨丨丨丨丨丨丨丨融意欲指斥帝在东宫时过失也】举体皆青【太学生会稽魏凖以才学为融所赏既欲奉子良而凖鼓成其事及融诛召凖入舍人省诘问遂惧而死丨丨丨丨时人以凖胆破○以上王融传】赐以名蓍【王微少好学善属文工书兼解隂阳卜筮之事宋文帝丨丨丨丨】深言尘外之适【吏部尚书江湛举微为吏部郎微确乎不拔或云微之见举庐江何偃亦与其议偃虑为微所咎与之书自陈微答书丨丨丨丨丨丨】此上不欺人【其从弟僧绰宣文帝旨使微就职因留之宿微妙解天文知当有大故独与僧绰仰视谓曰丨丨丨丨丨非智者其孰能免之】寻书玩古【徵常住门屋一闲丨丨丨丨】唯当坐处独净【微足不履地终日端坐牀席皆生尘埃丨丨丨丨丨丨】以常所弹琴置牀上【微终遗令丨丨丨丨丨丨丨丨何长史偃来以琴与之】如屏风屈曲从俗【兄远字景舒时人谓远丨丨丨丨丨丨丨能蔽风露言能不乖物理也○以上王微传】当不作率尔人【王僧佑幼聪悟叔父微抚其背曰儿神明意用丨丨丨丨丨丨】鸣笳列驺【僧佑雅为从兄俭所重每丨丨丨丨到其门候之】殆不立冠帽【僧佑居丧至孝服阕髪落略尽丨丨丨丨丨】亭然独立【僧佑丨丨丨丨不交当世】朝隐【僧佑为着作郎迁司空祭酒谢病不与公卿游高帝谓王俭曰卿从可谓丨丨】直是爱闲多病耳【俭答曰臣从非敢妄同高人丨丨丨丨丨丨丨】扬眉濶步直辔高驱【中丞弹僧佑云肆情运气不顾朝典丨丨丨丨丨丨丨丨○以上王僧佑传】性颇不俭【王籍丨丨丨丨】康乐之有王籍【籍为诗慕谢灵运至其合也殆无愧色时人咸谓丨丨丨丨丨丨如仲尼之有丘明老聃之有庄周】击节不能己巳【籍为湘东王谘议参军随府会稽郡至若耶溪赋诗云蝉噪林逾静鸟鸣山更幽刘孺见之丨丨丨丨丨丨】笠?覆面【籍为中散大夫弥忽忽不乐乃至徒行市道不择交游有时途中见相识辄以丨丨丨丨】笔势遒放【籍又甚工草书丨丨丨丨盖孔琳之流亚也○以上王籍传】有伎经门【王瞻年六岁从师时丨丨丨丨过同业皆出观瞻独不视习业如初】精神明赡【王瞻颇嗜酒每饮或弥日而丨丨丨丨不废簿领】三术【梁武尝称王瞻有丨丨射碁酒也○以上王瞻传】虽无赫赫之誉久而见思【王冲为南郡太守故号平理丨丨丨丨丨丨丨丨丨丨○以上王冲传】风法【冲尝为子?辞中庶子文帝顾谓冲曰所以久留?于承华者正欲使太子微有?丨丨耳○以上王?传】王与马共天下【晋谚○以上论】素尚【王昙首幼有丨丨】膏粱世德【修复洛阳园陵昙首与从弟球俱诣宋武帝帝曰并丨丨丨丨乃能屈志戎旅】若但如下官门户何寄【至彭城大会戏马台赋诗昙首文先成帝问弘曰卿弟何如卿答曰丨丨丨丨丨丨丨丨丨帝大笑】手不执金玉【昙首丨丨丨丨丨妇女亦不得以为饰玩】白兽幡银字棨【元嘉四年车驾出北堂使三更开广莫门南台云应须丨丨丨丨丨丨不肯开】欲建大厦而遗其栋梁【昙首因乞吴郡文帝曰岂有丨丨丨丨丨丨丨丨丨】神州岂合卧临【弘为扬州刺史久疾屡逊位不许义康曰王公久疾不起丨丨丨丨丨丨○以上王昙首传】难生虑表【巫蛊事泄议废立不决僧绰曰建立之事唯宜速断不可使丨丨丨丨取笑千载】惟能裁弟不能裁儿【上曰庶人始亡人将谓我无慈爱之道僧绰曰恐千载之後言陛下丨丨丨丨丨丨丨丨上默然】世称凶地【太社西空地本吴时丁奉宅孙皓流徙其家江左初为周顗苏峻宅後为袁悦宅又为章武王司马秀宅皆以凶终及给臧焘亦频遇祸故丨丨丨丨僧绰谓宅无吉凶请以为第始造未及居而败○以上王僧绰传】虽小已有栋梁气【袁粲见王俭曰宰相之门也栝栢豫章丨丨丨丨丨丨丨矣终当任人家国事】捉烛【齐高帝为相欲引时贤参赞大业时谢朏为长史帝夜召朏却人与语久之朏无言唯有二小儿丨丨帝虑朏难之乃取烛遣儿】吐所难吐【俭闲言于高帝帝正色裁之俭曰俭蒙公殊盼所以丨丨丨丨何赐拒之深】赏其善据【俭领吏部时客有姓谭者诣俭求官俭曰齐桓灭谭那得有君答曰谭子奔莒所以有仆俭丨丨丨丨卒得职焉】珠帘绮柱【初宋明帝紫极殿丨丨丨丨饰以金玉】唯知诵书【帝幸华林宴集使各効伎艺禇彦回弹琵琶王僧?柳世隆弹琴沈文季歌子夜来张敬儿舞俭曰臣无所解丨丨丨丨】此盛德之事吾何以堪之【因跪上前诵相如封禅书上笑曰丨丨丨丨丨丨丨丨丨丨】不可忘拍张【王敬则脱朝服袒以绦纠髻奋臂拍张叫动左右上不悦曰岂闻三公如此答曰臣以拍张故得三公丨丨丨丨丨】以家为府【俭领国子祭酒于俭宅开学士馆以总明四部书充之又诏俭丨丨丨丨】宾客满席【令史咨事丨丨丨丨俭应接铨序旁无留滞】巾卷【俭十日一还监试诸生丨丨在庭剑卫令史仪容甚盛】解散帻【俭作丨丨丨斜揷簪朝野慕之相与仿効】江左风流宰相【俭尝谓人曰丨丨丨丨丨丨唯有谢安盖自况也】车服尘素【俭寡嗜欲唯以经国为务丨丨丨丨家无遗财】手笔点裁【俭丨丨丨丨为当时所重○以上王俭传】嫔王尚主【王骞诸女子侄皆丨丨丨丨】有田四百顷而食常不周【骞不事产业有旧墅在锺山八十余顷与诸宅及故旧共佃之尝谓人曰我不如郑公业丨丨丨丨丨丨丨丨丨丨以此为媿】侈於味而俭於服【骞性丨丨丨丨丨丨丨○以上王骞传】孝童【王规八岁居母丧有至性徐孝嗣每见必为流涕称曰丨丨】风韵遒上神?标映千里絶迹百尺无枝【简文与湘东王绎书曰王威明云云实俊人也○以上王规传】不能留心寒素【王?为吏部尚书领国子祭酒门贵与物隔丨丨丨丨丨丨○以上王?传】三世为国师【王承为国子祭酒父?祖俭皆为此职丨丨丨丨丨前代未之有】门寒才俊【魏郡申英丨丨丨丨好危言高论以忤权右】大小王东阳【申英指朱异门曰此中辐辏皆为利往能不至者唯丨丨丨丨丨耳指承小东阳即承弟幼也○以上王承传】紫胞【王训生而丨丨】举动和韵【僧正惠超见训而奇之谓门人罗智国曰四郎眉目疎朗丨丨丨丨此是兴门户者】爽彻【训年十六召见文德殿应对丨丨】若有一子如此实无所恨【训见袁昂昂曰久藉高名有劳虚想及观容止若披云雾俄而诸袁子弟来昂谓诸助教曰丨丨丨丨丨丨丨丨丨丨】後进领袖【训文章为丨丨丨丨○以上王训传】作彪子【昙首与兄弟集会子孙任其戏适僧达跳下地丨丨丨】累十二博棊【僧?丨丨丨丨丨既不坠落亦不重作】采蜡烛珠作凤凰【僧绰丨丨丨丨丨丨丨僧达夺取打坏亦复不惜】迹逾子敬【僧?雅善隶书宋文帝见其书扇叹曰非唯丨丨丨丨方当器雅过之】魏元阳之射王汝南之骑【僧?退默少交接袁淑每叹曰卿文情鸿丽学解深拔而韬光潜实物莫之窥虽丨丨丨丨丨丨丨丨丨丨无以加焉】今日之事苦不见及耳【僧绰为元凶所害亲宾咸劝僧?逃僧?泣曰吾兄奉国以忠抚我以慈丨丨丨丨丨丨丨丨丨若同归九泉犹羽化也】掘笔书【孝武欲擅书名僧?不敢显迹大明世常用丨丨丨以此见容】此是乌衣诸郎坐处【僧?为御史中丞甲族由来多不居宪台王氏分枝居乌衣者位宦微减僧?为此官乃曰丨丨丨丨丨丨丨丨我亦可试为耳】玉履玉屏风【文惠太子镇雍州有盗发古塚者相传云是楚王塚大获宝物丨丨丨丨丨】竹简书青丝纶【又有丨丨丨丨丨丨简广数分长二尺皮节如新有得十余简以示僧?云是蝌蚪书考工记周官所阙文也】赌书【高帝素善书笃好不已与僧?丨丨】臣书第一【赌书毕谓曰谁为第一对曰丨丨丨丨陛下亦第一帝笑曰卿可谓善自为谋】臣无第三陛下无第一【帝又问我书何如卿答曰臣正书第一草书第二陛下草书第二而正书第三丨丨丨丨丨丨丨丨丨帝大笑曰卿善为辞天下有道丘不与易也】长梁斋【俭既为朝宰起丨丨丨制度小过僧?视之不悦竟不入户俭即日毁之】弟书遂不减吾【僧?论书亡曾祖领军右军云丨丨丨丨丨丨】弟书如骑骡駸駸欲度骅骝前【同上亡从祖中书令书子敬云丨丨丨丨丨丨丨丨丨丨丨丨】小儿辈贱家鸡【同上庾征西翼书少与右军齐名在荆州与都下人书丨丨丨丨丨丨皆学逸少书】小人几欲乱真【同上右军自书表晋穆帝令张翼更写题後答右军当时不别久後方悟云丨丨丨丨丨丨】紧媚【同上郗嘉宾草亚于二王丨丨其父】天然纵放【同上孔琳之书丨丨丨丨极有笔力规矩恐在羊欣後】小有意【同上范曅萧思话同师羊欣後小叛既失故步为复丨丨丨耳】风流趋好【同上萧思话书羊欣之影丨丨丨丨殆当不减笔刀恨弱】恨少媚好【同上谢综书丨丨丨丨】辞制既雅笔迹又丽【僧?尝自书让尚书令表丨丨丨丨丨丨丨丨】为飞白屈【吴郡顾宝先卓越多奇自负技能僧?乃作飞白以示之宝先曰下官今丨丨丨丨矣】取三国志聚置牀头【僧?诫子书往年有意于史丨丨丨丨丨丨丨丨百日许复徙业就玄汝曾未窥其题目未辨其指归而终日自欺人不受汝欺也】德素【同上吾在世虽乏丨丨要复推排人间十许年故是一旧物】优者龙凤劣犹虎豹【同上于时王门中丨丨丨丨丨丨丨丨失?之後岂龙虎之议况吾不能为汝?政应各自努力耳】何处复得下帷如王郎时耶【同上汝年入立境方应从宦兼有室累丨丨丨丨丨丨丨丨丨丨丨】鬼唯知爱深松茂栢【同上丨丨丨丨丨丨丨丨宁知子弟毁誉事○以上王僧?传】唯取素琴石砚【王慈年八岁外祖江夏王义恭迎之内斋施宝物恣所取慈丨丨丨丨丨丨及孝子图而已】内润【袁淑抚王慈背曰叔慈丨丨也】如鸡之比凤【谢超宗尝候僧?仍往东齐诣慈慈正学书未即放笔超宗曰卿书何如?公慈曰慈书比大人丨丨丨丨丨超宗狼狈而退○以上王慈传】不取自当得赐【王泰数岁时祖母集诸孙侄散枣栗于牀羣儿竞之泰独不取问其故对曰丨丨丨丨丨丨】手所抄写二千许卷【泰少好学丨丨丨丨丨丨丨丨】王有养炬谢有览举【泰每预朝宴刻烛赋诗文不加点帝深叹赏沈约常曰丨丨丨丨丨丨丨丨养泰小字炬筠小字也○以上王泰传】所讼地遂为闲田【王志为宣城内史清谨有恩惠郡人张倪吴庆争田经年不决志到官父老相谓曰王府君有德政吾乡里乃有如此争倪庆因相携请罪丨丨丨丨丨丨丨】取庭树叶挼服之【梁武军至城内杀东昏百竂署名送首志叹曰冠虽弊可加足乎因丨丨丨丨丨丨丨伪闷不署名梁武览牋无志署心嘉之】书圣【志善稾隶当时以为楷法徐希秀亦号能书常谓志为丨丨】马粪诸王【志家居建康禁中里马粪巷父僧?门风寛恕志尤惇厚门下客尝盗脱志车幰卖之志知而不问宾客游其门者专盖其过而称其善兄弟子侄皆笃实谦和时人号丨丨丨丨为长者○以上王志传】芍药赋【王筠十六岁为丨丨丨其词甚美】额类袁公【沈约见筠以为似外祖袁粲谓仆射张稷曰王郎非唯丨丨丨丨风韵都欲相似稷曰袁公见人辄矜严王郎见人必娯笑唯此一条不能酷似】吾得比踪昔人何所多恨【筠为尚书殿中郎王氏过江以来未有居郎署或劝不就筠曰陆平原东南之秀王文度独步江东丨丨丨丨丨丨丨丨丨丨】仆虽不敏请附斯言【沈约每见筠文咨嗟尝谓曰昔蔡伯喈见王仲宣称曰王公之孙吾家书籍悉当相与丨丨丨丨丨丨丨丨自谢眺诸贤零落平生意好殆絶不谓迟慕复逢於君】草木十咏【约于郊居阁斋请筠为丨丨丨丨书之壁皆直写文辞不加篇题约谓人曰此诗指物程形无假题署】尝恐人呼为霓【约置郊居赋示筠草筠读至雌霓连蜷约抚掌欣拚曰仆丨丨丨丨丨丨霓应五的反也】知音者希真奇殆絶【次至坠石磓星及氷悬埳而带坻皆击节称赞约曰丨丨丨丨丨丨丨丨所以相要政在此数句耳】能用强韵【筠又丨丨丨丨每公宴并作辞必妍靡】晩来名家【约尝启上言曰丨丨丨丨无先筠者】圆美流转如弹丸【又尝谓王志曰贤弟子文章之美可谓後来独步谢眺常见语云诗丨丨丨丨丨丨丨近见其数首方知此言为实】好芒屩两舫【筠为临海太守在郡侵刻还资有丨丨丨丨丨他物称是】所乘牛饲以青草【筠家累千金性俭啬外服麄鄙丨丨丨尝丨丨丨丨】不觉笔倦【筠自序云余少好抄书老而弥笃虽遇见瞥观皆即疏记後重省览欢兴弥深习与性成丨丨丨丨】三过五抄【同上幼年尝读五经皆七八十遍爱左氏春秋讽咏尝为口实广略去取凡丨丨丨丨余经及周官仪礼国语尔雅山海经本草尝再抄子史诸集皆一遍】未尝倩人假手【同上丨丨丨丨丨丨并躬自抄録】累叶有文才【筠尝与诸儿书论家门集云史传称安平崔氏及汝南应氏丨丨丨丨丨】名德重光【同上所以范蔚宗云崔氏雕龙然不过父子两三世耳非有七叶之中丨丨丨丨爵位相继人人有集如吾门者也沈约尝云吾少好百家之言身为四代之史自开辟以来未有爵位蝉联文才相继如王氏之盛也○以上王筠传】三真六草【王彬习篆隶与志齐名时人为之语曰丨丨丨丨为天下宝○以上王彬传】叹悒【王寂性迅动读范滂传未尝不丨丨】膏粱年少【建武初寂欲献中兴颂兄志谓曰汝丨丨丨丨何患不达不镇之以静将恐贻讥○以上王寂传】霜繁广除风回高殿【晋孝武崩王珣为哀策出本示诞曰犹恨少序节物诞揽笔便益之接其秋冬代变後云丨丨丨丨丨丨丨丨珣叹美○以上王诞传】缚诸庭树【王偃尚宋武帝第二女吴兴长公主讳荣男常倮偃丨丨丨丨时天夜雪噤冻久之偃兄恢排阖诟主乃免○以上王偃传】严妒【宋世诸主莫不丨丨】妒妇记【明帝使近臣虞通之撰丨丨丨】輶蔽【江斆让婚表顾审丨丨伏用忧惶】寒门悴族【同上臣丨丨丨丨】荆钗布裙【同上丨丨丨丨足得成礼】吞悲茹气无所逃诉【同上凡晋氏以来配尚王姬者如王敦慑气桓温敛威真长佯愚以求免子敬炙足以违祸王偃无仲都之质而倮雪于北堦何瑀阙龙工之姿而投躯于深井谢庄殆自害于蒙叟殷冲几不免于强鉏彼数人者非无才意而势屈于崇贵事隔于闻览丨丨丨丨丨丨丨丨】扫辙息驾废筵抽席【同上而令丨丨丨丨无阚门之期丨丨丨丨絶接对之理】姆你争媚尼媪竞前【同上丨丨丨丨相劝以严丨丨丨丨相谄以急】夕不见晩魄朝不识曙星【同上或进不获前或入不听出不入则嫌于欲疎求出则疑有别意召必以三晡为期遣必以日出为限丨丨丨丨丨丨丨丨丨丨】夜步月而弄琴昼拱袂而披卷【同上至于丨丨丨丨丨丨丨丨丨丨丨丨一生之内与此长乖】少婢奔送丑老丛来【同上又声影才闻则丨丨丨丨裙袂向席则丨丨丨丨左右整?以疑宠见嫌宾客未冠以少容致斥】毁族沦门【同上必将丨丨丨丨岂伊身责】吞言咽理【同上丨丨丨丨无敢论诉】燕雀微羣得保丛蔚【仝上伏愿特赐蠲停使丨丨丨丨丨丨丨丨】刋肤剪髪投山窜海【同上若恩诏难降披请不申便当丨丨丨丨丨丨丨丨○以上王藻传】汤定不可浇雪【王莹迁义兴太守代谢超宗去郡与莹交恶还都就其父懋求书属莹求一吏曰大人一旨如汤浇雪耳及至莹答旨以公吏不可超宗往懋处对诸宾曰丨丨丨丨丨丨懋面洞赤唯大耻愧】精白?美鮓麞【懋後往超宗处设丨丨丨丨丨丨丨懋问那得佳味超宗诡言义兴始见饷阳惊曰丈人岂应不得耶懋大愤言于朝廷称莹供养不足坐失郡】虎象来格【时有猛兽入郭上意不悦以问羣臣羣臣莫对莹在御筵乃敛板答曰昔击石拊石百兽率舞陛下膺録御图丨丨丨丨帝大悦】欲向南钱可贪遂向东为黄铜【莹既为公须开黄合宅前促欲买南邻朱侃半宅侃惧见侵货得钱百万莹乃回合向东时人为之语曰丨丨丨丨丨丨丨丨丨丨丨丨】六铸而龟六毁【莹将拜印工铸印丨丨丨丨丨丨及成头空不实补而用之居职六日暴疾薨】萧玉志【王实尚梁武帝安吉公主丨丨丨○以上王莹传】中才寒士【王华谓文帝曰徐羡之丨丨丨丨○以上王华传】不辨菽麦【王琨父怿丨丨丨丨时人以为殷道矜之流】但经城门一过便得三千万【南土沃实在任者多致巨富世云广州刺史丨丨丨丨丨丨丨丨丨丨丨琨无所取】攀画轮獭尾【顺帝逊位百竂陪列琨丨丨丨丨丨恸哭曰人以寿为欢老臣以寿为戚既不先驱蝼蚁频见此事呜咽不自胜百官人人雨泪】传酒行炙悉皆内妓【顔师伯豪贵下省设女乐琨时为度支尚书要琨同听丨丨丨丨丨丨丨丨琨以男女无亲授传行每至令置牀上囘面避之然後取毕又如此坐上莫不抚手嗤笑琨容色自若】子房赤松未易轻拟【领军刘勔晩节有栖退志表求东阳郡尚书令袁粲以下莫不赞美之琨曰永初景平唯谢晦殷景仁为中领军元嘉有到彦之为人望才誉勔不及也近闻加侍中已为怏怏便求东阳臣恐丨丨丨丨丨丨丨丨】设酒不过两盌【琨俭于财用丨丨丨丨丨丨辄云此酒难遇】盐豉姜蒜之属并挂屏风【丨丨丨丨丨丨丨丨丨丨酒浆悉置牀下内外有求琨手自赋之○以上王琨传】後来秀令【王惠幼而夷简宋武帝闻其名以问其从兄诞诞曰惠丨丨丨丨鄙宗之美也】惟觉逢人耳【会稽内史刘怀敬之郡送者倾都惠亦造别还过从弟球球问向何所见惠曰丨丨丨丨丨】万顷陂【灵运博辩辞义蜂起惠时然後言时荀伯子在坐退而告人曰灵运固自萧散直上王郎有如丨丨丨焉】不以沾濡而改【常临曲水风雨暴至坐者皆驰散惠徐起不异常日丨丨丨丨丨丨】人有与书求官得辄聚阁上【惠为吏部尚书未尝接客丨丨丨丨丨丨丨丨丨丨丨及去职封印如故】何用食为【惠兄鉴好聚敛惠意不同谓曰何用田为鉴怒曰无田何由得食惠又曰丨丨丨丨其摽寄如此○以上王惠传】玉巵无当【王球简贵势不交游筵席虚静门无异客昙首常云蒨玉亦是丨丨丨丨耳】公应以淡退求之【江夏王义恭谓何尚之曰当今乏才羣下宜加戮力而王球放恣如此宜以法纠之尚之曰球有素尚加又多疾丨丨丨丨丨丨丨未可以文案责也○以上王球传】哺歠亦复可观【袁粲见王景文叹曰非徒风流可悦乃丨丨丨丨丨丨】垂纶者清故不获贪饵【文帝尝与羣臣临天泉池帝垂纶良久不获景文越席曰臣以为丨丨丨丨丨丨丨丨丨衆皆称善】一士不可亲弓长射杀人【明帝以景文外戚贵盛张永屡经军旅又疑其将来难信乃自为谣言曰丨丨丨丨丨丨丨丨丨丨一士指景文弓长指永也】凌霄驾凤【明帝答景文诏袁顗图避祸于襄阳当时皆羡之谓为丨丨丨丨】金木纒身【同上骆宰逢义嘉染罪丨丨丨丨性命几絶】此酒不可相劝【上疾笃遣使送药赐景文死勅至之夜景文政与客棊扣函看复还封置局下神色怡然不变方与客棊思行争刼竟敛子内奁毕徐谓客曰奉勅见赐以死酒至酌谓客曰丨丨丨丨丨丨自仰而饮之○以上王彧传】龙泉太阿汝知我者【王藴欲以将领自奋抚刀曰丨丨丨丨　丨丨丨丨○以上王藴传】以针画漆合盘为书【王奂为雍州刺史与宁蛮长史刘兴祖不睦奂遣军主朱公恩征蛮不利兴祖欲以启闻奂大怒收付狱兴祖于狱丨丨丨丨丨丨丨丨报家称枉令启闻○以上王奂传】近忘坟柏【奂诛其子肃奔魏屡引魏人至边肃叔份尝侍坐武帝谓曰比有北信不份改容对曰肃既丨丨丨丨宁远忆有臣帝亦以此亮焉】朕为有为无【武帝尝于宴席问羣臣曰丨丨丨丨丨份曰陛下应万物为有体至虚为无帝称善】善占吐【王铨美风仪丨丨丨】玉昆金友【铨弟锡时人以铨锡二王可谓丨丨丨丨○以上王份传】掩扉覃思【王锡年二十四便谢遣胥徒拒絶宾客丨丨丨丨室宇萧然】隔帘趋倚【诸子温凊丨丨丨丨铨所尚永嘉公主乃命穿壁使子涉湜观之○以上王锡传】一鳞不获【王固尝聘魏魏人以南人嗜鱼大设网罟固以佛法呪之遂丨丨丨丨○以上王固传】芳声藉甚【景文弱年立誉丨丨丨丨】方骖并路【与袁粲羣公丨丨丨丨○以上论】令王【王敬弘除庐陵王师自陈无德不可师范丨丨】读之正自不解【敬弘为尚书仆射关署文案初不省读尝预听讼上问疑狱敬弘不对上变色问左右何故不以讯牒副仆射敬弘曰臣乃得讯牒丨丨丨丨丨丨】弹棊发八势【敬弘形状短而起坐端方桓温谓之丨丨丨丨丨】左右尝使二老妇女【敬弘丨丨丨丨丨丨丨丨戴五条辫着青纹袴饰以朱粉】正热不堪相见【敬弘女嫁尚书仆射何尚之弟述之敬弘尝往何氏看女遇尚之不在因寄斋中卧俄顷尚之还敬弘还使二妇女守合不听尚之入云丨丨丨丨丨丨君可且去尚之于是移于他室】吾欲使汝处不竞之地【敬弘子恢之被召为秘书郎敬弘求为奉朝请与恢之书曰彼秘书有限故有竞朝请无限故无竞丨丨丨丨丨丨丨丨丨】未尝教子孙学问【敬弘丨丨丨丨丨丨丨各随所欲人或问之答曰丹朱不应乏教甯越不闻被捶○以上王敬弘传】珍阜【王秀之为晋平太守期年求还人问其故答曰此郡沃壤丨丨日至人所昧者财财生则祸逐】山资已足【又曰吾丨丨丨丨岂可久留以妨贤路】恐富【时人以为王晋平丨丨求归】隐业【秀之除吴兴郡丨丨所在心愿为之○以上王秀之传】居宇穿漏【王延之清贫丨丨丨丨褚彦回以启宋明帝即勅材官为起三间斋屋】不送不迎【宋德既衰齐高帝辅政人怀彼此延之与僧?中立无所去就时人语曰二王居平丨丨丨丨】王谢为一双阮何为一双【宋孝武选侍中四人并以风貌王彧谢庄丨丨丨阮韬何偃丨丨丨常充兼假○以上王延之传】继美吴隐【王镇之为广州都督武帝谓人曰镇之少着清绩必将丨丨丨丨岭南弊俗非此不康也在镇萧然去官之日不异初至】风马不接【殷仲文还姑熟祖送倾朝桓谦要王弘之同行答曰凡祖离送别必在有情下官与殷丨丨丨丨无缘扈从】着貂裘采药【敬弘常解丨丨与弘之即着以丨丨】亦自不得得亦不卖【弘之性好钓上虞江有一处名三石头常垂纶于此经过者不识之或问渔师得鱼卖不弘之曰丨丨丨丨丨丨丨丨日夕载鱼经上虞郭亲故门各以一两头置门内而去】隐约穷岫【谢灵运与庐陵王义真牋曰会境既丰山水是以江左嘉遁并多居之至若王弘之拂衣归耕踰历三纪孔淳之丨丨丨丨自始迄今阮万龄辞事就闲缵成先业】羲唐【同上既远同丨丨】激贪厉竞【同上亦丨丨丨丨】但恨短笔不足书美【弘之卒顔延之欲为作诔与其子昙生书曰君家高世之善有识归重豫染毫翰所应载述况仆托慕末风窃以叙德为事丨丨丨丨丨丨丨丨】三素望【阮万龄袁豹江夷相系为孟昶司马时人谓昶府有丨丨丨】颇有素情【万龄家在会稽剡县丨丨丨丨○以上王镇之传】出涂巷采听异言【明帝尝遣腹心左右陈世范等丨丨丨丨丨丨丨】门义【王晏既居朝端事多专决内外要职并用周旋丨丨】齐前柏树变成梧桐【晏之为员外郎也父普曜丨丨丨丨丨丨丨丨论者以为梧桐虽有栖凤之美而失後凋之节】见屋桷子悉是大蛇【晏未败前丨丨丨丨丨丨丨丨就视之犹木也晏恶之方以纸裹桷子犹纸内揺动簌?有声】未登黄门郎不得畜女伎【明帝时勅丨丨丨丨丨丨丨丨丨丨王?与隂元智并以畜伎免官○以上王晏传】素对【王思远为建平王景素主簿景素诛景素女废为庶人思远分衣食以相资赡年长为备笄总访求丨丨倾家送遣】方噉粥未暇此事【明帝废立之际思远谓晏曰兄荷武帝厚恩今一旦赞人如此事彼或可以权计相须未知兄将何以自立及此引决犹可保全门户不失後名晏曰丨丨丨丨丨丨丨】形仪新楚乃与促膝【思远立身简洁诸客有诣已者觇知衣服秽垢方便不前丨丨丨丨丨丨丨丨虽然及去之後犹令二人交帚拂其坐处】唐突卿宰【都水使者季珪之常曰见王思远终日匡坐不妄言笑簪帽衣领无不整洁便忆丘明士见丘明士蓬头散带终日酣醉吐论纵横丨丨丨丨便复忆见思远○以上王思远传】尝三日絶粮而执卷不辍【王韶之家贫好学丨丨丨丨丨丨丨丨丨丨】目耕【家人诮之曰困穷如此何不耕答曰我常丨丨耳】诏黄【王韶之领着作西省凡诸丨丨皆其辞也○以上王韶之传】饼一瓯【王悦之少厉清操亮直有风检为吏部郎隣省有会同者遗悦之丨丨丨辞不受曰此费诚小然少来不愿当之】见两乌衣人捶之【悦之为侍中在门下尽其心力捡校御府太官太医诸署时奸窃者衆悦之按覆得奸巧甚多于是衆署共咒诅悦之病甚丨丨丨丨丨丨丨○以上王悦之传】青箱学【王彪之子纳之孙准之家世相传并谙江左旧事缄之青箱世谓之王氏丨丨丨】唯解弹事耳【王准之为御史中丞自彪之至准之凡四世居此职准之尝作五言诗范泰嘲之曰卿丨丨丨丨丨准之正色曰犹差卿世载雄狐○以上王准之传】几案尘黑【王逡之衣裳不澣丨丨丨丨年老手不释卷○以上王逡之传】蚿赋【王素隐居不仕山中有蚿声清长听之使人不厌而其形甚丑素乃为丨丨以自况○以上王素传】淮流竭王氏灭【昔晋初渡江王导卜其家世郭璞云丨丨丨丨丨丨○以上论】莫知津逗【王懿与慕容垂战败经大泽困未能去卧林中有一小儿青衣年可七八岁骑牛行见懿曰汉已食未懿言饥小儿去须臾复来得饭与之食毕欲行而暴雨丨丨丨丨有一白狼至前仰天而号号讫衔懿衣因渡水後懿于彭城立佛寺作白狼童子像于塔中○以上王懿传】供一身一月十万【到撝资籍豪富厚自奉养丨丨丨丨丨丨丨】陈玉珠【撝宅宇山池伎妾姿艺皆穷上品才调流赡善纳交游爱伎丨丨丨明帝遣求不与逼夺之撝颇怨帝令有司诬奏将杀之撝入狱数宿须鬓皆白】贬素【後免死系尚方夺封与弟撝由是更以丨丨自立】见两三人持垩刷其家门【陈显达起兵拒沈攸之到遁以犹豫见杀遁家人在都从野夜归丨丨丨丨丨丨丨丨丨丨须臾而灭明日遁死问至】早青瓜【齐武与到撝从宋明帝射雉郊野渴倦撝得丨丨丨与武帝对剖食之武帝又数游撝家怀其旧德至是一岁三迁○以上到撝传】为二百字三刻便成【武帝宴华光殿命羣臣赋诗独诏到沆丨丨丨丨丨丨丨丨其文甚美○以上到沆传】兰台聚【梁天监初任昉出守义兴要溉洽之郡为山泽之游昉还为御史中丞後进皆宗之时有彭城刘孝绰刘苞刘吴郡陆倕张率陈郡殷芸沛国刘显及溉洽车轨日至号曰丨丨丨】絶尘到【陆倕赠昉诗云既有丨丨丨复见黄中刘到则溉洽兄弟也】求二衫段【到溉为建安太守任昉以诗赠之丨丨丨丨云铁钱两当一百易代名实为惠当及时无待凉秋日溉答云余衣本百结闽中徒八蚕假令金如粟讵使亷夫贪】脱帽与之【溉尝梦武帝遍见诸子至湘东而丨丨丨丨於是密敬事焉】尚有余臭【何敬容谓人曰到溉丨丨丨丨遂学作贵人溉祖彦之初以担粪自给故世以为讥】虚室单牀【溉性俭率不好声色丨丨丨丨旁无姬侍】冠履十年一易【溉丨丨丨丨丨丨朝服或至穿补】悬风槌【溉特被武帝赏接每与对棊从夕达旦或复失寝加以低睡帝诗嘲之曰状若丧家狗又似丨丨丨当时以为笑乐】奇礓石【溉第居近淮水齐前山池有丨丨丨长一丈六尺帝戏与赌之并礼记一部溉并输焉石即移置华林园宴殿前移石之日都下倾城纵观所谓到公石也】每月三致净馔【武帝丨丨丨丨到溉丨丨】鸣驺枉道【溉与朱异刘之遴张绾同志及卧疾门可罗雀惟三人每岁时丨丨丨丨以相存问致酒极欢而去】读经赞呗【溉遗令薄葬便屏家人请僧丨丨丨丨】手屈二指【溉卒顔色如恒丨丨丨丨即佛道所云得果也】梦怀镜【到镜初在孕其母丨丨丨及生因以名焉作七悟文甚美】定是才子【溉孙荩早聪慧从武帝登北顾楼赋诗荩受诏便就上以示溉曰荩丨丨丨丨翻恐卿从来文章假手于荩後溉每和御诗上辄手诏戏溉曰得母贻厥之力乎】可假之於少荩【帝又赐溉连珠曰砚磨墨以腾文笔飞毫以书信如飞蛾之赴火岂焚身之可吝必髦年其已及丨丨丨丨丨丨○以上到溉传】日下无双【到洽筑室严阿幽居积岁时人号曰居士任昉尝访洽于田舍叹曰此子丨丨丨丨】宋得其武梁得其文【梁武谓任昉曰诸到可谓才子昉曰臣尝窃议丨丨丨丨丨丨丨丨】未尝旁膝【洽美容质善言吐弱年听伏曼容讲丨丨丨丨伏深叹之○以上到洽传】耿正【到仲举无他艺业而立身丨丨○以上到仲举传】长柯斧【王玄谟攻滑台垣护之以百舸为前锋进据石济及魏救将至驰书劝玄谟急攻之不见从玄谟败退不暇报护之而魏军悉牵玄谟水军大艚连以铁鎻三重断河以絶护之还路河水迅急护之中流而下每至铁鎻以丨丨丨断之魏人不能禁唯失一舸○以上垣护之传】不负饮食【桓荣祖少学骑射或曰何不学书荣祖曰曹操曹丕上马横槊下马谈论此可丨丨丨丨矣君辈无自全之技何异犬羊乎】自可相拍手笑杀【明帝初即位四方反除荣祖冗从仆射遣说徐州刺史薛安都安都曰今京师无百里地莫论攻围取胜丨丨丨丨丨丨丨】大蹄马【荣祖曰今虽天下雷同正是速死无能为也安都曰不知诸人云何我不畏此丨丨丨在近急便作计】翔鹄云中谓左右当生取之【垣荣祖善弹登西楼见丨丨丨丨丨丨丨丨丨丨丨于是弹其两翅毛脱尽坠地无伤养毛生後飞去其妙如此】动足下牀【苍梧欲危害齐高帝帝欲奔广陵起事荣祖谏曰公今丨丨丨丨使恐有叩台门者公事去矣】以铁为书镇如意【高帝尝以书案下安鼻为相丨丨丨丨丨丨丨甚壮大以备不虞○以上垣荣祖传】以蒱戏取之【孝武末年贪慾刺史二千石罢任还都必限使奉献又丨丨丨丨丨要令罄尽乃止】被赕刺史【垣闳为益州刺史送献倾西资之半明帝犹嫌其少及闳至都诣廷尉自簿先诏狱官留闳于是悉送资财然後被遣凡蛮夷不受鞭罚输财赎罪谓之赕时人谓闳丨丨丨丨○以上垣闳传】水中一旦忽生洲【张兴世居临沔水自襄阳以下至于江二千里先无洲屿兴世初生当其门前丨丨丨丨丨丨丨年年渐大及兴世为方伯而洲上遂十余顷】我虽田舍老公乐闻鼓角【兴世父仲子兴世欲奉往襄阳爱乡里不肯去尝谓兴世曰丨丨丨丨丨丨丨丨丨丨汝可送一部行田时欲吹之兴世素恭谨畏法譬之曰此是天子鼓角非田舍公所吹】先人必当惊怖【兴世欲拜墓仲子谓曰汝卫从太多丨丨丨丨丨丨兴世减撤而行○以上张兴世传】性怯畏马无力牵弓【张欣泰不以武业自居年十余诣褚彦回彦回曰张郎弓马多少答曰丨丨丨丨丨丨丨丨彦回甚异之】将家儿何敢作此举止【欣泰为直合步兵校尉领羽林监下直辄着鹿皮冠纳衣锡杖挟素琴或启武帝帝曰丨丨丨丨丨丨丨丨丨】负弩射雉【欣泰屏居家巷置宅南冈下面接松山丨丨丨丨恣情闲放声伎杂艺颇多开解○以上张欣泰传】两世无渭阳情【陈郡谢重王胡之外甥也于诸舅敬礼多阙重子绚袁湛之甥也尝于公坐慢湛湛正色谓曰汝便是丨丨丨丨丨丨○以上袁湛传】遒艶【袁淑文采丨丨】生出彪口【前废帝时袁顗虑祸求出为雍州刺史加都督顗舅蔡兴宗曰襄阳至恶
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:40:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>