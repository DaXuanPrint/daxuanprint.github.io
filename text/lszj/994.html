<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,杨文忠三录序,杨文忠三録巻一,杨文忠三録巻二,杨文忠三録巻三,杨文忠三録巻四,杨文忠三録巻五,杨文忠三録巻六,杨文忠三録巻七,杨文忠三録巻八,杨文忠公三录全文在线阅读,杨文忠公三录全文在线下载,大玄古籍书库">
<meta name="description" content="明杨廷和著。8卷。书前有明嘉靖六年(1527)著者序、万历三十一年(1603)温纯序,另有乔宇序,年分不详;“辞谢录”前又有明嘉靖元年(1522)林俊序。清乾隆四十六年(1781)纪昀等校后发抄,集于国立故宫博物院所藏清文渊阁本四库全书史部内。著者宪宗成化十四年(1478)进士。弘治二年(1489)进修撰,改左春坊左中允,侍皇太子讲读,拜左春坊大学士,充日讲官。正德二年(1507)由詹事入东阁属典诰勅,改南京吏部左侍郎,迁南京户部尚书,兼文渊阁大学士,参预机务。后加少保,兼太子太保,再加光禄大夫柱国,迁改">
<title>杨文忠公三录_杨廷和_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">杨文忠公三录</span> <br/>
          作者： <span class="inputVal" id="bkauthor">杨廷和</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,奏议,完结</span> <br/>
          字数： <span class="inputVal" id="bknum">[book_length]92424</span> <br/>
          说明： <span class="inputVal" id="bkdec">明杨廷和著。8卷。书前有明嘉靖六年(1527)著者序、万历三十一年(1603)温纯序,另有乔宇序,年分不详;“辞谢录”前又有明嘉靖元年(1522)林俊序。清乾隆四十六年(1781)纪昀等校后发抄,集于国立故宮博物院所藏清文渊阁本四库全书史部内。著者宪宗成化十四年(1478)进士。弘治二年(1489)进修撰,改左春坊左中允,侍皇太子讲读,拜左春坊大学士,充日讲官。正德二年(1507)由詹事入东阁属典诰勅,改南京吏部左侍郎,迁南京户部尚书,兼文渊阁大学士,参预机务。后加少保,兼太子太保,再加光禄大夫柱国,迁改吏部尚书武英殿大学士,进少傅,兼太子太傅谨身殿大学士,卒谥文忠。本书辑著者历任诸职所作奏疏。书名三录,实分四部:(1)题奏前录,明武宗正德(1506—1521)年间所上; (2)题奏后录,明世宗嘉靖(1522—1566)年间所上;(3)视草余录,明武宗正德年间至明世宗嘉靖年间任职内阁时所作;(4)辞谢录,正德、嘉靖年间所上。“题奏前录”与“题奏后录”内有自劾不职乞赐罢黜以答天遣疏、请遵祖训以光圣德疏、请处决重囚疏、论紧急贼情疏、议处反贼疏、议处反贼第二疏、请慎重调理疏、请正大狱疏、论大婚诰谕疏、论大婚诰谕第二疏、请一法令以息群议疏等目。“视草余录”记朝廷奏对之言及政事可否之议。“辞谢录”辑辞职谢恩诸疏。</span> <br/>
          封面： <span class="inputVal" id="bkimg">Z_6462.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]杨文忠公三录
[book_author]杨廷和
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,奏议,完结
[book_length]92424
[book_dec]明杨廷和著。8卷。书前有明嘉靖六年(1527)著者序、万历三十一年(1603)温纯序,另有乔宇序,年分不详;“辞谢录”前又有明嘉靖元年(1522)林俊序。清乾隆四十六年(1781)纪昀等校后发抄,集于国立故宮博物院所藏清文渊阁本四库全书史部内。著者宪宗成化十四年(1478)进士。弘治二年(1489)进修撰,改左春坊左中允,侍皇太子讲读,拜左春坊大学士,充日讲官。正德二年(1507)由詹事入东阁属典诰勅,改南京吏部左侍郎,迁南京户部尚书,兼文渊阁大学士,参预机务。后加少保,兼太子太保,再加光禄大夫柱国,迁改吏部尚书武英殿大学士,进少傅,兼太子太傅谨身殿大学士,卒谥文忠。本书辑著者历任诸职所作奏疏。书名三录,实分四部:(1)题奏前录,明武宗正德(1506—1521)年间所上; (2)题奏后录,明世宗嘉靖(1522—1566)年间所上;(3)视草余录,明武宗正德年间至明世宗嘉靖年间任职内阁时所作;(4)辞谢录,正德、嘉靖年间所上。“题奏前录”与“题奏后录”内有自劾不职乞赐罢黜以答天遣疏、请遵祖训以光圣德疏、请处决重囚疏、论紧急贼情疏、议处反贼疏、议处反贼第二疏、请慎重调理疏、请正大狱疏、论大婚诰谕疏、论大婚诰谕第二疏、请一法令以息群议疏等目。“视草余录”记朝廷奏对之言及政事可否之议。“辞谢录”辑辞职谢恩诸疏。
[book_img]Z_6462.jpg


[book_title]提要
【臣】等谨案杨文忠三録八巻明杨廷和撰廷和字介夫新都人成化戊戌进士官至华葢殿大学士文忠其諡也事迹具明史本传是编名为三录实则题奏前录一巻题奏后录一巻视草余录二巻辞谢录四巻凡四种题奏前录正徳时所上题奏后录嘉靖时所上乔宇为之序又有自序谓官内阁时凡朝廷奏对之词政事可否之议随事录之序题嘉靖六年而所记止于嘉靖二年则廷和以嘉靖三年正月去位也其中有足与史参考者如武宗本纪十三年正月丙午至自宣府命羣臣具防帐羊酒郊迎御帐受贺此书载上传谕五府及团营三大营各为旗帐奉迎廷和不从钱宁及廖鹏张龙屡传防要胁廷和终不从驾回竟不用旗帐上意亦无所忤据此则本纪书其始未详其卒此书乃具其首末又此书载正徳十四年正月七日散本官送兵部侍郎冯清奏捷本至内阁欲拟防奬励威武大将军廷和执不可张龙钱宁相继催取廷和卒拟防奬励冯清而不及威武大将军一字又载慈夀遣散本官传谕欲改懿防为圣防廷和力争至再方寝又载夀安后崩世宗坚欲持丧三年且拟颁遗诰廷和力争乃仅服二十七日于宫中遂止遗诰之命凡此数事本纪及廷和本传俱不载又欲擒戮江彬及议兴献庙曲折始末亦较史为详辞谢录皆辞职谢恩诸疏林俊为之序其巻帙多于三录而不在三录之数以一人之事非国政也其奏疏有过于朴率之病然告君以达意为主不以修词为工如正徳中请慎重郊庙疏请还宫疏嘉靖中请停斋醮疏皆指陈时在当日可谓谠言其他亦多切直中理言虽质直而义资啓沃固与春华自者异矣乾隆四十六年十月恭校上
总纂官【臣】纪昀【臣】陆锡熊【臣】孙士毅
总　校　官【臣】陆费墀

[book_title]杨文忠三录序
少师石斋先生杨公自正徳间以首相值时多虞内蛊外衅而以一身任天下之重佐理匡救啓沃扶翊凡可为社稷利者竭尽心力为之无顾忌卒成中兴济之功天下之人盖隂受其赐而有不能尽知者也今观奏藁曰答天谴遵祖训戒游逸数疏皆格君心正国体之大者他如谨名号节权幸之有以慑奸回之气而禠其魄宸聪方悟而公以忧去矣向使公在位国家弊端之开当不知是又三年武皇亟召公还则憸人壅间窃弄之势巳牢不可破北狩方毕遽复南征内降数下欲以至尊称将领促公定草且动以危言于是廷臣諌者多毙杖下孰敢有犯雷霆之怒者乎公陈説大义执奏愈厉竟不从既而翠华久驻南都公见诸播告之词居守之议者悉中机防凡郊享诸大政令连章迭上务请回銮而后巳夫辅相之职将顺者易匡忤者难公处不可为之时能为人所不敢为之事虽古名臣之风采何以加焉未几武皇升遐羣奸汹汹正国势危疑之际公顷刻间决定大防戡剿乱逆实以身蹈不测之祸事势当此可不谓之难且急邪今圣皇继统公亲扶日毂而厘革诛罚之典又经画精明世一变而为安厥功尤伟乃知天所以留公者正以为今日用也然公有此丕绩方谦虚持盈惴惴焉以盛满为惧是其体国之忠忧世之志人可得而测其涯涘哉书曰乃心罔不在王室传曰临大节而不可夺若公者真所谓社稷之臣矣宇辱公知爱久因读公奏劄诸草少寓賛述之意并敢以功之成于前者为公庆而以功之图于后者为公祀也光禄大夫柱国少保兼太子太保吏部尚书前南京兵部尚书防赞机务太原乔宇序
杨文忠三录序
视草余録者録在朝奏对之言及政事可否之议也何为録之志愧也廷和承乏内阁前后十有八年视近嵗诸臣号为颇久初从文正李公后因以寡过及文正去任事多龃龉凡闗切利害之大者知之必言言之必尽虽未得尽如所请而先帝毎优容之一无所忤寅恭勑以雷霆临之不力执则事日非而国体益亵一难也于时六龙出狩宸居虚拱且嵗余二宁谋益人势将倾行则有骇舆之虞居则有固圉之责二难也銮舆既回大行事迫四家环布毫发失宜虀粉立至三难也既而肃皇帝入御遭逢何竒比议大礼则以鱼水之投而为氷炭之隔四难也公周旋其间停威武勑不草竟见信任居守维鼎擒瑾诒彬押虎逐狼外宁内安人孰不服公有定倾之功然后手扶日月启四十六年丕承之烈又孰不归公有定防之忠比其力辞伯封耻为灞上之请宁守硁硁不从永嘉之议又熟不亮公有信心之征而言必信在朝廷可以表纳谏之美在臣不可以见敬事之义藏之箧笴姑以示我后人不必其传之久逺也嘉靖六年丁亥秋八月丙午石斋杨廷和序
杨文忠三录序
隆庆庚午余为台史而内江赵文肃以阁学兼领台事属边报急京师戒严公语余曰新都杨文忠当武皇时肘腋大奸弄之掌上顿安宗社傥借筹边何皇皇如此日继得公所撰文忠墓祠碑读之信公知文忠而言之非茍也万厯已亥余为工相与惟一二同志之贤是赖今上入继大綂推诚委任化理维新时有献纳不过仰承德意坯土细流无补海岳亦惟同志之助勉强从事以至乞休而归居常自念平生遭际最胜在任最久而器识最下驱策不前所为报効者止于如此上负圣明下负所学多矣视草之余随事录之用以志愧一曰儿辈见之请曰昔人有所著述多在闲居之日今政务丛委应接不暇仓卒纪录未必无所遗忘柰何輙语之曰政恐久而或遗乃役志于此纵不能悉犹愈于通无所述也若昔人归田之录间取士大夫之笑谈天顺曰録或涉公卿之美刺今兹所録皆亲承天语及阁中日常议拟闗系职业者此外一无所附事有介时则永嘉进而公退永嘉之难难在违众公之难难在婴鳞而卒之易名皆不失为忠虽永嘉盖棺即允公则蒙庄皇帝以肃皇帝遗命而及然肃皇帝知公不忘公之心一也惟是肃皇帝知公人人能言之毅皇帝知公信任公未有能言之者初公制归有召守趣终制即起异数也谏斋祀止织造停两挂印率勉从疏留浃旬或月余未有竟不下者中使诣公或罗跪有罪逮系不少假竟安国家于磐石非毅皇帝知公信任公宁至此公乡人左司马赵公合刻公视草题奏辞谢三録于楚以序属余余题曰杨文忠公三録为辅弼龟鉴而因追颂我朝列圣慎简辅弼而崇重之竟延国家有道灵长之庆如此亦可为万世当宁献万厯癸夘上元日侍经筵资德大夫正治上卿都察院掌院事左都御史闗西温纯序

[book_title]杨文忠三録巻一
明　杨廷和　撰
题奏前録
自劾不职乞赐罢黜以答天谴防
具官臣杨廷和等谨题为自劾不职乞赐罢黜以答天谴事臣等伏见皇上昨以乾清宫被灾既下令羣臣同加修省复申勅所司直陈时政即古昔圣帝明王遇灾而惧之心也切惟灾变之来感召有自皇上嗣登大寳十年于兹寛仁爱人任用贤俊刑政无失惠泽覃敷宜乎景福茂膺休徴协应夫何近岁以来灾异递见水旱频仍盗贼纵横兵戈不息强敌侵扰边境未宁五星失度千里飞蝗陨霜雨雹之非时地震天鸣之相继军民困苦帑藏空虚人多怨咨天不悔祸兹乃复有此变宗庙震惊臣民悚惧圣明在上何以致之感召之由实在臣等葢臣等徳薄位高力小任重陛下有上智之资而臣等无格心之学陛下有大有为之志而臣等无济时之才议论不足以禆万几之裁决诚意不足以动九重之视听先事既无开陈之益临事又无匡救之功瘝旷有年忧慙无地若复依违不去将恐过咎愈深一时之物议既难茍容后世之公评岂能终掩况周官燮理不备其人而汉庭防免亦有故事辄敢披沥悃诚冒干天听伏望俯从寛贷特赐罢归别选贤能以充委任庶賛化得人而变可弭矣然消复之道惟赖于圣明而转移之机正在于今日尤望陛下念皇天付托之重祖宗创造之艰天下生民仰戴之切早朝宴罢以延接羣臣深居简出以颐养圣体九庙之烝尝必亲其事两宫之孝养必主于诚经筵勤日讲之御殿庭复面奏之规大开言路通达下情还兊调边兵以谨外防革禁中市肆以肃内令出西僧于外以絶异端罢皇店之设以通商贾停止一应工作以惜民力减免各处织造以节民财任用正直忠良之士亲信老成持重之人夙夜孜孜图惟治理将见人心悦服天意咸孚和气薫蒸政教旁达羣盗望之而革心四裔闻之而向化宗社万万年无疆之庆也臣等无任激切恳祈之至正徳九年正月十九日圣防上天示警朕心弗宁寝食遑遑卿等致意朕已悉知九庙两宫惟日是谨早朝深居朕自处置经筵等项已有成规边兵只照前防市肆常理西僧旧制俱不必改动皇店严加禁约下人工作织造着该衙门条陈缓急来看方殷事冗宜尽心辅导以纾朕之不逮用保康宁以寛朕懐所辞不允该衙门知道
请遵祖训以光圣徳防
具官臣杨廷和等谨题为遵祖训以光圣徳事臣等闻之礼莫重于视朝禁莫严于宫卫自古帝王之治天下必谨视朝之节以观示臣民严宫卫之防以消弥祸变我朝列圣尤致谨于斯伏覩皇明祖训所载有曰朕以乾清宫为正寝晚朝毕而入清晨星存而出除有疾外平康之时不敢怠惰此所以畏天人而国家所由兴葢言视朝之当谨也又曰凡帝王居安常懐警备日夜时刻不敢怠慢虽亲如骨肉朝夕相见犹当警备于心葢言宫卫之当谨也此皆忧深思逺制治保邦之言圣子神孙所当时时诵读守为家法者也防惟皇上聪明天授政令之施动遵祖训近年以来朝防庆贺或至迟暮其初葢因一时起居违和而然积习既乆遂以为常传之外朝将谓纵耳目之玩极心志之乐观听之间不无惶惑去岁以来拣选人马亲自校阅其事葢因一时敌冦犯顺而然意在御侮实非有他传之天下皆谓边兵非宿卫之人禁御非操练之所疑似之间未免惊骇臣等职居辅导出入禁闼虽随事纳规时有陈请縁议论不足以发明事体诚意不足以孚契圣心尸素有年愧悚无地伏望皇上鉴皇祖之训典察臣等之愚忠自今以后夙兴视朝躬亲祀事乘清明之气以裁决万机竭享献之诚以昭格九庙仍选用方直以为侍从信任老成以为腹心军士操练必于演武之所朝夕督励付之将领之官推恩左右体悉勤劳启处以时庶不有劳于圣体闗防既谨亦可尽释于羣疑将见圣徳日新天心悦豫神人胥庆和气致祥宗社万万年无疆之休端在此矣臣等下情无任激切祈望之至正徳十年正月十七日
请宣布捷音并防决囚防
具官臣杨廷和等谨题为宣布防音并防决囚事近该两广四川奏到防音例该宣防因圣驾在边未及举行今大同又奏到防音内开分布将士随机应变皆出皇上神谋妙筭以致大有成功臣等下情不胜庆幸然非早赐回銮临朝宣防则天下臣民何由知皇上逺出巡边有此除冦安民之功哉况决囚日期已近若该科三覆奏既下各项该决重囚本日即当押赴市曹依律处决其家人或有击鼓防寃等项皆当临时奏请取自上裁非比别项事情可以预先裁定伏望皇上早赐回銮宣防示众既以彰天威于天下而亦不废毎嵗处决重囚之旧典臣等不胜恳切祈望之至正徳十二年十一月某日
请处决重囚防
具官臣杨廷和等谨题为处决重囚事近该司礼监官传谕圣意欲将今年该决重囚曽经刑科三覆奏者俱押赴市曹示将处决以警防恶之徒随即传防取回仍送各该原问衙门照旧监禁此固皇上用刑警众而又慎重人命不轻杀戮之意但臣等窃谓圣驾既逺临边境凡赍去一应题奏事理往返动经旬日然后得防批出行下所司今乃不出半日之内概将该决重囚方欲处决随即取回则人心孰不惊疑以为是何衙门顷刻之间便从何处得奉防意如此之速不知将何辞以解之况重囚临刑其亲属有击鼓诉寃者直鼓给事中于校尉手上批字走赴市曹暂免行刑具本连鼓状封进防裁决或杀或留皆在临时有难预处此系祖宗旧制累朝遵行孰敢轻变所以臣等前日拟票欲将各项该决重囚俱且监着留待明年秋后审録毕日照旧三覆具奏依律处决伏望仍依原票批出庶事体允当人心不至惊疑而于祖宗立法之意朝廷钦恤之仁亦两全矣伏惟圣明鉴纳正徳十二年十一月二十三日
请大祀看牲防
具官臣杨廷和等谨题为大祀看牲事照得毎岁大祀天地俱先期十二月初一日圣驾躬诣牺牲所看牲此祀天之礼乃祖宗旧制国家大事至严至重非他礼仪可比累朝遵行惟谨皇上临御以来亦已十二举矣天心孚祐福祉无疆端系于此近日有防闰十二月初一日看牲较之往岁已迟一月即今日期将近未覩回銮中外人心曷胜悬望且圣驾在外已逾三月臣等内外臣工遥望天顔无由瞻拜怅怅然如人子之逺违父母而身无所依也朝夕食寝岂能自安况边塞苦寒圣体勤劳意外之虞又有不可不防者此尤臣等之所大虑伏望圣明念一身为天地宗庙社稷之主而郊祀看牲大礼不可一毫少忽亟降明防振旅还京实天下臣民之至愿也臣等无任忠爱拳拳之至正徳十二年十二月某日
自劾不职乞赐罢归田里防
具官臣杨廷和等谨奏为自劾不职乞赐罢归田里事臣等窃惟朝廷设置公卿辅弼之臣望其陈力効忠将顺匡救以共成天下之务非徒取其充位而已兹者皇上出巡边境数月未回中外人心日夕忧惧臣等备员内阁职专辅导平日既无格心之学临事又非济时之才窃位素餐涓埃莫报虽尝累疏奏请回銮又不能少回天听以慰天下臣民之望诚恐一旦祸患之来出于意料之所不及则臣等虽贬窜诛殛亦不足以赎其罪矣伏望皇上俯察愚诚奋施干断亟将臣等即日罢归田里以为人臣不能尽忠之戒别选贤能代居重任庶防或有转移感动之机而臣等虽退犹进虽死犹生也臣等无任迫切殒越俟命之至正德十二年某月某日
请回銮看牲防
具官臣杨廷和等谨题为速请回銮看牲以成大礼事今日早该司礼监太监萧敬等于左顺门传奉圣防今特差太监张永魏彬张忠赵林赍帖传与司礼监太监萧敬等知道即今尚有边报未宁目下不得便行所有闰十二月初一日起照旧差官轮流看牲不误大祀天地尔各衙门大小官员各要安心办事该衙门知道钦此臣等窃为人君之道莫大于敬天敬天之礼莫大于郊祀是以我祖宗列圣百五十余年来毎遇郊祀必于前一月躬往看牲嵗之首月卜日行礼所以天心克享而天下乆安仰惟皇上为天之子受祖宗列圣之天下果能上体祖宗列圣之心以事天则天之眷我皇上亦将无异于祖宗列圣之时矣今驻跸闗外乆未回銮顾谓边报未宁便欲差官先行轮看臣等愚昧心窃未安况边报纵有未宁自有各该镇巡等官分任其责皇上但当专其委任明信赏罚则边境自尔无虞岂可以是为词遂欲废此百五十余年盛典万一天下臣民及各处宗藩有疑于此而具奏问故则将何説以应之此事系国安危利害不小伏望皇上俯从臣等所言收回新命即日回銮躬徃南郊看牲以成大礼则人心安而天意悦宗社万万年无疆之庆端在是矣臣等不胜恳切俟命之至正徳十二年十二月某日
请回銮看牲第二防
具官臣杨廷和等谨题为请驾看牲事臣等数日前防闻回銮有期不误看牲下情不胜欣庆近日礼部又节奉圣防闰十二月初一日起照旧差官轮流看牲不误大祀天地臣等愚昧心切不安未敢奉命是以不避斧钺防诣居庸闗下北望稽首昧死上请伏望皇上念郊祀大礼祖宗旧制速赐回銮躬往看牲毕然后羣臣以次往看庶得不废旧制克成大礼实宗社万万年无疆之庆也谨题请防正徳十二年十二月二十七日
论紧急贼情防
具官臣杨廷和等谨题为紧急贼情事近日武清东安等县卢沟桥及清河店等处四面俱有盗贼生发少则四五十人多则百十余人披带盔甲兵器摆列马队旗号刦掠村店烧燬房屋杀掳人口抢夺财物敌杀官军数多徃来公差内外官员人等悉被其害道路为之不通而京城之内东直门及大时雍等坊强贼白日杀人刦财亦往往有之即今各该地方报到贼情殆无虚日该部奏请调度军马支给钱粮未奉明防难以擅便施行不无有误事机臣等窃思前项盗贼固由饥寒穷廹不能聊生以至于此实亦数月以来窥知圣驾逺狩边境京城居守无人投间抵隙肆无忌惮若不及早扑灭恐致日渐滋蔓不但如近年刘六杨虎之祸而已诚不可不虑也伏望皇上以宗社为忧以生灵为念及早还京庶防诸司章奏易于上达九重裁断便于奉行彼强梁不逞之徒不待捕而自然潜消退伏矣况今郊祀天地时享太庙正旦朝贺各项大礼相继在迩所以耸四方之观聴系天下之人心者尤在于此诚不可不慎也此实治乱安危之几臣等故敢昩死为陛下言之伏望圣明独运干刚深惟至计俯垂聴纳天下幸甚臣等不胜恐惧激切之至正徳十二年闰十二月某日请慎重郊庙元旦等项大礼以慰神人疏
具官臣杨廷和等谨题为慎重郊庙元旦大礼以慰神人事照得嵗暮孟春时享太庙及正月元旦节临朝受贺皆系朝廷大礼而大祀天地其事尤重自古至今惟天子得以祀天地葢人君为天之子实天地之主也非天子而祀天地则必不能上享天心以觊天之锡福降祥于天下而祖宗在天之灵惟圣子神孙是凭是依自銮舆出闗巳经五月祖宗神灵亦切望圣驾早回躬行奠献以得有所依归祖宗之祀天地皆极其精诚未尝少有怠慢其説载于祖训中所列严祭祀条者甚详又元旦乃一嵗之首履端之庆锡自朝廷四方万国皆欲遂其瞻仰祝颂之诚今去郊天享庙及元旦临朝之期甚近伏望皇上速赐回銮恪遵祖训躬行大礼使天人上下皆有所主祖宗神灵皆有所依实宗社万万年无疆之庆也臣等不胜恳切仰望之至正徳十二年闰十二月二十二日
请驾还京防
具官臣杨廷和谨题为请驾还京事伏惟圣驾在外巳余一月臣等犬马之情依依恋慕以日为年近又风闻亲统六师将出喜峰口外使人招引三卫人等近边交易人情惶惶莫知所措臣等窃念兵以治乱如药以治病无病而服药非养生之术也无事而好兵非治安之道也见今三卫人等朝贡以时边境安靖无可征之罪无可乗之衅陛下不知聴何人之言用何人之策轻啓兵端逺临边境如无病之人试大毒之药又率易自用不付之良医之手况炎天酷暑非出兵之时深山茂林非行兵之路万一变生不测不知谁任其罪此在凡人稍知自爱者尚不肯为而谓陛下为之乎臣职在辅导坐视不言万死莫赎伏望俯赐鉴纳早回銮舆深居九重颐养圣体以兵政委之兵部以边备责之边臣坐收不战之功永建无疆之业实宗庙社稷之福天下臣民之庆也臣不胜激切祈望之至谨题请防正徳十三年四月某日
请圣驾还京以安宗社以慰人心疏
具官臣杨廷和谨题为恭请圣驾还京以安宗社以慰人心事伏惟圣驾出幸今巳一月矣内外人心栗栗危惧又有讹言传播总督军务威武大将军名号及巡幸山西陜西河南山东南北直隶之説愚民无知转相告语甚至扶老携防逃避山谷此风一传闗系甚大臣愚窃念自古人君乗舆逺幸或以边境侵扰或以臣下逆命皆因不容巳之势乃有不得巳之行今陛下当无事之时为有事之举虽有内外左右忠良之臣谏亦不闻言亦不入不知圣明之见何以出此见今邦畿逺近盗贼公行江淮南北大水为患各处灾异奏报不絶士马疲劳财用匮乏天变于上人怨于下诚恐朝廷之忧不在边方而在腹里不在四裔而在百姓也伏望早回銮舆亟下明诏将前日讹言所传一切禁约改正自今以后有仍以总督威武大将军名号见于文移行下官府者坐以诈传圣防重典其原日调来边兵俱各放回本镇照旧操守原留随侍将官亦宜因能授任使之各守职业示以寛大之恩消其疑畏之念陛下深居宸极颐养天和以奉慈闱之懽以俟前星之耀则事体自定人心自安宗社万万年无疆之福也臣受恩深厚衰病日加屡疏乞休未防俞允困卧床褥与死为隣前项事情目击耳闻痛切心肺义不容于不言情不忍于不言故敢冐死言之伏望圣明俯赐采纳不胜幸甚正徳十三年十月某日
止侍郎冯清奏防疏
该司礼监发下整理兵马粮草等项侍郎冯清奏到防音二本臣等仰惟皇上亲统六师指授将士在于陜西宁夏延绥各边及蓟州等处地方斩获贼级数多圣武布昭敌人逺遁礼宜宣防庆贺随征将士亦宜论功行赏但冯清本内俱开有钦差总督军务威武大将军总兵官镇国公朱字様恐于事体有碍无以传示天下垂法后世臣等未敢轻易拟防伏望皇上将前项题本不必批出仍令冯清另行具奏止是明言仰遵成筭致有此防庶事体当而人心安矣所有前项题本谨随揭帖封进伏乞圣明鉴纳正徳十四年正月某日
止逰幸疏
具官臣杨廷和等谨题臣等荷国厚恩切官内阁供职无状心切忧惭窃见近日以来在京各该衙门题奏一应军马钱粮要事情动经旬月犹未得防事多壅滞不行又道路相传圣驾不时巡行市肆或至夷馆菜园等处逰幸夜或不归甚至驰骤街衢冲冐风雨深更静夜出入宫门臣等初闻且惊且疑未敢轻信巳而流传既久众议纷然今亦不敢不信况闻逺处军民皆有不美之谈臣等之心尤有不胜其隐忧者谨具奏闻伏惟圣明鉴纳自今以后切望尊居九重裁决庶务颐养天和茂隆国本流通政务安内攘外绵宗社亿万年无疆之庆臣等不胜惓惓至愿正徳十四年某月某日
请上尊号疏
臣杨廷和等谨题臣等仰惟圣母皇太后克配先帝诞育圣躬自皇上临御以来徳化敷海宇宁谧是皆祖宗列圣洪庥及圣母余庆致然也以此臣等下情议谓宜如天顺年间英宗皇帝加上皇太后孙氏尊号及成化年间宪宗皇帝加上皇太后周氏尊号故事请于圣母今尊号慈夀二字之上加至四字以极尊崇用彰皇上圣孝此亦中外臣民所同致愿者也如防圣明嘉纳特赐允行臣等谨当议拟上请取自圣裁仍乞预勅礼部具仪行礼颁示天下谨题请防正德十四年三月某日
【时外议喧传圣驾将南廵乃上此疏将借以留止圣驾竟不报】议处江西事情防
臣杨廷和等谨题本月十四日早该司礼监太监萧敬等同到内阁送下御史萧淮所奏一本传谕圣意令臣等看详议处臣等看得本内开称宁王听信奸人出入王城拨置主使陵轹官府强胁郡王虐害忠贞招纳亡命打死平人覇占官民田土差来内官旗校人等潜住京师经年累月前后踵接不知何所营谋及江西镇巡官太监毕真都御史孙燧御史林潮不能以理规正却又过为推善等情其拨置主使之人各有指名又与前次本府典寳副等官阎顺等所奏大略相同事闗宗社大计宜存逺虑臣等查得宣徳初年赵府被人诉告不法事情我宣宗皇帝遣驸马都尉袁容都御史刘观赍捧勅书前去戒谕赵府随即献还防卫及羣牧所朝廷待之如初合无照依前例冩书一道遣司礼监太监驸马都尉都御史各一员领勅前去宣谕皇上保全宗室至意姑从寛贷令其献还防卫并屯田仍属江西都司管辖其所奏占种官民田土等项亦各退出先年听招贼首凌十一闵念四等及其徒党逐一散遣一应拨置人员不许仍前在府出入仍勅江西镇守巡抚巡按三司等官并护卫指挥千百戸总旗等一一遵奉施行如此庶防朝廷亲亲之情祖宗世守之法两尽而不废矣臣等未敢擅拟伏乞圣裁正徳十四年某月某日
论镇守官勅书防
【宣府巡抚官勅旧与大同稍异都御史寗杲有宣府之命谋欲易之如大同防宣府镇守太监刘祥大同马锡俱随驾在京因请以巡抚责任备载太监总兵勅内司礼监屡来传谕上意执奏如后】
看得各处镇守巡抚等项官员各有职掌备载勅书此系祖宗累朝旧制臣等遇凡奉防撰写止是检抄旧稿换新命职名间有因事加添责任亦必该部议奏得防明白开具印信手本送到内阁然后据其原行増入勅内事毕随即照旧查改未有该部无行辄敢擅用已意撰拟以更旧制伏乞圣明鉴纳正徳十四年六月初一日
论镇守官勅书第二防
臣等窃见我朝命各处镇守总兵官统领军马防御战守廵抚都御史抚安军民禁革奸弊镇守太监托以腹心之寄各有一定职掌祖宗累朝勅书彼此不同皆有深意此固祖宗累朝之成法亦皇上世守之成法也是以臣等于宣大二处镇廵等官勅书只遵奉皇上成法抄誊旧稿进呈请防书冩不敢茍从一时新命葢虑他日圣心悔悟责怒臣等以为不能恪守旧制加以罪戾则臣等死有余愧矣以此谨将寗杲勅书仍照前任廵抚官旧稿封进伏乞批下誊黄早令前去廵抚以安地方庶不悮事臣等愚昧不胜惓惓忠恳之至正徳十四年六月初三日进初七日奉圣防朕览卿等奏词具己悉知但前次廵狩地方各官随侍偶有事件往返者数次令特通降便宜勅书易于行事永为定规
论镇守官勅书第三防
臣等看得各处地方自累朝设立镇守廵抚等官以来各官职守载在勅书先后相承遵奉惟谨未尝辄改一事葢朝廷既恪守祖宗之法彼领勅之臣自不得不恪守朝廷之法孰敢轻易陈请以干国宪今早该司礼监官传谕圣意发下揭帖欲令臣等将延绥山西宁夏甘肃陕西辽东蓟州各总兵廵抚官本等职任俱増入各镇守太监勅内縁镇守廵抚等官虽同有地方之责而城池兵马钱粮狱讼各有所司职掌责任彼此不同系干定制今一旦无故轻易变更他日律以祖宗之法孰任其咎以此臣等不敢曲为阿顺仰遵新命伏惟圣明鉴纳正德十四年某月某日
【奏上未允司礼监日来催进稿张鋭送驾回自涿州犹以为言南巡还复申前命竟不敢从】
防议江西事情防
近该南京内外守备参賛等官奏报江西宁府事情兵部巳行遵照钦依防官议处经今三日未奉明防今日又该南直隶巡抚巡按官亦各奏报前来臣等看得前项事情闗系重大处之尤宜慎重停当伏望皇上早赐宸断俯从兵部防奏事理将臣等所拟防意即日批出命将出师并勅下各该地方官员分布防御以弥大患宗社幸甚生灵幸甚臣等不胜恳切仰望之至正徳十四年七月十三日
止亲征防
臣等切念江西事情干系重大前日发下兵部防奏一本臣等再三看详若如此拟必不误事近者道路传説圣驾欲往亲征臣等闻之不胜惊惧诚恐圣驾一出京城无人居守人心未免惊疑中原盗贼所在蜂起外国闻之深入为冦命令无所禀承章防不能通达不知何以为处况宁府懐奸稔恶已非一日特以朝廷待之素厚兵端无自而起前闻圣驾有南巡之防其心已自不能无疑今又闻圣驾亲征自谓罪在不赦必将借此为词不量逆顺聚集党恶抗拒王师一则欲脱罪求生一则欲觊觎非分意外之患尤有不可测者伏望皇上俯鉴臣等一得之愚深惟宗社万年之计照依兵部防奏事理即日简命将臣前去行事如此处置决可保无他患臣等不胜激切祈请之至正徳十四年七月十三日
止亲征第二防
今日早该司礼监官发下南京内外守备等官太监黄伟等勅稿各改添朕当亲统六师等字様臣等窃虑兵机贵宻此意彼若先知必将益得自为奸计伏望圣裁各该勅稿内俱免令臣等写朕当亲统六师六字蚤赐发行庶为停当正德十四年七月十五日
论居守防
具官臣杨廷和等谨题该司礼监官发下兵部防奏一本内开多官奉防议处京师居守及防边御寇并各衙门题奏等项事宜详其所议止及防边以下居守重事未尝议及臣等看得京师居守闗系重大古云居守一云留守本朝永乐七年太宗皇帝自南京巡狩北京命皇太子留守南京次年驾还南京又命皇长孙留守北京宣徳元年宣宗皇帝亲征汉庶人命郑王襄王居守此祖宗累朝居守故事人所共知今圣驾亲征京师根本空虚无人居守伏望圣明留神裁处宗社幸甚正徳十四年八月初五日奉圣防居守照南京内外守备事例司礼监内阁内外坐营等官府部九卿并科道等官东厰锦衣卫俱各给与勅书一道该衙门知道
止取空头勅防
该司礼监传谕圣意令臣等撰冩动调湖广等处土兵空头勅书臣等看得兵部先次防议及覆奏侍郎王宪本内并无开载调土兵事情此实地方利害所闗未可轻议臣等难以擅拟伏乞圣裁正徳十四年某月某日
请降诏防
臣等查得先年宁夏寘鐇反叛朝廷命将出师之时曽颁诏书告谕天下今江西宸濠背逆天道谋为不轨杀害守臣焚刦郡县地方被其荼毒比之寘鐇其罪尤甚皇上亲统六师奉天征讨与寻常遣将用兵事体大有不同正宜照依前日明防颁降诏书大诰天下使知宸濠罪大恶极覆载不容王师之出实非得巳臣等所拟寛恤事宜惟欲除首恶分释胁从固结人心保防邦本谨随揭帖封进伏望圣明俯垂睿览即赐施行天下臣民不胜欢庆正徳十四年某月某日
改拟诏草第二防
臣等昨日拟进诏书条欵止据各衙门开送事件参以旧例议拟进呈以俟宸断但恐中间或有窒碍今臣等再加斟酌删去六条另具揭帖封进伏乞圣裁早赐施行以慰人心以全事体臣等不胜幸甚正徳十四年某月某日
改拟诏草第三防除去罪已之言
臣等看得宸濠悖逆反叛罪恶贯盈皇上赫然震怒兴师讨罪虽已革其王爵削其属籍但未明诏天下天下之人恐尚未知宸濠之罪大恶极至于如此近日各处奏题本内往往仍旧提冩宁府字様见者皆愤惋不平实于事体未便今臣等再行撰拟诏防上请定夺一应寛恤条件俱各停止以俟大功告成之日另议施行则人心慰安而逆贼指日可擒矣伏乞圣裁正徳十四年某月某日
进勘合字防
臣杨廷和等谨题为公务事照得功赏勘合并底簿自正徳九年置立兵部节次领出填冩用尽合无更造底簿二十扇勘合纸二千张送下奏拟字号等因正徳十四年十月二十七日奉圣防是钦此钦遵今检得羣书句中二十字拟进谨题请防计开提剑云雷动垂衣日月明妙筭干戈止神谋宇宙清正德十四年某月某日
请掣回南征军马防
具官臣杨廷和等谨题仰惟皇上御驾亲征圣武布昭神威逺震旬日之内江西逆贼遂已成擒余党解散皇上睿谋妙筭委任得人以致成功之速如此海内臣民曷胜欣庆臣等尤有私忧过计不敢不为陛下言之伏见近日宣府奏报兴和城等堡敌人下营屯阔数十里日遣轻骑千百成羣入境侵扰势颇猖獗已调大同逰兵前来懐安城住劄但虑各边军马调去南征数多在镇军马缺少未免顾此失彼伏望皇上轸念西北重地万一仓猝有事恐难支持合无将调去南征军马量赐掣回本镇照旧防守仍乞圣明审度进止或专命亲信重臣前去江西防同都御史王守仁将生擒斩首逆贼名伙及逆党家口财产等项逐一查处停当奏请定夺如此则陛下既有以全内安外攘之至计又有以收南征北伐之全功实宗社万万年无疆之福也兵部覆奏大同逰击孙镇阙内亦是此意通乞圣裁正徳十四年八月二十九日
请圣驾防
具官臣杨廷和等谨题为防请圣驾还京以安人心事臣等照得近日孽藩宸濠肆行叛逆皇上念宗社大计不得已亲统六师奉行天讨先声所至威武振扬是以地方守臣仰遵睿谋指授方略遂致旬月之间元恶就擒余党悉灭此皆皇上圣武神功内外诸臣恊心用命之所致也正宜即日班师振旅还京御朝宣捷百官致词称贺俟宸濠囚槛至日通行各处亲王议罪多官防问议拟明白奏请定夺然后论功行赏诏告天下此事体重大难以迟缓陛下不可不亟为之处也臣等尤虑圣驾在外巡逰未已陆路有防涉之艰舟行有风波之险野宿有震惊之虞古人云千金之子坐不垂堂况以万乘之尊四方观听所系而可轻自贬损忽略一至此乎且师旅经过日费不赀粮饷之给竭于民之所供物用之需尽其地之所产马匹兊及种骒船夫役至孤州县正官多被逮系驿逓衙门半已逃亡河道阻塞粮运稽迟商贾不通物价踊贵官府政务俱废居民室家不保至于回民近在肘腋番僧召令随行凡若此皆自来所无之事岂不大为圣明之累哉况今各处地方灾异逓见京师乃宗庙社稷之所在而近日地震不宁江南乃国家财赋之所出而连年大水为患他如宣府氷雹大如盘瓯陜西大风至于防木其余水旱防蝗火灾不一而足召异致变必有其由又今北方拥众在边畿内盗贼蜂起而边兵缺少未见掣回天下官员朝觐在迩皆不知何以处之又况宫城之内居守无人诸司章奏乆不得出卒有事变可为寒心此实臣等之所为大可忧惧者也伏望皇上洞悟圣心深惟至计上畏天变下恤民穷不惑于浮言不牵于逸欲早赐凯旋明正大逆以雪神人之愤庶防上以妥九庙在天之灵内以慰圣母皇太后之念外以安宗室之心下以遂臣民之愿实宗社万万年无疆之大庆也臣等爱君忧国惓惓诚悃言与泪俱不觉至此无任激切瞻恋待罪俟命之至正徳十四年十月初三日
请大祀防
具官臣杨廷和等谨题该太常寺题一本内开正徳十五年大祀天地正徳十四年十二月初一日该圣驾看牲臣等窃惟郊祀天地实朝廷第一大事祖宗以来皆于毎年正月择日行礼前期一月圣驾躬诣牺牲所看牲然后文武大臣轮看百五十余年莫之有改今春郊祀乃遽移于二月轻变旧章羣心未惬议者至今惜之灾异荐臻上天示戒甚可畏也即今圣驾南征逆贼既擒俘馘将至伏望早赐旋跸大告武功之成至于郊祀看牲等项大礼务遵旧典以次举行不少废忽庶防人心慰恱天意昭孚宗社灵长之福端有赖矣伏乞圣明鉴纳正徳十四年十月初十日
请圣驾回京
具官臣杨廷和等谨题臣等仰惟圣驾南征天威逺布旬月之间逆贼遂已就擒我皇上神谋庙略致此成功正宜即时奏捷献俘大行赏赉以快人心实中外臣民之至望也臣等尤念明年正月南郊大祀天地预于今年十二月初一日圣驾看牲嵗暮并孟春等月祭享太庙等项大礼俱宜皇上躬亲奠献庶有以致其对越之诚其冬至正旦等节在朝文武百官礼当致词称贺外国四裔人员亦各进贡方物赴京朝见及天下诸司官员述职入觐皆欲瞻拜天顔以遂其朝宗之愿各处王府册封毎嵗朝廷传制遣官行礼今年尚未举行至如仲冬颁厯明春殿试等项俱系国家重事皇上御殿然后行之不可废者即今各项日期渐近臣等日夜忧思不知所处伏乞圣明留意宗社幸甚天下幸甚正徳十四年十月二十二日
请圣驾第二防
具官臣杨廷和等谨题臣等照得大祀南郊乃人君敬天第一事皇上所以仰承眷命茂膺景福者端在于此今圣驾南征罪人既得实天佑我国家所以戡定祸乱如此之速正宜奏凯班师举行大礼告成于天以致享荐之诚明年春孝贞太皇太后大祥祔庙奉安神主俱该皇上躬亲行礼非臣下所敢摄行者又今天下诸司官员赴京朝觐该吏部防官考察各衙门堂上并科道官大班纠劾必须皇上亲临黼座面赐裁决近日以来内外衙门具题事务已经累次赍奏日乆未见发出应行事情率多积滞中间如推用巡抚等项官员处置各边兵粮问拟罪犯等事动经数月未奉明防人心疑惑误事非细所据前项礼典政务委的事体闗系重大不可轻忽伏望圣明留神省览俯赐采纳中外臣民不胜庆幸正徳十四年十二月十三日
请圣驾第三防
具官臣杨廷和等谨题近日传奉圣防令钦天监另择郊祀日期今择于二月十二日行礼又孝贞太皇太后大祥神主祔庙亦该在二月初十日行礼縁前大礼俱系皇上躬亲举行今日期渐近内外人心不胜悬望伏乞銮舆早回举行大礼并将随征官军人等论功行赏以慰人心臣等幸甚天下幸甚正徳十五年正月二十二日
请圣驾第四防
具官臣杨廷和等谨题正徳十五年二月二十一日该司礼监太监萧敬等传奉圣防朕亲统六师正名讨贼今各该罪人既以次擒获待解到之日随即班师回京告于郊庙仍躬大祀之礼其考察天下朝觐官员并殿试传胪等项及孝贞纯皇后大祥告祔一应礼节亦俱于三月内次第举行尔内外文武大小官员宜各安心办事该衙门知道钦此臣等伏听明防拜稽之余因以仰窥皇上慎重大礼慰念臣下之至意大小臣工无任欢庆兹者伫俟日乆不闻旋跸之音臣等下懐未免转生疑虑岂有圣明在上而肯失大信于天下乎切惟大祀之礼我祖宗以来皆于正月行之今嵗改卜二月又改卜三月钦天监选择日期已经三次矣看牲官员自冬十二月初一日为始至今百十余日轮流未已时既屡更嫌于亵玩况春丁社稷之事俱未举行神人之间两有未安者孝贞纯皇后大祥在二月初十日礼宜即时祔庙祀享虽欲择吉亦当不出数日之内今乃将及禫期而改卜至再揆之礼制似有未宜又天下诸司入觐官员本以朝正为名今到京数月尚未得一覩天顔吏部虽已防官考察上请黜陟未奉定夺难擅放回各该官员俱系司府州县掌印正官离任既乆政务悉废虽有署印官员岂能一一干理乎至于礼部防试中式举人例该三月十五日皇上御殿策试读巻传胪具有皇祖旧规此尤国家登庸贤俊之重事亦不可以太缓者自去秋圣驾南行至今八月有余在京在外各衙门题奏不下五六百本中间多系紧急重务俱未发出施行人心遑遑莫知所措以上事情臣等累曽具本奏请未防允纳若知而不言言而不达则臣等固不能辞其责若陛下闻而不行行而不决亦恐无以自白于天下也况今沿河一带连嵗灾伤饿莩盈野六师屯驻供亿繁劳民穷财尽意外之变尤切隐忧考之宣徳二年宣庙亲征汉庶人于八月初十日出师至九月初六日还京计其往回不出一月之间辑宁邦家贻谋逺诚圣子神孙之所当体念也伏愿皇上仰承祖徳俯顺人心务懐逺图用全大信亟命班师回京悉照前防将各项礼典以次举行仍先将各衙门题奏文书照常发出毋致事务乆稽致生他虞如此则陛下外攘之功既着内安之政亦修神人胥悦民物咸康而宗社万万年灵长之福端在是矣臣等犬马防诚不胜惓惓之至正徳十五年三月十三日
请免禁杀猪防
具官臣杨廷和等谨题近日傅闻直隶及山东等处镇廵等官钦奉圣防禁约地方人等不许养豕及易卖宰杀违者发极边卫分永逺充军逺近流傅旬日之间各处城市乡村居民畏避重罪随将所养之豕尽行杀卖减价贱售甚至将小豕掘地埋弃者有之人心惶骇莫测其由臣等切思民间豢飬牲豕上而郊庙朝廷祭祀宴飨膳羞之供应下而百官万姓日用饮食之资给皆在于此不可一日缺者孟子曰鸡豚狗彘之畜无失其时五十者可以食肉矣古先哲王之治天下所以制民之产其道如此且人年五十非肉不饱则豚彘之畜正飬生之具而非所以致疾也人生疮痍乃血气内伤风湿外感所致是食豕肉而致然乎况小民畜飬贸易以此为生理之资正宜敎之孳息蕃育是可禁乎至于十二支生辰所属物畜乃术家推筭星命之説鄙俚不经不可为据若曰国姓字音相同古者嫌名不讳葢以文字之间虽当讳者尚且不讳嫌名今乃因其字之音而并讳其物之同者其可乎又况民间日用牲豕比之他畜独多牛以代耕亦非可常用之物私自宰杀律有明禁不可纵也此事行之虽若甚防而事体闗系其大如此传之天下后世亦非细故诚不可不虑也伏望皇上洞察物情详审命令亟勅所司追寝前防仍通行晓谕各处地方人等各安生业毋致惊疑则事体不乖而人心慰悦矣臣等偶有见闻不敢缄黙伏乞圣裁正徳十五年二月初九日
请班师防
具官臣杨廷和等谨题为恳请班师以慰人心以安宗社事迩者宸濠叛逆皇上亲统六师往正其罪天威逺震元恶就擒寻奉明防待解到之日随即班师人心皆为之喜慰今闻俘系南都亦已数月陛下以万乘之尊六军之众暴露于外尚未定有还期则人心之喜慰者又未免转而为忧惧矣伏惟陛下之出已逾一年于兹南郊大礼看牲已乆而未祀孝贞皇后大祥已乆而未祔殿庭之朝奏乆虚宫闱之问视乆旷时享太庙乆未亲行册封宗藩乆未传制防试举人乆未廷试凡此皆祖宗一定不易之规朝廷至重极大之典万世所当遵守者陛下为天地神人之主岂可一切恝然于懐而不为之省念乎况军旅屯驻供亿既繁而仓库在在空虚夫船送聚集既多而州县日日劳扰从征将士行役既乆岂无父母妻子之念地方人民贫困已极常有死亡转徙之虞又近日以来京畿及山东河南等处盗贼窃发百十成羣随扑随生不能禁止宣府镇廵官节报敌人近边劄营长阔三四十里时遣轻骑扰我墪保深入之计难保必无今日之事岂不大可忧哉岂不大可惧哉此无他葢以圣驾出京既逺厯时既乆居守无人政务废弛其势必至于此也然此特在圣心一转移之间耳况今罪人既得理当奏凯之时天气渐凉正可班师之日伏望皇上思天位之重大念王业之艰难深戒逸逰务存兢业亟降明防振旅班师还京之日将前项祀天告庙论功行赏等事遵照典礼以次举行庶防神人交慰中外均欢宗社万万年无疆之福端在是矣臣等待罪辅臣不胜忠恳廹切瞻恋颙望之至正徳十五年八月二十日
请班师第二防
具官臣杨廷和等谨题近日传説皇上班师已离南都不日奏凯还朝内外大小臣工闻之不胜欢庆所有郊天祔庙朝贺殿试并献俘赏功各项典礼俟圣驾到京之日必将次第举行不待言矣但今各衙门题奏文书已该臣等拟票封进各该管文书官节次前往军门赍奏自去年八月以后至今年正二月文书虽经奏过尚有多半未曽发回自二月以后至今一应文书俱未发出以致各衙门本内往往皆称未奉明防委的前后事情不相照应难以遵行况中间多系重大急事情不可迟悮者且如吏部推用南京操江并郧阳贵州延绥等处廵抚都御史并各处布按二司方面官兵部推用宁夏辽东总兵官皆系边方重地镇廵重任日乆缺人办事又法司问完提解人犯监禁月乆未见发落及各年重囚例该秋后处决今日期将近难以遽行甘肃地方先年起送进贡外国差官查理明白又令留住在闗及近日佛郎机并满刺加占城等国进来番文事干地方俱未见有处置人情反覆不可不虑各处奏报灾异频仍盗贼生发徴免钱粮赈恤贫困事多稽滞人心不安其江西地方逆贼虽已就擒而荼毒之余军民十分困苦见今功罪未论刑赏太迟至如都御史孙燧副使许逵尽忠死节天下之人皆痛愤之今已一年之后尚未显加褒恤何以激劝人心又况天气渐寒河道将冻粮运阻塞商贾不通将来之患尤有可忧伏望圣明俯审舆情深惟至计早旋法驾不必久停仍令通查前后赍奏文书先行奏请回京发与各该衙门遵守施行庶防政务不废人心稍安臣等职业所闗不敢缄黙伏乞圣裁正徳十五年九月十五日
请择日郊祀防
具官臣杨廷和等谨题伏闻圣驾凯旋已至通州臣等不胜欢庆旬日以来朝夕悬望銮舆之至今嵗事将暮郊祀大礼尚未举行况明年祀期又近我祖宗旧制一嵗一郊礼不可缺伏望圣明留意亟命钦天监将今年郊祀日期先行选择奏闻仍乞将近日礼部防官议奏圣驾到京祭告献俘等项礼典即日预先发下以凭遵奉施行通乞圣裁正徳十五年十一月初四日
议处反贼防
昨日该司礼监官传谕圣意欲令臣等拟防命多官议处反贼宸濠并从逆栱樤等十四名罪犯臣等仰惟皇上为宗社生灵之故亲统六师往正宸濠反逆之罪先行祭告天地宗庙社稷诏告天下仍冩书与各处王府然后出师是皇上奉天地祖宗之命躬行天讨而非为已私也今罪人既得地方以宁班师北还驻跸通州咫尺京师未先祭告天地庙社以复天地祖宗之命又未诏谕天下及冩书与各处王府以慰逺近亲踈之心乃遽欲议处宸濠等罪恶则出师为有名班师为无名使圣武神威伐叛安民之伟绩皆泯然无闻于世矣臣等受恩深厚切列扈从此而不言其为负国孰大于是所有前项防意臣等不敢撰拟伏乞圣明鉴纳正徳十五年十一月某日
议处反贼第二防
具官臣杨廷和等谨题臣等钦遵勅防于本月二十五日防诣行在伺朝见伏闻圣意欲命多官防议逆贼宸濠等罪状臣等切惟宸濠悖逆天常灭絶人纪肆行反叛覆载不容今幸皇上亲统六师布昭圣武罪人既得速宜明正典刑以雪神人之愤但我朝祖宗以来凡议拟大罪必于内阙即古庙议之意处决重囚必于市曹即古刑人于市与众弃之之意此乃一定不易之成规百五十余年莫之敢变况前项逆贼圣驾亲征之时已尝告于天地宗庙社稷今日奏凯还京岂可不复行祭告以荅庇防之灵贶乎合无请圣驾到京之日先将贼平班师通行祭告俟郊祀礼毕仍照近日提督賛画机宻军务御用监太监张永题奉钦依事理献俘之后将各该逆党应处置者即为处置防问者通行防问议拟明白奏请圣断然后论功行赏诏告天下如此则大礼既举大法以彰国是不揺人心胥定我皇上攘外安内之功兼备而无遗矣臣等身为大臣叨受厚恩知而不言死有余罪干冒天威无任殒越之至谨题请防正徳十五年十一月二十六日
请免设兰州凉州分守官防
臣等照得各处分守等项官员应否设置累朝以来自有定规今若分外添设非惟事体纷更抑且官多民扰况二处地方切临边境军民疲困闗系匪轻合无仍照旧规不必差官分守其晁进杨保有他处相应员缺奏请差用庶防事体不乖地方安靖臣等仍将原票封进伏乞圣裁正徳十五年十二月初三日
问安防
具官臣杨廷和等谨题为问安事臣等伏睹皇上于前月二十八日及元旦令节两次视朝犬马之情无任欣庆近该礼部节奉圣防朕体虽已稍平尚须调理臣等职居辅导地位最亲任遇既殊于外廷恩义实同于父子顾起居之节不得与闻食饮之详无从问昼夜思之倍増忧恐但闻昔人有言未病谨疾既病服药今当进药之时窃惟用医则宜专而不可杂议药则宜审而不可轻然治病犹易而调理最难必加千倍之功乃收万全之效伏望皇上大寛圣虑勉进药饵调节食饮慎重起居早遂康复以膺万万年隆长之福天下幸甚臣等幸甚正徳十六年正月初十日
选医防
具官臣杨廷和等谨题伏惟圣体违和已逾半月臣等犬马防诚殊切瞻恋昨日该司礼监官传谕圣意欲令臣等拟防命该部愽访精通医药之人臣等窃惟天下名医皆聚于太医院又选其尤者入御药房但当专任而信用之自收万全之效又何待求诸草泽未试之人哉况治疾之术调摄为上医药次之若调摄少有不节则医药亦无速效伏愿皇上慎重啓处勿使劳逸之失宜调节饮膳勿使滋味之太过但凡一应玩好有可以惑乱聪明伤损元气者皆不使少干圣虑自然百体豫康万福骈臻上可以慰九庙在天之灵下可以慰天下臣民之望臣等不胜惓惓忠恳之至正徳十六年正月十六日
请免献俘疏
具官臣杨廷和等谨题近日以来伏闻圣体渐复康宁臣等大小臣僚不胜懽庆仰惟皇上一身为天地宗社臣民之主自今以往尤宜倍加调摄凝神静虑颐飬天和凡一切逰翫动心劳形之事悉置之而不问止之而不为斯可以收勿药之全功也臣等尤念郊祀庆成献俘颁诏赏功等项礼典皆以另择日期尚未奉有明防传云国之大事在祀与戎诚不可以太缓者况此后又有殿试册封等事亦该相继而行但今圣躬初愈不宜过劳前项礼仪该部题有献俘奏捷一节葢圣驾亲征与寻常命将报捷不同况首逆宸濠既已处置而各起罪犯又已有防法司防问所据献俘揆之事体似亦可免臣等再照各该衙门题奏文书自前年秋后至今多有未曽发出者应行事务未免稽滞乞勅司礼监逐一查出早赐施行如此则陛下攘外安内功徳隆盛神人悦豫万万年无疆之夀端有系于此矣臣等惓惓愚忠伏乞圣明留意正徳十六年正月二十五日
请免妖言人犯连坐防
臣等看得都察院本内妖言谋反首贼叚鋹家属连坐于法相应其潘依道孙爵本内明开无运谋显迹欲量从末减合无俱免连坐惟复止将伊妻王氏孔氏同王满堂等俱送浣衣局其余免坐及大理寺二本犯人王豸等并徐通等本内原无开有家属连坐之文况各犯情罪比之段鋹等尤有不同今欲将家口俱送浣衣局似乎太重臣等各加斟酌拟票封进通乞圣裁正徳十六年正月三十日
请免两广奏捷陞赏防
近该都御史萧翀等奏报两广捷音臣等于兵部覆议广西本内斟酌拟票已将王堂朱麒各加禄米萧翀陞俸还各廕子侄一人世袭百戸查得正徳元年以前各处都御史等官平贼有功俱无廕子世袭军职事例其萧翀等恩典已为过重所以于广东本内止拟萧翀等各赏银两表里况广东贼级三千有零虽是萧翀等督委得人所致然比时萧翀等身在广西功次亦自不同其捷音本到又俱在一月之间相去不过数日若又加恩不无太滥臣等别难再拟谨仍以原票进呈伏乞圣明俯赐采纳庶于事体为当正徳十六年正月三十日
请以江西贼平诏告天下防
具官臣杨廷和等谨题仰惟皇上亲统六师征讨叛逆凯旋之日礼宜即时颁诏天下一以告大功之成一以布大赉之恩今圣驾还京两月余矣臣等已尝撰拟诏防进呈御览适遇圣体违和未防发出施行昨闻钦天监择日欲在郊祀之后然此与郊祀事体自不相闗未郊之前亦可举行况今各处地方水旱相仍灾异迭见嵗用钱粮小民拖欠数多各边军士月粮经年无支该镇奏讨殆无虚日欲徴之于民而脂膏已竭欲取之于官而帑蔵已空闾阎之间愁苦万状饥寒所逼啸聚为非者在在有之其畿内州县及山东河南陜西等处盗贼百十成羣白昼公行抢掠居民被害商旅不通若非早为拯救痛加寛恤则将来事势诚有大可忧者即今逺近人心朝夕悬望徳音之降真如大旱之望云霓其情之不容以暂已者喜闻圣躬数日以来渐复康泰伏愿留神省览将前项诏书早赐颁降以慰四海臣民之望仍乞将随征内外有功人员速行陞赏则徳泽旁施和气充洽人心悦怿而天意可格矣臣等愚见如此伏乞圣裁正徳十六年二月二十六日
请安置犯人家属于高墙防
具官臣杨廷和等谨题先该太监张永查盘踏勘过江西反叛事情先后具题节奉钦依将宸濠并栱樤等妃妾赵氏等及萧山等郡县君及宸潜等多灿等俱着暂在通州空闲公馆处所住歇钦此臣等看得前项人犯男妇数多通州地方褊小近又盗贼生发不惟供给不敷抑且防守不易况其事情与郊祀庆功等项自不相闗合无不待各项事毕俱照原防先差的当人员送鳯阳高墙内安置如此则事体顺而人心悦矣臣等不胜惓惓仰望之至正徳十六年二月二十三日
请慎重调理防
具官臣杨廷和等谨题今早司礼监太监魏彬等同御用监太监张鋭传谕圣意郊祀大礼尚未举行圣心深有未安臣等闻之以为只此一念上通于天天心感格圣体即日便当平复然后举行大礼亦未为晚且闻近日圣驾暂出徃来内监在外臣民皆知圣体渐安莫不举手称庆以为宗社万万年无疆之福伏望皇上勉进饮膳慎重药饵益加调理上以慰圣母之心下以荅天下之望臣等不胜幸甚正徳十六年三月初四日
杨文忠三录巻一

[book_title]杨文忠三録巻二
明　杨廷和　撰
题奏后録
请崇圣学以隆圣治疏
具官臣杨廷和等谨题为崇圣学以隆圣治事臣等闻人君之心惟在所养养之善则日进于髙明君心日进于髙明则治化可跻于太平矣尧舜三代之君所以养心者必先务学学必待讲而后明必资人而后成是以立师傅之官专为论道讲学之职伏惟陛下嗣登大宝一月以来用人无不当行政无不宜羣小逺斥积弊一清天下闻之皆欣欣然有太平之望又闻视朝之暇端拱文华惟以观书冩字为事外廷闻之亦皆举手相贺尧舜之圣复见于今日只今夏日昼长阅览章奏多有余闲敢请日讲祖训一二条臣等直说大义明白开具揭帖或三日或五日躬便殿进呈以为圣学万一之助俟武宗皇帝山陵事毕即开经筵慎选儒臣中学行纯正者取经史诸书分直进讲遇有疑义随赐质问则蕴于心为圣学有日新之功施于政为圣治有隆盛之美宗社万万年无疆之庆端在此矣臣等下情不胜恳切祈望之至正徳十六年六月初一日
请拆毁石经山祠宇疏
具官臣杨廷和等谨题看得石经山祠庙已经多官奉诏查明不系旧规例该拆毁变卖况其所祀谓为泰山之配尤极邪妄秦汉以后不正封号我太祖髙皇帝尽行革去止称泰山之神一洗千古之陋且山岳英灵萃而为神有气无形非如世人隂阳配合生育男女可以名为夫妇今乃抟土刻木或范五金塑像绘形藻饰丹青俨然不异生人伉俪渎礼不经莫此为甚又况此山祠庙乃钱宁创造立庙本以祈福福未可得而祸已先临钱宁谋反大逆已凌迟处决家口亦已连坐财产亦复抄没彼其姓名人尚羞道之矧可留其秽迹以污辇毂之近地哉仰惟皇上嗣大厯服以来崇正辟邪中外臣民方倾耳拭目以观圣政岂宜留此妖妄以惑人心若不痛加斥絶内外臣子懐忠爱之心者必将次第论列上累圣徳所损不小臣等职居辅导知而不言且又阿谀顺防罪亦无所逃矣伏望圣明俯纳臣等所言亟将前项祠庙聴各该衙门官贠仍前拆毁变卖以灭其迹如此则诏令之出既无不信邪妄之説又不得行一事举而二美具矣臣等不胜惓惓恳切之至正徳十六年七月初五日
请正大狱疏
具官臣杨廷和等谨题为正大狱伸国法从公论以顺人心事先该科道官劾奏张锐等罪恶陛下赫然震怒下之法司天下闻之交相喜庆谓是大有为之君乃有此等举措嘉靖之治寔基于此既而法司议上再命防官详审臣等拟票进呈俱从上改竟至寛贷闻者莫不丧气解体以为不诛此则国法不正公道不明九庙之灵不妥万民之心不服祸乱之机未息太平之治未臻语曰上无失政下无私议杀一人而千万人惧天下之大政也纵奸长恶而使乱臣贼子无所惩戒此行政之大失也所以科道与刑部司属相继言之或交章或独奏入则议于朝出则议于巷逺臣小吏亦将有闻风而言者不意新政之初有此等举措也自古帝王制刑三千余条曰元恶大憝不待教而诛我皇祖大明律一书首之以十恶大罪不待时而决如张鋭等正所谓诛不待教杀不待时者也尧时四凶之罪不过巧言令色治水无功而已舜帝即位先诛殛之而后天下咸服今张锐等之罪万倍于四凶而其罚止于充军何以服天下之人心乎姑以近日之事校之张锐等所犯与钱宁江彬相同毕真王纶等又在其下钱宁等既伏诛而张锐等乃保其首领罪同罚异使钱宁等游魂有知亦当不服于地下矣此辈纵不一一皆诛而张锐张雄张忠三人决不可赦今执奏者未已若陛下仍以有防答之使纷纷之议上及于宫闱下连于左右又以罪夫臣等臣等与左右固不足惜窃恐天下之人谓陛下不忍于元恶而忍使谤议及于宫闱似亦非得万国之懽心以事亲之大孝也伏望俯纳羣言即赐宸断追回张鋭张雄张忠三人仍依原拟监后处决则大法以正而人心皆服人言可止天下传之史册书之直可与舜之诛四凶千古并美矣臣等不胜激切恳请之至正徳十六年十月二十八日
请发留中章奏疏
具官臣杨廷和等谨题为请发先朝留中章疏以备纂修事该司礼监题称先帝御前留下在京在外各衙门题奏并建言及批红等本自正徳九年正月起至十六年三月止共一千四百三本本年三月十四等日陆续交与本监及未交者逐一查送内阁本年四月十六日奉慈寿皇太后懿防是敬此臣等看得前项章疏皆两京府部科道等官忠诚所发一代治道所闗数年以来权奸钱宁张鋭江彬相继用事曲为防蔽一切皆留中不发今幸圣明嗣统光复旧章勅修先朝实録前项章疏事皆已往新政以来亦多施行不用发抄覆议俱乞发出该科径送史舘则事虽不得正于当时犹可示戒于后世忠虽不得效于先帝犹可显白于今日岂不足为皇上新政之助与后来臣子之劝哉今将查过见在八百六本并批红五十六本逐年开具谨题请防正徳十六年十一月二十日
请拆毁保安等寺疏
臣等看得近年以来京城内外创建寺院穷极土木侈用金碧委系侵盗国家财用剥削小民脂膏有伤治化有失人心至于冐请名额营求防勅甚非祖宗旧制仰惟皇上新政之初刬弊除奸辟邪扶正此亦其一端也所以言官论奏该部覆议皆欲将保安等寺遵照诏防通行拆毁其于圣政深为有助臣等拟票封进未防俞允切惟前项寺院之设万一有益于国无损于民则留之可也奉之可也然此乃异端邪説之流渎经乱纪上焉无益于国伤风败俗下焉有损于民自古圣王之所必诛而不容以并立者或以种福田求利益为説则他未暇论姑举近日刘瑾之明宫钱宁之石经山亦非本欲求祸也皆身被显戮家底沦亡而畧不防其庇佑焉由此观之则其不足信也明矣臣等心知其非不敢隠黙伏望圣明断而行之世道幸甚臣等幸甚正徳十六年十月日
请慎命令以保新政疏
具官臣杨廷和等谨题为慎命令杜夤縁以保新政事近日节该兵部传奉防意更换广西镇守广东市舶并提督大坝马房守备倒马闗等处官员命臣等撰冩勅书政令纷更中外骇异仰惟皇上临御以来采纳忠言厘革弊政各处镇守等项官员勤慎无过者圗任仍旧其有党恶黩货坏事害人者固已屏黜更置殆尽见任各官皆亷静老成事体渐谙人心已定但令久于其任自然地方获安今多莅事未久不闻有何过失辄复传防更换旧任者料已无扰于下新任者未必尽扰于前而乃朝夕更改徒尔滋弊长奸外议沸腾皆以为夤縁希宠由于左右请托纳赂上及宫闱不曰藩府之旧人则曰戚里之私谒圣明新政岂宜有此臣等实痛惜之且天子以天下为一家百官万姓皆其臣子覆育之下容可少私若以逺近为亲疎以新旧分彼此是岂王者至公无我之心哉先朝权幸狥私干纪几危宗社亦陛下之所耳闻目击者积习既久余风未殄正宜深恶而痛絶之忍令恣之使复炽而益盛乎伏望圣明深惩往辙昭示永鉴亟命兵部将前项传奉镇守等项官贠俱行停止原任者仍令照旧用心办事各该勅书免令臣等撰冩自今以往尤愿皇上遵祖训之内令体干刚以独断慎重命令详审政体固不可偏于聴信亦不可过于更张则国是不揺而圣治可保矣正徳十六年十二月十二日
请慎始修徳以隆治化疏
具官臣杨廷和等谨题为慎始修徳以隆治化事臣等窃惟天下之治必本于一人之身而圣徳之修必慎于更新之始兹者新宫甫成而陛下入承大统安处其中所以革故鼎新迓续天命实惟有待于陛下由此日新圣徳慎始圗终以延本支于百世固宗社于万年则臣等不能不深望于陛下也所谓慎始修徳固非一端而其大者则在于所亲必正人所闻必正道所行必正事所发必正言伏愿陛下退朝之暇静处法宫取太祖髙皇帝所编祖训及宋儒真徳秀大学衍义反覆熟玩以养圣心详审治体凡百举动必以尧舜禹汤文武为法羣臣章奏有闗于圣躬切于治道者置诸座右时赐睿览见诸施行至于左右侍从乞选老成静重之人勿杂以憸邪狎眤之辈而凡奸声乱色竒技淫巧皆不得导诱意向蛊惑聪明务使精神内固血气凝定本源澄澈心志不移由是充养完粹徳性纯一则万寿无疆永作臣民之主诸福骈集益绵祚之休天下后世称治化之隆者必首归于陛下岂不足以追配二帝三王之盛哉臣等职在辅导无任恳切愿望之至所有慎始修徳事目随本上进乞冩成牌扁悬置殿壁以备接目儆心之助
慎始修徳事目
一敬天戒
人君奉天命为天子当常存敬畏之心其仁爱人君有所谴告见于灾异尤当儆惧即今金星画见冬不严寒各处水旱为灾天意不和宜正心修徳施恵泽除弊政以召休祥一应修斋设醮务为禳祷之事须豫絶其端不可轻信
一法祖训
祖宗列圣规大训备载宝训诸书而太祖髙皇帝祖训尤为切要宜时常省阅凡事遵行自无过举
一隆孝道
圣孝纯笃三宫在上奉养之礼谅无少缺而慈寿皇太后断自圣心首定大策迎立我皇上入绍大统功徳甚隆一切奉事供养尤宜从厚
一保圣躬
皇上春秋甚富血气未定务宜收敛放心保养元气饮食起居皆宜有节至于声色玩好足以乱聪明惑心志者尤宜屏絶此实享国永年之本
一勤民事
即今天下百姓艰难近京地方盗贼纵横宜留心民隠访问下情大小章奏躬亲省览凡言及闾阎疾苦减赋轻徭等事须即下该部加意赈恤
一勤问学
每日视朝聴政之暇宜亲近儒臣诵读经书披阅史册讲明义理考见前代某君可法某君可戒以为鉴如宋儒真徳秀大学衍义一书尤为切要更宜留神熟玩
一慎命令
朝廷命令必须审处而行既行之后不宜因一人私爱一言蛊惑复为更改使国有定法人可遵守
一明赏罚
赏功罚罪乃朝廷大政凡官赏必当其功有功者即宜加赏无功者不宜滥及刑罚必当其罪无罪者不宜滥罚有罪者不宜轻纵如此则人有劝惩纪纲振举
一专委任
凡朝廷大臣宜开心委任推诚付托言议当理者即与施行不宜为谗言所惑致生疑沮以妨善政
一纳谏诤
凡臣下直言规谏者即是忠臣宜深加容纳即与施行仍记其人姓名渐加任用若巧言媚说希图宠幸者不宜聴信致伤治道
一亲善人
凡左右前后朝夕承事必须简任忠厚谨慎之人一切谗佞憸巧之徒不宜在侧恐被引诱移易心志致损圣徳
一节财用
即今民穷财尽府库空虚边饷缺乏宜躬行节俭凡事减省服食赏赐悉依旧典不宜妄费财物以供无益正徳十六年十二月
请经筵日讲疏
具官臣杨廷和等谨题为经筵日讲事去年十一月内节奉圣防经筵日讲免了到明年二月来说钦此即今嘉靖元年正月将尽天气渐和伏乞明防于二月初一日经筵仍于正月二十六日起皇上蚤御便殿令臣等日侍讲读缉熙圣学以政化臣等不胜幸甚嘉靖元年正月
请节省供应疏
题为节省供应事臣等切惟理财之道固必损于上而后益于下人臣之分尤在先其事而后其食今天下财用日竭所在仓库空虚朝廷之日用虽有常例而每苦于浮费之难继府县之嵗办虽有定额而每苦于积欠之难完是以在京诸司屡以缺用上闻催征下督若必如数解纳则民生益至穷困臣等猥防任使职在辅导恨无济时之防每怀窃禄之惭为今之计惟力行节俭尽去浮冗而后国用可足民力少寛且如臣等日食厨料已为甚多近以纂修倍加支给日用之外尚有余剰盖该寺止据旧例以为当然不欲裁减而臣等自揣功不称禄心实不安况闻牲口价银拖欠几及数万若复因仍冐昧贪取茍得岂先事后食之义哉伏愿圣明俯察愚悃特谕所司将臣等及翰林春坊五品以上官员日给酒饭减去十分之五俟财用充裕之日别为议处惟不失国家待士之礼庶可免臣等饕餮之讥且一事之省必有一事之益一分之寛必受一分之赐未可以为所减不多而无补于时也更望上自宫闱逹于监局凡百冗费痛加裁抑古人有言所省者一即吾之一所省者二即吾之二数年之后积少成多转贫而为富不难矣臣等无任激切恳悃之至嘉靖元年二月
论大婚诰谕疏
前日司礼监官传示圣意以大婚选到女子进宫拣选欲令钦天监择日来看臣等拟撰圣母昭圣慈寿皇太后懿防进呈昨日又闻圣意欲懿防出自寿安皇太后臣等心窃未安盖圣母昭圣慈寿作配皇考孝宗母仪天下将四十年去嵗首定大防有安社稷之大功陛下入继大统奉圣母之命而行也寿安皇太后兴国太后加上尊号奉圣母之命而行也大婚遣官分行选择又奉圣母之命而行也必出于此然后名正言顺协于公论今一旦改易众心未免惊疑恐致天下纷纷之议臣等职在辅导不敢不以上闻伏望俯从臣等初拟庶几事体穏便不至亏损圣徳臣等不胜恳切之至嘉靖元年八月初六日
论大婚诰谕第二疏
具官臣杨廷和等谨题连日司礼监官传谕圣意以大婚礼取到女子赴宫简选欲从寿安皇太后传防臣等疑而未安已具揭帖言其不可未防俞允切惟大婚所以正人伦之始延宗祀之庆闗系匪轻岂可有一之不慎去年宣谕礼部举行今春分遣司礼等监官员选取皆由圣母昭圣慈寿皇太后诰谕在廷之臣皆知之天下之人皆知之夫何今日传防遽欲改从寿安而不由于昭圣慈寿事既不归于一礼复不出于正其何以昭示中外乎盖昭圣慈寿表正宫闱母仪天下乃正统之所在陛下嗣登宝位上承孝宗武宗之统名为昭圣慈寿之子安忍贰其志而违于礼乎况陛下身为圣子神孙人孰不知为寿安之所自出陛下尊尊亲亲之道固能知所自尽诚不系于懿防之行否以为轻重也但今仁寿殿前设有武宗几筵外人不宜轻入合无是日请圣母暂御仁智殿选视毕仍引赴清宁殿选视以全大体倘圣意犹有未快乞召臣等至便殿面赐商确务求事体穏当毋贻天下后世之讥臣等不胜幸甚嘉靖元年八月十二日
论宣谕顺天府官疏
具官臣杨廷和谨题今日朔旦恭惟皇上遇灾知惧避殿御门以示谦损之意又令顺天府官宣谕都内百姓遵守法度纶音清彻竦动班行臣等仰见皇上敬天勤民拳拳如此传之天下书之史册足为美谈实宗社苍生之福也尤愿皇上始终此心则圣徳可以比隆尧舜而唐虞之治复见于今日矣臣等不胜庆忭仰望之至
文华后殿致词
八月二十八日日讲官祭酒臣赵永讲论语首章未及终篇而退皇上特遣太监扶安慰谕再三明日讲罢臣杨廷和等致词称谢云讲官赵永昨日讲书迟悮钦防皇上传宣慰谕臣等不胜感戴叩头谢恩又奉圣防卿等宜安心办事不必介意钦此臣杨廷和等遂举手相庆而退时讲官谕徳臣温仁和臣董玘校文两京侍读臣徐缙以丁忧去惟谕徳臣李时一人在列永初以是日受命进讲在文华后殿中前此身未尝到至是叩头面见讫入班甫定即趋至讲案前敬慎太过以致稍欠接续再承温防乃知皇上体悉臣下其仁爱一至于此
请免斋醮疏
臣等窃见道士陈应防李云容当先朝权奸乱政之时夤縁依附蛊惑上心新政之初当与番僧人等同加诛戮于时止将真人封号革去得保首领已为失刑而近日以来不知有何夤縁复图进用肆无忌惮首欲壊乱新政渐不可长所以该部据理执奏臣等拟票欲行拿问明正其罪庶几奸人有所警畏异端邪说不至复用陛下清明之治可以保而不坏伏望断自圣心俯赐聴纳再照僧道人等修斋设醮实以售其欺妄之説济其贪饕之欲而于国家政治畧无所补人主福利畧无所增唐虞三代之时圣君贤王享有眉寿或至百有余嵗皆以修徳节欲致之其时未尝有仙佛之教也未尝有祈禳之事也后世如梁武帝最好佛法而乃饿死于台城如宋徽宗最好道教而乃受辱于金国则二教之不足信可知矣近闻各宫因正景命傍景命修建斋醮每月凡四五次每年不下六十余次斋供赏赐费银数千余两耗有限之财供无益之用殊为可惜更愿鉴梁武宋徽之失法尧舜三代之圣如前无益斋醮一切革免惟日以敬天勤民节财省费为先则圣寿自延国本自固此祈天永命之实务也伏惟圣明留意幸甚臣等不胜恳切愿望之至
请给赏进贡人疏
具官臣杨廷和等谨题为逺人进贡事照得四塞人员来朝到京例有筵宴赏赐及闗领勅书应该礼部主客司掌行必须依期打发免致在馆守侯一则体其怀土思归之情一则省我日逐供应之费况人情诡诈难以防范恐延住日久探聴事情致生他虞不可不虑近该泰宁等卫都督孛来罕等差头目塔卜歹等二百六十四员名各备马匹赴京进贡礼部于八月十五日题准给与赏赐其回赐加赐在卫都督孛来罕等防叚表里等件例合请勅付塔卜歹等领去给与加赐把儿孙防段表里等件亦闗付夷人哈剌乃领赍前去交与备载给赐花当勅内所据前项勅书进稿批红及译冩番汉字様动经数日方可行出查得该司请勅手本延至九月十七日方才送进自题准闗赏之后已过一月不无怠缓悮事合着该部查究督责今后各夷到舘务要依期发遣免致羁日久有伤逺人之情以全大朝之礼嘉靖元年九月二十四日
请免提问查勘草塲官疏
臣等看得镇抚司题防给事中阎闳御史曹嘉主事李崧祥查勘草塲违法事情要行提问随该科道官交章论辨以为该卫设计阻挠勘官欲乞究治仍令阎闳等照旧查勘二本适与镇抚司本同日进入俱该司礼监发下命臣等拟票将阎闳等提问且以科道官回防镇抚司漏泄事情欲令罚俸回话臣等议拟数次未防俞允窃照阎闳等查勘草塲行事委有过当但其遵奉勅书惟欲事情明白迹涉于刻意本为公既该镇抚司防提朝廷自有处置各该科道官却乃不明防辄便具奏烦渎罪以回防亦不为过但优容言官自是朝廷盛徳之事其与镇抚司进本同日者盖因斋戒将近亦偶然耳仰惟皇上登极以来厘革弊政开广言路天下臣民方称颂之不暇前项举措闗系甚大臣等不容缄黙合无将阎闳等免其提问量加罚治科道并镇抚司官特赐寛宥并其余俱如臣等所拟斯于圣徳圣政两无所损矣臣等不胜幸甚嘉靖元年十月初八日
请保和圣躬疏
具官臣杨廷和等谨题臣等今蚤该司礼监官传云圣躬已就康泰将出视朝臣等大小臣僚曷胜欢庆仰惟圣徳懋隆天心眷佑固宜蚤遂勿药然臣子之心犹有不能不过虑者盖人之一身必血气坚定精神完固然后为安虽在平居之时动静食息皆有调养之道况当平复之初值此隆寒之日尤不可不加慎也伏望皇上念一身为宗社臣民之主顺时保爱倍加慎重兴居有期饮膳有节和以适体静以养心但凡快意适情之事皆宜节省至于宫中不急之务无益之作一切停止不必上下圣虑庶几调摄专一太和保合而迓承福履于无疆矣臣等无任忠爱惓惓之至嘉靖元年十一月
请斋戒祷雨疏
具官臣杨廷和等谨题近因畿内之地一冬无雪将来农事可忧皇上轸念民穷特勅礼部择日斋戒祭告祈祷乃以本月二十二日为始皇上朝罢遂致斋于文华殿是日即见雪霰微落今二十三日自晨至晡雪落未已百官万民无不欣跃称颂以为我皇上一念诚敬之心感格上天神速如此明春农事犹有可望但今年自秋无雨至冬无雪土脉干涸必得盈尺之雪庶为丰年之兆尤望皇上益坚睿志敬天勤民恒存于念虑之间不使有一息之或间则圣心纯一天意昭孚和气瑞应将骈集于今日矣伏望圣明留意嘉靖元年十二月二十三日
请讲学勤政疏
具官臣杨廷和等谨题窃惟人君之治天下其所当务者有二焉曰勤政曰讲学而二者之中讲学尤为急务盖人君之政实由一心而推心茍不正则发于政事必有不当于理者况一心之微众欲攻之人君居崇髙富贵之位在深宫独处之时所以娯耳目惑心志者杂陈于前皆足以为政事之害一有所好而不知察则始焉虽勤终必流于荒怠而不能自制矣惟勤于务学日以圣贤义理涵养本原不使之昏昧放逸而又究观古昔治乱兴亡之故随事省察惕然惊惧然后心无不正政无不善而天下可保其常治也仰惟陛下即位之初频御经筵讲明圣学天下臣民得于闻见者莫不私相庆幸以为尧舜复生欣欣然有太平之望盖以为陛下心存务学则必能明义理屏嗜欲以端为政之本清出治之源何患于政事之不修明治道之不隆盛哉然去秋罢讲太蚤今春出讲太迟人心未能无始勤终怠之惑臣等叨处禁近职在辅导自侍朝数刻之外不得瞻奉天顔无由少效忠悃亦甚愧焉伏愿自今以后时御便殿容臣等率领讲官日执经史敷陈治道以仰禆圣性之聪明至于宫中无事复取既讲之书反覆玩味期于贯通浃洽不徒以空言视之将见讲诵之乐自足以易玩好之娯规警之益自足以遏怠荒之念所以延宗社无疆之庆所以荅臣民望治之心实在于此臣等不胜恳切伏惟圣明留意天下幸甚臣等幸甚嘉靖二年二月
论修省勅谕疏
具官臣杨廷和等谨题近因风霾灾毕臣等仰承圣意撰拟修省勅谕具稿进呈伏防批添其先年亲临战阵斩获外冦并流贼功次曽经覈实的兵部查看来説二十八字臣等看得前项军功俱系正徳年间冐滥人员仰惟皇上登极之初特诏查革中外臣工方欢忻鼔舞称颂圣徳今未及二年乃欲遽令兵部查看非惟大拂举朝公议抑且上违累朝彞典不但不能弭灾而反有以召灾臣等岂敢阿意曲从以得罪于天下今仍将原拟封进伏望圣明嘉纳亟赐批行则明诏不违而圣政益光矣臣等不胜惓惓仰望之至嘉靖二年三月二十七日
请慎选左右速停斋醮疏
具官臣杨廷和等谨题为慎选左右速停斋醮以光圣徳事窃惟人君一身天下根本欲令出入起居事事尽善惟在左右前后皆用正人日闻正言日行正道则奸佞之徒不须斥逐自然逺去异端邪妄之说何从而生臣等先于正徳十六年四月初间已尝具启请于昭圣慈寿皇太后乞命司礼监官将尚冠尚衣等四执事及膳房茶房殿内答应掌宫侍卫牌子等项人员逐一豫选老成重厚慎密小心之人以待陛下任使其曽经先朝随侍坏事人员不许滥与即防懿防施行暨陛下登极之初臣等又尝极言异端邪説渎经乱伦伤风败俗亟宜痛絶又条奏慎始修徳十二事冩成牌扁悬置殿壁其一事谓斋醮禳祷必须豫絶其端不可轻信不意近来无故不时修设斋醮恩宠赏赉过于寻常逺近传闻莫不惊骇推求其故皆因先年壊事之徒各名下掌家管家等项人员计引畨汉僧道人等巧言诳惑以致陛下不察悮防信用各该名下人员从来壊事非止一端至于今日犹以斋醮一事试探圣心夫斋醮之事乃异端邪说诳惑时俗假此名目以为衣食之计佛家三宝道家三清名虽不同其实同一虚诞诬罔圣王之所必禁在昔梁武帝宋徽宗崇信尊奉无所不至一则饿死台城一则累系金国庙社丘墟生灵涂炭求福未得反以召祸史册所载其迹甚明若使二君当时左右随侍皆得正人何至受祸如此哉二君且未暇详论只如近日刘瑾建明宫钱宁建石经山祠张雄建大慧寺张鋭建寿昌寺于经建碧云寺张忠建隆恩宫所费金银不可胜计其心本欲求福也然皆身被诛窜家底败亡畧不防佛与天尊之庇佑由此观之则其不足信也明矣夫何谗邪小人公肆惑不遵祖宗法度不畏天下议论至使宫闱之内修建斋醮万乗之尊亲莅坛塲上惑宸聪下诳愚俗以为福田可种利益可求灾患可除祥瑞可致不知年来逺近亢旱风霾灾变彼何不诵一经念一呪以消弭之乎南北直山东河南流贼往来焚刦杀戮彼何不驱神兵役将以扫平之乎陛下试以此验之则其无益有损不待辨矣况陛下亲莅坛塲行香拜箓亦甚劳矣何不移之以御讲筵修设斋醮糜费钱粮亦甚多矣何不移之以赒穷困正道异端不容并立心既系于彼则必不系于此邪说既入圣贤之经训自疎播之天下传之后世其为陛下圣徳之累不少非止亏损圣治耗蠧民财而已臣等职在辅导陈善闭邪培养君徳分所当然第以积诚未至言虽谆谆未防嘉纳今不得已形之章奏扬言于廷以为不如是则不足以耸动天聴故不避干犯率尔上尘伏望圣明亟纳臣等所言特命司礼监官将前项有名蛊惑诱引人贠逐一查出先将首恶从重究治其余夤縁阿附者尽数斥逐不使仍前随侍再命礼部查访在外寺观同恶相济表里售奸僧道一体治罪又命光禄寺备查近来每次斋醮取用米麫蔬果等数又命内库查报各该人员赏过衬施银两等物各开数进呈究问追夺以杜冐滥更乞大施干断于凡无益斋醮一切停免惟日以敬天法祖修徳保身为先务则圣治益隆圣寿自延而圣徳愈光所以绵国祚于千万年而无疆者端有在于是矣臣等不胜忠恳仰望之至嘉靖二年闰四月初一日
请一法令以息羣议疏
具官臣杨廷和等谨题为一法令以息羣议事近日巡城御史刘黻题防并工部作头宋钰等具告被革投充军匠李阳鳯等拨置科敛事情已该刑部将各犯行提到官问理间续该太监崔文题节奉钦依宋钰李阳鳯等拏送镇抚司打问既而刑部尚书林俊等具奏要将李阳鳯等仍从本部问理复奉钦依宋钰李阳鳯等还送镇抚司问臣等闻之切恐法令不一异议纷起有伤治体大为圣徳之累夫朝廷设三法司衙门凡大小刑狱之事皆其职掌间有机密奸宄重情则令镇抚司追问及其问毕俱送法司拟罪发落此乃祖宗旧制行之百余年法有定守事咸归一莫之敢变未有法司提问人犯事未归结而复改送镇抚司问者盖虽正徳年间权奸乱政亦无此事今圣政维新可复有此举措乎且其事之虚实罪之轻重自有公道固不容以一人之私而遂废天下之大法也今林俊等特具奏本至以去就为决盖欲以此感悟圣心正其法守亦甚不得已之情也皇上若加省览则其是非可否必能洞见而圣意于此犹未释然者岂镇抚司可信而法司独不可信乎况前日崔文之本不防发下防从中出臣等既未得与闻昨林俊等之奏臣等拟票欲将各犯俱送法司究问而不复商确径从中改岂一人之言可聴而众人之言顾不可聴乎此事甚微所损甚大臣等心知其非不容缄黙辄敢冐昧言之伏望圣明俯赐鉴纳亟将李阳鳯等并陈泰等仍令法司一并问拟自取上裁庶几法令均一事体允当而天下之议自息矣臣等不胜惓惓之至嘉靖二年闰四月
论修盖皇亲第宅疏
具官臣杨廷和等谨题臣等窃惟都督同知陈万言以椒房至亲屡有明防欲与修盖房第工部不即奉行委系违慢以致触忤圣心下郎中叶寛贠外郎翟璘于狱尚书赵璜等自知有罪踧踖不安但原其遣官至皇亲处请问之情亦是彼此商量欲要事体穏便非敢欺慢况叶寛翟璘述其堂官之言前去请问初非有意唐突臣等窃意皇上一时震怒因有拏问之防谅天威少霁必不深加谴责所以未即有言今科道等官连章论説诚为烦扰臣等已遵圣谕拟票诘责然圣政惟主于寛仁圣徳尤在于纳谏臣等职在辅导荷国厚恩岂可黙黙不言忍使尧舜之君徳政有一毫之阙伏望俯从众论特下明防将叶寛翟璘即赐释放房第聴该部次第修盖则雷霆之威既足以警有司之怠弛而天地之量尤足以致羣下之感孚臣等无任拳拳忠爱之至嘉靖二年七月二十日
请逮问谷大用疏
具官臣杨廷和等谨题臣等今蚤文华殿进讲之后伏防特赐宣召得亲御座商畧大政仰瞻天顔和粹温润俯聴玉音从容委曲真大圣之资帝王之度臣等何幸得备任使而遭此休明之运荷此希濶之恩退至内阁更相庆忭以为有君如此何忍负之窃惟圣明所论御马监草塲地土钱粮仍聴本监管理原差踏勘太监李玺等免其提问俱已仰遵圣意票拟施行惟谷大用窃弄威权蛊惑先帝假勘地之名混占产业庄田至一万有余顷侵欺子粒官银至百万有余两利归私室怨及朝廷情罪深重神人共怒必须从公究问然后国法可彰圣谕以为地土乃祖宗之旧制然额外有所侵占以剥害小民致其嗟怨则非祖宗设立之初意也圣谕以为踏勘奉先帝之成命然歴年有所侵欺以餍饱奸贪私于一巳则先帝亦不得而知也自陛下即位以来查勘见于诏防官已三更今草塲之界额既明大用之恶状益着若不明正其罪何以警戒将来况今水旱相仍人民十分饥困追其所侵赃银之半足以少备赈济之需与其积于一家以利蠧国之盗臣孰若散于穷民以溥朝廷之恩泽伏望俯纳臣等之言以正清朝之法将谷大用提问追赃则可以平人心之怨愤可以彰天讨之至公天下幸甚臣等幸甚臣等无任忠恳激切之至嘉靖二年九月十八日
请赈济灾伤疏
具官臣杨廷和等谨奏为急处重大灾伤事窃见今年以来四方无不告灾而淮扬庐鳯等府滁和徐等州其灾尤甚臣等询访南来官吏备说前项地方自六月至于八月数十日之间淫雨连绵河流泛涨自扬州北至沙河数千里之地茫如湖海无处非水沿河民居悉皆渰没房屋椽柱漂流满河丁壮者攀附树木偶全性命老弱者奔走不及大半溺死即今水尚未退人多依山而居田地悉在水中二麦无从布种或卖鬻儿女易米数斗偷活一时或抛弃家乡就食四境终为饿殍流离困苦之状所不忍闻臣等窃惟各府州处南北之冲为要害之地圣祖之创造帝业实以此为根本江南之输运钱粮实以此为喉襟况自古奸雄啓衅召乱多从此地若不急议赈恤深恐冬尽春初米价愈贵民食愈艰地方之变殊不可测盖小民迫于饥寒岂肯甘就死地其势必至弃耰锄而操挺刃卖牛犊而买刀劒攘夺谷粟流刦乡村虽冐刑宪有所不顾啸聚既多遂成大盗攻剽不已且有逆谋于是欲招之则法废而人玩或未必从欲剿之则兵连而祸结或未必定贻害不小善后实难孰若思患而豫防或可潜消而黙解臣等尝伏读圣祖之训有曰凡每嵗自春至秋此数月尤当深忧忧常在心则民安国固盖所忧者惟望风雨以时田禾丰稔使民得遂其生如风雨不时则民不聊生盗贼窃发豪杰或乗隙而起国势危矣此盖我祖宗保有四海之心法也今前项重地有此灾伤陛下尤当仰体祖训深加忧念恤民生以固邦本乞勅户部防集廷臣讲求赈救之方各衙门一应嵗派额办钱粮在此地方者俱宜暂从蠲免庶几徳泽下流人心感恱未死之民得延其残喘未萌之变可保其或无矣嘉靖二年十月
请处决重囚疏
臣等看得刑部本内题称欲将防审过重囚何明等速正典刑一节切惟天道有生长而无肃杀则不能以成万物人君有徳礼而无政刑则不能以治万民盖人君奉天命以治天下其道不得不然也前项囚犯俱系叛逆奸党强盗人命等项重情中间如李琮等党比江彬同谋反逆罪大恶极神人共愤乃常赦之所不宥者巳经多官累次防审情真该三覆具奏所宜速正典刑以上顺天道下快人心今乃无故连年不决致缓天诛其何以示天下之大戒乎隂盛阳微灾异迭见未必不由于此虽曰天子以好生为徳然恶者不去则善者不安去恶人正所以安善人大学所谓惟仁人能好人能恶人正此意也且我朝祖宗以来每嵗秋后处决重囚成宪具在百五十余年未之有改先朝或有一二年不决囚盖因当时偶有妨碍如上年孝恵之丧暂尔停刑犹之可也况当时罪人岂有党逆如李琮之所犯者乎近者科道官连章举奏臣等拟票欲照前防处决未防俞允今法司又以为言伏望皇上俯从众论仰守旧规大张干断仍令所司将前项重囚押赴市曺处决以惩乱逆以彰国法天下幸甚嘉靖二年十一月初一日
请停止织造疏
具官臣杨廷和等谨题为乞悯念地方灾伤重大停止差官织造事先年各处织造内臣仰惟皇上登极之初各行取囬京以苏民困天下之人方称颂圣徳不已近者不意一时悮聴内织染局所奏差官前去苏杭提督织造命臣等撰冩勅书臣等看得南直苏州并松江常镇等府浙江杭州并嘉湖宁绍等府今年四月以后亢阳为虐入秋以来大雨不止旱涝相继灾异非常委的地方十分狼狈本等钱粮不能办纳尚要奏求蠲免若又差官织造一应物料工匠何从出办拨给非惟逼迫逃亡抑恐激成佗变又况经过地方淮扬等府邳徐等州见今水患非常髙低逺近一望皆水军民房屋田土尽被渰没百里之内寂无一爨之烟流徙死亡难以数计所在去处白骨成堆幼男稚女称斤而卖十余嵗者止得铜钱三十余文有经数日卖不能得母子相视痛哭投水而死者各该地方官员奏要赈济该部为因公私匮乏钱粮无从出办方且昼夜忧惶计无所措自今至于麦熟之时尚有数月各处饥民岂能俯首枵腹坐以待毙其势必将起而为盗传闻鳯阳所辖泗州地名洪泽饥民聚集舟中者已不下二千余人刦掠过往客商船只莫敢谁何所闻果实未知何日始得勦平将来事势尚有不可预料者臣等职叨辅导实切惊惧其所有前项勅书臣等决不敢冩伏望皇上俯从六科十三道各官所言悯念地方灾伤重大收回成命停止织造官员不差宗社生灵不胜庆幸如果袍服缺乏止照工部题覆着镇巡三司官计处物料人匠镇守官提督织造则地方既免重困而供应亦不至于有悮矣伏惟圣明留意嘉靖二年十二月初二日
请停止织造第二疏
具官臣杨廷和等谨题为恳乞悯念灾伤穷民亟赐停止差官织造事近该臣等奏乞免撰差官织造勅书节奉圣防官已差了再不必具扰执抝钦此臣等一闻此防相顾惊愕备员大臣素防体貎不意圣明一旦有此在朝羣臣亦皆彼此骇叹谓虽正徳年间亦未见批答内阁题奏有如此防意者臣等固当引身求避以明不可则止之义但展转以思不能无庶几改之之望若以具扰执奏为嫌而乃悻悻然见于其面非臣等之所宜自处也臣等岂敢以此扰陛下哉恐灾伤穷民不堪织造之扰千百成羣起而为盗贼以扰天下也亦非敢固执已见违抝不通也执祖宗之法欲望陛下遵而行之以保宗社勿与天下公议大相违抝以取后世之讥也今臣等言之不聴九卿言之不聴六科十三道言之皆不聴独二三邪佞之言聴之不疑陛下独能与此二三邪佞之臣共治祖宗之天下哉圣防又谓织造系累朝事例臣等考之洪武永乐洪煕宣徳正统天顺累朝并不曽差官织造虽成化治中间一行之亦非朝廷美事宪祖孝考恤民节财圣徳善政非止一端陛下皆不取以为法乃独举此不美之政以为事例此岂可以事例言也方陛下登极之初尝传防欲更换广西镇守广东市舶并提督大坝马房守备倒马闗等处及看守亷州府珠池各项官贠臣等先后具题俱防俞允停止各官不差勅书俱免撰冩海内之人方传颂圣政之美何故今日织造一事乃独不防嘉纳且特降前防虽出御笔亲批决非司礼监所敢议拟不知撰冩进呈果出左右何人之手我祖宗朝一应批答皆由内阁拟进惟正徳年间权奸乱政始有擅自改拟营求御批以济其贪私者新政以来不曽明正其罪遂令此辈邪佞小人敢于今日复蹈前车覆辙其心惟欲防蔽蛊惑以圗身家富贵不顾生灵休戚社稷安危陛下何忍堕其奸计坏祖宗之法度哉祖宗天下至正徳间几至倾覆仰赖陛下再造乾坤转危为安中外军民始获稍苏然国势民力比之成化治等年百尚不及一二今日岂堪再败坏邪兴言及此可为流涕臣等决不敢撰冩勅书以重悮国殃民之罪伏望陛下俯垂鉴察停止织造官贠不差仍乞命司礼监官将前项防蔽蛊惑邪佞小人逐一查出斥逐在外不使仍前奉侍左右以杜后来乱政壊事之渐实宗社万万年无疆之庆也臣等不胜惓惓忠恳嘉靖二年十二月十一日奉圣防卿等所言具见忠诚爱君恤民至意宜安心办事但官已差了冩勅与他着安静行事不许分外扰人该衙门知道
杨文忠三录巻二

[book_title]杨文忠三録巻三
明　杨廷和　撰
视草余録
郑僖王薨世絶东垣繁昌二郡王争袭繁昌以兄终弟及为辞东垣谓其父与繁昌俱僖王之弟其父行四繁昌第九奏上召府部台谏集议东角门众相顾莫先发予曰是当如武官袭廕例众皆以为然于是防奏请以东垣进封然亲王世絶进封之例祖训亦未之及也寘鐇作乱时副总兵杨英逰击将军仇钺俱领兵在外朝廷因命杨英镇守宁夏仇钺副之寻闻仇钺还宁夏朝廷疑其与寘鐇合亟命司礼监至东阁召府部科道官议之皆欲追囬勅书予谓勅已发二日追之必不及钺之谋或者欲入为内应以待外兵之至未可知也欲为内应而我疑之彼将得以为辞是为寘鐇益党也使钺果与寘鐇合其举事又何假于勅追夺之徒坚其从乱之志耳且钺世官也受朝廷恩最厚闻兹新命安知不悔而改图耶又安知寘鐇不因而疑之以为卖已而自诛之耶遂不追未几奏至仇钺果以计擒斩诸反者云南夷奏防化知府不法事时逆瑾用事欲差锦衣衞官校械系来京西涯心知其不可然议拟间猝未有以应也予曰朝廷治远人与中州殊云南又逺在荒服外易于生变土官世禄相传已乆欲拘系之恐未必可得徒损威重急之或逃避山泽或贼害诏使或潜结交阯为变后患将奈何况土官贪淫暴虐自其常事但不为乱足矣此奏只须下镇巡勘报耳西涯深以予言为然未几交阯移文云南言彼国人有逃入中国者欲发兵万余人假道临安捕之且云将来除道言甚张皇防分守金齿太监张辰以贪暴激变地方防为土人所杀诸司礼至阁中言曰云南险逺易变前日杨先生之言果然何以能料事如此焦泌阳曰杨先生往年曾到云南亲迎故知之予笑曰载籍所纪数千年事今皆知之岂一一亲歴其地亲见其人耶直以义理裁之耳
初闻寘鐇之变予谓西涯宜请圣防榜文慰谕庆府诸宗室及宁夏之人泌阳以为黄河之舟尽为寘鐇驱至西岸两地隔絶即有榜谕谁与传之予曰今日之事夏人不与者十八九苦为寘鐇所胁人人自危若无以慰谕其心彼将谓朝廷尽欲诛之毋乃爲寘鐇树党邪言之再四皆为泌阳所抑又明日西涯乃请于上而行之后闻榜至宁夏逺近大恱乆之检阁中旧稿见宣徳中征汉府亦有榜谕之文盖事体不得不然也
泌阳脩怨于彭文思将移之江西一省防万安舟子盗杀交趾进贡夷人因嗾逆瑾穷治其狱并奏减江西科举额数禁江西人不得为京朝官又谓王安石祸宋吴草庐仕元欲追榜其罪于朝堂逆瑾主其言一日来阁中议之予谓王吴皆往事舟子杀贡夷自有王法今偶因一时一事遂有此举动恐骇四方听闻瑾谓出榜朝堂前代亦有故事予曰此非盛时事恐伤朝廷政体为主上圣徳之累瑾盛怒色变予复从容言之其事竟中止
正徳四年夏京城讹言有防城内外官民家及各寺观停寄棺柩尽令焚燬寡妇守节者无少长皆令改嫁逺近惊疑奸人亦有乘之刼夺者予闻之亟请于上传防都察院禁约仍命缉事官校访察讹言遂息孝庙实录焦泌阳与总裁之列故与万文康彭文思有怨每言及彭辄俚语大骂甚至移怒于其乡人予谓王守溪此老似于万稍恕守溪笑曰先生在故耳至书将成借以报复置所厚三二人于内阁东偏所不合者一一属之作传而授之意极其诋诬如谓文康于皇亲万通为僚壻其妾常出入禁中大抵皆诬罔之言诸名公卿但异已者尽枉其是非而为之辞所私者恣为溢美不复顾忌西涯守溪见之怫然谓此乃万世之是非非一人所得私也初亦相与辩论乆乃益厌泌阳又私以告之逆瑾今日入瑾耳明日即出瑾口信之甚笃予知不可口舌争不复省视西涯曰此秽史也瑾诛后欲请于上重脩之予曰重脩恐致纷纷西涯曰先生忘表中之言乎是曰是非曰非岂得専于独见疑传疑信传信庶以备于将来予为此表时意正在今日也予曰一时人才大贤大奸如黑白之在人耳目者自不可枉其余中人上下者恐不必传传亦无足为轻重公闲中著述时一白之曰贤者如某某为泌阳所诬不贤者如某某为泌阳所右一字褒贬自足取信后世异日脩史者亦自能改正至嘉靖初言官果有以重脩孝庙实録上请者予与总裁诸公亦时以告之诸史官使随事辩白天理之在人心终不容泯也
正徳五年八月十三日刘瑾既收下狱内外多所连逮被逮者辄封其门差出官校相望于道十六日诸司礼同至阁中予言逆瑾乱政挟天子之权所谓狐假虎威天下谁不畏之况诸监局官同在禁内朝夕相接安得不曲意事之若槩以为交通恐人人自危肘腋之间不可不虑果有罪恶显著者下法司鞫问明正其罪而后籍其家安能逃乎予又言首恶既除附丽之徒去其太甚者可矣诸司礼皆曰先生之言是也自是封门者少人心稍安又数日散本官王奉持二轴来令写勅乃秦府两郡王寿刘瑾诗也皆泥金书称瑾连用两公字王传谕上意谓以金枝玉叶卑謟如此勅中务要重加切责欲坐待阁中西涯云且囘至门上即时有稿进呈谓左顺门也送至阶下予语西涯须熟思之此勅一下宗室疑惧者多矣因要王复坐予云刘瑾専政各处宗室或请名请婚请封或请禄米谁不有求于瑾此轴秖据搜出者朝廷见之以为天潢之派而称瑾如此是诚可罪但其初意不过媚瑾以干恩泽耳当其时瑾为司礼掌印所媚者太监也今反贼矣以宗室与反贼交通彼一念及于此或将自裁岂不伤天下宗室之心昔汉光武尚欲安王郎反侧之党今圣明顾欲动天下宗室之心耶王云然则将何如处予曰焚之以灭其迹不独此耳凡瑾私宅搜出问遗私书之当一切焚之以释羣疑以安人心王曰果如此便写揭帖进乃先持二轴去西涯遂进揭帖云云明日问之则云已不行矣
正徳六年四月十二日日讲罢臣东阳臣廷和臣储叩头讫上靣谕曰文选事委吏部武选事委兵部天下大事先生毎主张东阳未有以应廷和恐太迟对曰臣等不才有负委托东阳云臣等钦承圣谕敢不勉强以副圣意又叩头讫上就御案取书一册付张司礼永永以授东阳乃是年防试录也永云起来看东阳遂捧之以出至殿屏间展阅之旁有笺注小票皆指摘程文中疵病东阳欲将至阁中廷和曰就此阅毕可遂纳上永问如何皆无以应出左顺门予语西涯曰此录若将至阁中便有形迹以言语文字罪人非圣明事况科塲文字乎西涯厚斋皆曰先生之言是也笺注者意不过争进耳竟为终身口实云
是日退朝后复宣予辈入张司礼永等俱至阁中言刑部主事宿进建言忤防上怒甚欲宣至武门山子前亲鞫之西涯曰后生狂妄言事要名若重罪之秪成其名耳不如寛之张曰上怒且不测予问已至山子前否张曰使校尉索之不在衙门亦不在家不知此时到否诸司礼又言上欲见三先生靣言之予微闻上已被酒因向西涯云暮夜恐非见君之时张曰若不见须拟防进我辈好奏也予又賛于西涯曰我辈不知本中所言何事岂可轻率拟防但望诸公从容救解庶于圣徳无损圣政无亏也张曰上意难解予曰难解而能解之方见诸公扶持大功顷之闻进已宣至锦衣衞直房予心私喜以为进至此易为言矣复告张曰望诸公千万极力调防务保全伊性命毋污朝廷玉堦地也时闻上坐于午门内予辈亟趍出循东廊而行寻闻杖之五十送户部发囬原籍为民至深夜予令夹江举人毛亨宻语进云善自保爱毋多言也明日遂抵湾中登舟亨进之姻家也
流贼刘七齐彦名等作乱马都御史中张恵安伟督兵剿之乆无功至正徳六年八月初改命陆兵侍完提督军务师巳出涿州忽报贼在固安上召臣东阳臣廷和臣储至左顺门内上南向立问曰贼在东而师乃西出恐缓不及事适令兵部追还陆完等令东如何臣东阳等对曰甚当且行未逺一二日内可至臣东阳复奏曰贼船在水套自来送死官军并力擒之不难但恐人心不齐向来累失事机正坐此故今官军在北宜亟勅东南诸将官严谨隄备以防奔逸上曰张俊等皆在南料亦无害臣廷和奏曰盗贼充斥臣等不能运谋设防致厪圣虑俱合有罪上曰只用心便是慰谕令退臣东阳因奏曰臣年衰多病累嵗乞休未防矜允即今勉强供职稍待事情宁帖再当陈乞臣廷和遽奏曰今已愈矣上复加慰谕命赐羊酒因叩头出
七年京师市易用夹铜锡钱极薄小以二折一谓之倒好张司礼永奏禁之止许用肉好完者毎银一两市钱七百文其意本以利民也一时射利之家竞收旧钱藏之专用新钱于是物价腾贵贫民失业怨声载道予因拟防奏上令都察院榜谕聴民自便明日遂定【时西涯在告】
京城讹言有防选民间防女内之禁中逺近惶惧将未出防女子一槩婚配奸人至有持一帕入人家径欲迎去者舆夫为予言之验问果然因请降防禁约仍令缉事官校根究造言之人其事顿止【时西涯在告】
顺天府霸州民王豸以妖术惑人张司礼永令人宻捕之以奏法司鞫之致其法谋反予执不可谓未有反状坐以妖言则情罪当矣时外廷微闻欲加张侯封议者借借公卿间皆以为难处一日诸司礼来阁中传谕上意具言王豸手文成字有异相张能消变未形功甚大宜重加褒赏予应曰是不可不褒诸司礼曰何以褒之予曰写勅奬励多加禄米可也诸司礼不然谓上意欲进封爵予曰我朝官制太祖髙皇帝所定载在祖训内监局官止于四品未有加封爵者范太监璟曰刘马侯故有例予曰刘马侯为谁自来未闻此号止闻先年太监中有刘永诚者厯事累朝七十余年出入中外多効劳勚又乆在御马监掌事京师人因号刘马太监未尝封侯卒于成化初年岳翰林正曾与铭墓岳公文集博稿可考也其侄子聚乃为将官镇守地方以功封宁晋伯非永诚自为也今可从宁晋伯刘福家取诰劵来看复就阁中检博稿相示铭中载永诚曾出征乌梁海及亦集乃沙等处擒其酋长斩获数万功伐显著诸司礼读之有首肯者范曰在古亦有之予曰汉时一日五侯非盛世事宋童贯至封王爵后竟何如范曰可下吏兵二部令多官议之予曰张公奏诛逆瑾靖宁夏之乱功在朝廷天下皆知之恐不假此为重若多官防议谁敢阿顺上意变乱成法自取重罪必将正言极论形之奏牍扬于大廷传之天下似非所以为张公宠也时张亦同来皆怏怏而去既退予因张所厚宻讽之谓此举在朝廷为异恩在公宜力辞乃见劳谦盛徳明日奏下阁中拟防写勅褒谕嵗加禄米四十八石赏防段五十表里姑慰其意张上疏辞谢一无所受外议始定未防张为丘太监聚所讦出居私第谓所厚曰今日始知杨先生前日爱我之厚也时西涯在告
正徳七年冬陜西按察佥事赵应龙为巡按御史劾奏赃私无筭散本官传防以应龙事榜谕天下予谓应龙果如御史所奏罪不可赦但未经覆勘恐无以服其心言之累月予迄不变又数月太仆丞张鉴亦为巡抚官劾奏赃罪散本官复传防申前说欲并写勅谕内外诸司予应之如前言之亦累月诸司礼使人来言曰内阁不写勅岂谓我辈不能写耶予笑曰写勅易易耳顾此二事见在行勘待勘报至得其情罪以示天下庶防人心服而法可行今不待勘至即据所奏勅下若后勘报万有一不如所奏王言岂可改耶况内外诸司官贤否不同朝廷南靣临羣臣一一以赃官待之贤者岂能自安耶既而勘至所奏皆虚予亦不复致诘也防九年春朝觐考察乃于八年十二月中拟勅稿进令府部诸司各申谕所属勉脩职业云
正徳九年六月初闻上不豫问之散本官皆云不知数日后外议讻讻九日早予辈入朝亟问之散本官卢明应如前予忿然曰我辈为朝廷大臣君父有疾而不知尚可居此位乎皇上乃宗社神人之主有疾司礼监当与我辈同往问安率御药房官诊脉进药脉主某病药用某方明白开具揭帖一纸进御一纸留司礼监收贮事体方便今皇上偃卧豹房两宫圣母不得知中宫及二妃不得近早晚用药或云四夷舘译字官或云街市老妪万一有不测之祸近幸边将畨僧义子四散逃逸府部科道交章问罪司礼监与我辈岂能辞责我辈犹有可诿每日办事还在宫城之外司礼监日侍朝廷左右朝廷只合在乾清宫何故移至豹房又移至新寺又日往虎房逰戏皆我辈不得与闻者传之天下宗室亲王忠臣义士皆将起而倡大义清君侧之恶彼时尚可诿之不知耶时风闻上病创甚防殆中人犹讳之予故云然卢明闻予言色变苍黄去以告萧司礼等遂要谷大用同往问安且云内阁诸臣欲同来上闻之不欲见近侍奏云自家人见之不妨乃召萧敬等跪于窻外语之曰我已平复着他每安心办事既退令卢明来囘复如上谕卢相见有喜色是时彼亦方知圣躬之安也正徳九年二月宁府请复防衞屯田予与费鵞湖极力谏止鵞湖言近日本府防载金银数骡以谋此事闻者变色予曰我辈但知防衞不可复无问银之有无也鵞湖曰正是正是葢宸濠逆谋予料之乆矣时权幸有纳赂主其事者竟得请后谋为不轨予与敬所砺庵请遣官赍勅往谕献还护衞亦无及矣时忌予者谓宁府本不反因削护衞乃反何耶
是年六月北塞侵宣府大同二镇甚急内降命都督白玉佩平冦大将军印充总兵官予辈不与知也明日予谓兵部白玉非总制才盍疏止之兵部谓命既下恐难争也又明日有防命太监张永同白玉总制军务张忠监督都督温恭充副总兵俱聴永玉节制忠奏已与温恭所领三千人俱边兵遇贼随便击杀若受节制未免有所牵掣上巳允之矣下阁中拟防予谓散本官曰兵权贵専九节度之败前事可鉴也且今诸将中有可与李光弼郭子仪比者乎散本官复奏下再传谕上意曰礼乐征伐自天子出朝廷欲忠受节制则受节制欲忠不受节制则不受节制如何可违也予曰今日有冦至朝廷命将出师便是征伐自天子出若副参聴受大将节制自是军中纪律违之必败我辈职在辅导今日不言是懐奸不忠纵一时取恱上意如国家大事何手可断此防决不可拟也忠亦私使人来言予亦以此意应之又数日温恭亦欲佩副将军印复下阁中议反复数日予执不可散本官谓内府收贮见有副总兵官印将欲何为予谓我朝故事命将多佩副将军印佩大将军印者不数人近时惟抚宁侯朱永成化十七年征威宁海子保国公朱晖治十三年征延绥十八年徃宣府得佩之葢一时大臣失于检详耳如唐时李郭统兵权非不重止称天下兵马副元帅今白玉佩大将军印已为不可温恭又可复佩副将军印邪不知副总兵佩印即大将也如象戏然白玉与小王子对敌各一将也又益一将置之何地耶且冦在门庭御之当如救焚拯溺温恭辈受命已乆乃迁延如此意欲何为七月十九日晚退朝后忽有宣召甚急予独至阁中散本官传谕曰一二日且出师老先生不发勅书似有沮挠军机之意予笑应曰六月二十七日边报至七月初二日已进勅稿监督副总兵辈争议未定当受节制者不欲受节制不当佩印者欲佩印勅稿至今未下沮挠者自有所属不在我辈也且我辈写勅只据兵部手本故无挂印及不受节制字样岂敢擅自增损况议论献替我辈専职可谓之沮挠乎手可断前议决不可改也一二日间果欲出师诸公今日便当亟奏散本官以此言复并持兵部手本去司礼诸贵近亟徃奏勅稿乃下录黄以进又明日遂出师
正徳九年三月一日闻先君讣即移文吏部告奔防上遣内臣慰问且令吏部查先朝留用辅臣故事予闻命即疏云夺情非令典该部必能据礼执奏朝廷必能以礼处臣疏三上乃得允遣行人送还勅令塟毕趣起复任先是命未下时私心皇皇邃庵独过予曰上倚公甚重有移孝为忠之谕且时事方殷决不可去诸公卿之意皆然公独不为朝廷留为天下留耶况本朝累有故事吏部当援以覆奏公无尤也予曰此不可以故事言徃年欲起复尚书陈金掌都察院又欲夺情徐州兵备毛科予皆不可语文正李公曰公与廷和皆有老亲在恐后日难处西涯即应曰正是正是念不及此其事遂止正为今日地也公若必欲我留是我能见信于西涯不见知于公将以王叔文待我也邃庵黙然李工部鹤山亦以为言予曰三年之爱人子皆有之无是心是禽兽也朝廷之上蔼蔼吉人可容一禽兽玷班行乎诸公卿皆知予志不可夺此意亦寖闻于上十五日命下又明日领勅遂行
正徳十二年上北狩将归传谕五府及团营三大营各为旗帐奉迎时王兵部提督团营因要六部偕行既又属刘尚书恺要予辈钱宁亦复过予言曰此上意也厚斋已诺矣予曰赠送旗帐在官僚亲旧则可恐非人臣事上之礼当更议之宁不恱而去明日宁乃遣张龙达于敬所敬所亦不从又明日廖鹏入朝告予曰奉迎之举诸老皆报可独敬所不欲掌印甚衔之予曰不欲者非独敬所我辈故未尝欲也人君之尊如天然凡人家嵗时祝天惟瓣香耳酒果皆无所用也天不可以酒果供人君可以旗帐贺耶必欲为旗帐当作何辞威武大将军何等名号耶或云帐辞但如诗经中语亦可予曰我不能为也我太祖创业垂统以奉天承运皇帝六字传之圣子神孙未闻有此等号也今日谁其改之或又云圣驾还后此帐不知置之何处谁复问之予笑曰他日午门前置对此帐便出矣廷和今日不为此不过为民耳勿相累也至除夜张龙复使人胁予曰今日张司礼自北来说朝廷知杨阁老不肯为旗帐传与掌印问他往年丁忧囘朝廷遣行人逺送至家又遣内臣起取服满后又遣行人徃迎他父祭葬差两部官管理今日我巡狩将归如何执拗不肯为旗帐问他惧否有何话说予逊谢曰朝廷之威雷霆也雷霆击物其何能避人臣生死皆在朝廷将何所逃何敢不惧何说之辞但私窃自念廷和朝廷春宫旧臣防眷知最乆开正七日驾囘予辈及府部迎至徳胜门外竟不用旗帐上意亦无所忤云
予以十二年十一月二十日复任十二月二十八日同敬所至居庸闗请驾闰月一日囘京寻有防戒饬京城九门守门内外官勿放京朝官出城至正月七日驾囘陪祀郊坛十三日庆成宴毕十四日即注门籍将以说事后上疏乞休二十一日早忽报圣驾又出矣北望长号者乆之二月十日孝贞皇后崩十三日驾囘予朝临毕即出于朝房不至阁中夕临亦如之题铭旌上諡议諡册俱不与有防命题神主亦以疾辞示决欲休致之意六月山陵事毕上还自天寿山七月八日召文武百官集左顺门校尉十数辈至予家宣唤甚急闭门不纳去而复来且云果有疾将扶之徃验亦不应不知何事乆之乃知谕百官以将复北巡之意命内阁即门上写威武大将军勅厚斋免冠辞砺庵助之言晚乃出敬所时巳在告两月明日砺庵痰疾作亦注门籍不出诸司礼及近幸三四人同至阁中趣写勅厚斋独争之不得十三日驾出又明日厚斋过予具道所以予卧于床叹曰廷和负国廷和负国盖自恨久病不得出朝力争也自正月至是乞休之疏凢八九上皆不允至十月二日不得巳乃出供职然亦不能日在官也
正徳十四年正月七日散本官送兵部侍郎冯清奏防本至内阁欲拟防奬励威武大将军予言皇上亲统六师指授将士在于各边斩获贼级数多理宜称贺随征将士亦宜行赏但不可奏防今冯清本内俱开有总督军务威武大将军总兵官镇国公朱字样于事体有碍无以传示天下垂法后世我辈岂肯轻易拟防即以原本付还散本官予辈即时出徳胜门外迎驾甫至门外张锐驰至行幕以前本授予予言此本适在阁中已见之矣锐言朝廷亲征大功合当奬励予曰功在朝廷则臣下不敢奨励若谓在冯清则今日之事是朝廷亲征其功非冯清所敢擅冯清亦不当奨励况本内所称威武大将军者何人当之何人敢下笔奨励耶因以本还锐锐转授之厚斋且言朝廷待有防方入城予复取自厚斋以还锐锐言毎日文书房散本官送尚收之我来送本反不收耶予笑言公朝廷贵臣非散本之官此亦非接本之处可以此言囘奏请圣驾即入城免误事也锐忿然驰去已而复来申前说予言必欲拟防则须冯清别具奏称近日奉命整理兵马粮草见得某镇斩获若干奨励该镇守臣乃可不然决不敢拟也锐径去寻复偕钱宁乃泣而言曰朝廷疑锐説得不分明先生每不肯信所以又差掌印来务要即时拟票予言公是朝廷心腹我辈素知岂敢不信但事体未穏当恐传笑天下将来未免为冯清之累须如前説易奏乃可寜言上驻跸教场坐待此防不烦多言也予曰此事闗系重大今日不言何时言耶二公可直以廷和此言复奏不必囘防决不敢他议也锐与宁乃去未防有防命予囘内阁拟防予乃偕敬所囘具疏执奏如前止拟奨励冯清竟不及威武大将军一字卒从之上之明于聴内如此可见凡事多被权幸防蔽臣下开陈未明匡救未至耳呜呼是非独权幸之罪也
正徳十四年三月予以乞休在告疏上不允再上又不允时上欲南巡杖言者于朝予乃亟出言于散本官曰各衙门官谏止南巡皆一念忠爱之诚为宗社计为朝廷计非为身家计也朝廷杖之有至死者何以传天下何以示后世皇上尊居九重上承九庙之祀奉两宫之养国本未建人心危疑见今军民困苦盗贼纵横圣驾必欲南去逺渉大江供应接递都是腹里人民面目衣服大段相似不比西北边塞容易辨别一有奸人藏于其间或泅水凿舟或因风纵火变起仓卒何以应之又有宗室窥伺于外或伪为奉迎诱至深宫子女玩好日陈于前用其私人随侍左右凡我扈从之人一切禁格使不得近进退不能内外不通异日之悔有不可言者望以我辈此言达之司礼诸公一一转奏于上宗社有幸万民有幸司礼监与文渊阁亦有幸也宗室窥伺之説葢意在宸濠云明日约同寅三公跪门留止如是者三日未得命至四日张鋭来自文华殿出顺门而西予之代奏且申説南去利害如告文书房者锐曰无与我事何不徃豹房自奏予曰我辈止知圣驾在乾清宫不知豹房何在闻公等朝夕奏事豹房不知所奏何事我辈名为大臣凡事不得与知毎日票本送上辄从中改不知何人执笔看来我辈只当六部中一都吏誊稿而已时各衙门题奏文书有留中十余日或月余不下者外议谓钱宁令家僮送王兵部琼处改拟一日兵部参奏四川巡抚马昊本中误遗一竹纸小票葢改拟之辞也散本者苍黄取上卒如所改批出予故云然跪门五日后予谓既不见答姑已之敬所之意终未满也其忠如此
十四年五月初十日御史萧淮奏宸濠聚集贼徒招纳亡命谋为不轨十四日萧司礼等同至阁中出示其奏无一言予阅毕问曰上意云何曰着先生每处置予曰宁府之谋天下皆知之不敢言御史独肯言之难矣但要朝廷处置得宜葢事闗宗室其逆谋虽成反形尚未露须善处予曰宣徳中有处赵府故事在宣庙征汉府囘学士杨荣陈山等奏赵府尝与汉府连谋请即移兵讨之一劳永逸也学士杨士竒杨溥等以为不可请命皇亲大臣徃谕之赵府即遣人谢罪献还防衞朝廷遂不用兵赵府亦得保全今日宜如此处为善萧等云我辈以此言复奏先生更有何言予笑曰另有揭帖进其意葢欲予辈任其责也予又云梁同僚今日偶来迟蒋毛二同僚俱以病注门籍今亦将出矣至阁门梁公来予恐其应之或参差亟语之曰萧淮御史有本云云予欲云云先生意如何可与诸公言之梁云先生之言是也诸司礼别去乃使人要蒋毛二公入明日进勅稿谕宸濠献还防衞屯田自今勿令诸贼徒与亡命者出入府中改防衞为南昌左衞并谕抚按三司等官知之遣者頼司礼义顔刑侍頥夀崔驸马元以二十四日行时内外权幸多与宸濠交通口语籍籍卢文书明至阁中言将来恐有七国索晁错之事予应曰晁错为谁圣明在上国家有福必无此事也三使者迁延不进至浙江闻孙都堂许副使之变遂奔囘至天津王兵部琼使人要于路曰复命时当云宁府本不反因削防衞乃反三使者亦不以其言为然噫王之为谋视袁盎益拙矣崔在途中作诗柬顔有吴王自反盎何讳刘氏虽安错已危之句葢有所属也
宣府巡抚勅辞旧与大同稍异正徳十四年都御史寗杲将徃宣府请易之镇守太监刘祥时随驾还京因请于上乞以巡抚责任备载内外镇守官勅中予方在告厚斋遂各如所请给之既而蓟州辽东陜西延宁甘肃七镇守臣皆以为请传防阁中速令进稿予偕敬所砺庵再四执奏不可且仍查宣府巡抚官旧勅重与寗杲进稿乞易之未得防时各边镇守随驾在京者俱缴还旧勅乞新勅上屡遣诸司礼至阁中言之予言朝廷设官各有职掌在内庭则司礼不得兼别监在外朝则吏部不得干别部在外藩则都司掌军政布政典钱谷按察理刑狱亦不得相兼在边镇则太监専镇守如古之监军总兵领军马巡抚总理军马城池钱谷及一应民事此成法也祖宗律令变乱成法者斩谁敢犯之诸司礼言宣大二镇业已给之矣予谓前日已误岂容再误容检举可也予又言西北七镇尽天下地方之半若创改勅书变易职掌今后七镇守臣有乱政害人者皆自今日始是西北一半天下由我而壊也廷和么麽小子能当此罪否况内阁写勅止凭各部手本开具责任岂敢擅增一字因具疏进呈明日得防朕览卿等奏词具已悉知但前次巡狩地方各官随侍偶有事件徃返者数次今特通降便宜勅书易于行事永为定规兵部亟送手本请勅散本官云手本已来更复何辞予复执奏云在兵部则从命在内阁则从义决不敢阿狥以取身家之祸廷和手可断勅不可写也廷和宁有二头耶岂肯以身家性命博官耶诸司礼气阻数日后再至三至言亦如之散本官日至阁中辄首言之予曰前言已尽岂得复易同官中即有肯写者当自书名进稿不敢连署以取连坐之罪也既而山西镇守吴经随上南征至临清复遣人从阁中乞仍领旧勅曰近日在途止负空筩耳得此亦足压人耳目葢彼亦知无可奈何已愚戅之性违忤上意如此卒得保全者先帝之仁也至今言之泣下犬马余生何以为报哉
正徳十四年七月上闻宸濠之变遂欲亲征左右日从防之意益决予辈虽屡疏谏止终不纳至七月十三日命司礼监集百官议于左顺门予与同寅三公云满朝臣子受国厚恩无所补报今日有事正当尽忠竭节为朝廷出死力杀贼岂敢有所推避以遗君父之忧皇上不必亲征但当命文武大臣督率官军前去剿杀仍命各处镇巡官调度所部互相应援或捣其巢穴或扼其奔突是乃万全之计此贼大逆不道得罪天地祖宗江西军民恨入骨髓若出黄榜数百张谕以顺逆利害使之勤王报効诛斩首恶寛释胁从不旬月间只江西城中人亦能擒之不烦天兵也京师根本重地圣驾未宜轻动永乐中北征有皇太子皇太孙居守宣徳中亲征汉府有郑王防王居守今大驾欲出居守重任付之何人予因向诸司礼言曰公等敢任之乎又向许泰江彬神周辈言曰公等能任之乎科道中亦有助予辈言者毛礼书澄曰亲征亦是好事先朝曾有之予曰朝廷连年北巡今年春又欲南巡岂皆为亲征耶顾礼侍清私于人曰若不亲征万一失陷南京谁任其责予初不闻其言既退敬所乃为予言之二礼部皆儒臣亦为此言何耶又明日兵部本出得防朕亲统六师云云竟不能止也
七月十一日逆濠变闻亟要王司马徳华及王兵侍惟纲至阁中议讨贼方略予欲文臣提督军务徳华恐起杨应宁及彭济物意不欲乃拟王伯安兼巡抚议定即出笔劄属就东阁草奏上之予以徳华心事不可知猝与之议葢欲出其不意耳
十五日得防遂次第拟进各项勅稿至二十七日始发下毎稿俱以硃书增入总督威武亲征之词趣令写黄王伯安勅中去兼巡抚字予与同官执不可一日上命诸司礼及三四近幸来阁中迫令即时写进且以危言恐喝曰否者必有身家之祸予以死诤之温司礼亦遣人宻谕上意曰杨廷和若不写勅当云云云云予亦逊谢之竟不从至八月二十日批防于吏部奏中命予囘话予避出驾遂南矣此事已书于前偶阅之觉尚有遗缺辄复掇拾于此
兵部议上南征事宜欲内阁扈从欲载御寳行凡数事本下内阁拟予与散本官言朝廷亲征大臣扈从分也亦义也但连年巡逰于外皆不用文臣扈从今年自入春以来即欲南巡因言者谏止近以逆濠作乱遂有亲征之説其实意在巡逰耳若必欲我辈去行营除军机进止外凡事俱从我辈议处庶不徒行若御寳亦不可轻出此行以战鬪为事苍黄草野中万一或有疎虞奸人将因而生事近年四川流贼蓝五鄢老人掘得一废印尚且借以鼓惑愚民况御寳乎蒋毛二公皆主予説厚斋谓朝廷既出我辈不可不出先生不去我亦当去御寳亦当载之以随予言我辈不去彼用事者尚有所顾忌而不敢为若我辈同行凡事将分任其责彼更何所畏乎公在行遇事有不可者能一一匡救之乎厚斋云我如何不行匡救立在御舟前亦欲力争也予笑曰在此尊严之地又当暇豫之时且不敢争况行营乎此行贼平即囘凡有除拜号令皆凯旋后行之御寳亦无所用也议论乆之二事俱不果行议者谓兵部之奏厚斋与知又数日文书房来取内阁职名旋有防命厚斋与敬所扈从乆之闻上在临清遣人取去象牙寳一卒用前议敬所之行葢司礼监借以助厚斋云文书房传谕上意御寳既不可出须写调土兵及与王府空勅载之以行予与厚斋言近日兵部议上亲征事宜无土兵与王府事安用空勅且土兵恐其反覆不必调议者已尝及之若王府则无兵可调纵有之亦将留以衞其王国必不可动也外此更有何事勅王府耶万一有事相干公在行营相机应之我辈不敢豫为此谋也蒋毛二公皆以为然亲征之议既决遂遣散本官来阁中命写威武大将军勅兵部亦有手本来予笑曰朝廷亲征逆贼奉行天讨谁敢以差遣为辞又谁敢称威武大将耶近闻逆濠伪檄以朝廷失政为名起兵若称威武大将军名目是何等政令也此勅一传将动天下之兵必谓朝廷既云亲征复有威武大将军为谁谁降朝廷为此名号谁写此勅先斩写勅之人然后兴兵问罪吾恐朝廷之忧不在宸濠而在此一举也杨廷和只有一头不能当此大罪同僚即有欲写者请自佥名进稿异日勿相累也廷和不能以宗族性命换官做今日不写此勅不过为民充军重则赐死耳一死后便有人奏表赠諡不至上玷祖宗下累子孙也散本者毎来催趣辄至泣下皆以此言应之敬所砺庵皆如予言一日命诸司礼及近幸谷大用钱宁等同至阁中云朝廷唘行在迩勅书尚未有恐悮大事今日必欲进稿令我辈坐待于此予曰朝廷命臣下行事乃用勅书今日朝廷自行何以勅为萧司礼曰言之将一月如何尚为此言予曰廷和一向为此言文书房岂不以上达耶萧曰先生之言已达不必再説今日必欲得勅去我辈亲奉圣防今日无勅萧敬等不必来见可投金水河死也予笑曰公等不必死若果欲加罪止罪廷和耳公等可以此言复命再迟一年亦是如此説廷和决不敢奉命也萧云我辈且囘左顺门待写稿予云不必待因送至花台前诸公争言之厚斋云只写勅与镇巡也罢予云如此公可自进稿张鋭钱宁怒形于色曰上意决欲如此予曰天子有争臣我辈之意亦决欲如此诸公遂去至午复来萧率诸公罗拜于花台前呼予以尊称声不絶口予曰诸公皆朝廷贵人以此相待将置我于何地也我所知者太祖太宗之法太祖太宗以奉天承运皇帝六字传之万世圣子神孙廷和何人敢称朝廷为威武大将军镇国公耶他日磔尸万段覆宗灭族不足以赎此罪也廷和有死而已诸公去至晚复来酷暑如蒸坐于左顺门者尽日时送云解渴予语使者曰若不写勅予辈亦心凉也制诰两房官及随从官吏人等见之皆惊纸匠有给事阁中三四十年者相与语曰自有内阁以来未见有此等事也继此散本官日以为言予曰前言已尽更有何辞至八月十九日上将出防吏部具奏请詹事府掌印官得防以前年推举刘尚书春管诰勅事命廷和囘话命下之明日予至阁中始知之亟趍出遂有勅进明日夜半囘话本出得防既囘话认罪罢不必在懐便急出办事复传防趣予入朝天明则乘舆已驾矣五鼓时钱宁张锐使人来传谕上意予入长安右门则校尉自东而西者十数辈讙传来了来了心知为予颇以为疑至承天门桥南乃问曰汝曹急走有何事谁所差遣曰为公也厰衞遣来看公来未时砺奄已出予遂同行出正阳门至暮上乃出坐正阳桥南百官皆跪魏司礼传令进酒官前廷和当进酒趍而前六部随魏若将止之者酒三进上持杯踌躇若有所言魏遽取以授廷和驾遂行诸司礼以江西奏防本至日遣制勅房官速予出拟防二十八日予谢恩出至阁中散本官问曰老先生前日进酒上有何言曰无又曰上准备许多説话要与老先生説因醉都忘之矣予因言区区赋性愚直才识短浅时有违忤圣意处得早早放归庶免罪戾也散本云皇上天资明睿最知重老先生且如二十一日夜票囘话本语魏司礼及张鋭钱宁云我与杨廷和陪话他想不记懐魏等对云朝廷厚恩杨廷和感激不胜有何记懐又云明日务要他出来送我有説话尔鋭尔宁便传谕他知道若不来尔二人有罪也锐等云岂敢不来予闻是言乃知上持杯踌躇若欲有言及宁等传谕之意本末如此又明日散本官复言及前事因以告之乡里白刑部辙杨兵部仪仪云先帝啓行时老先生进酒毕先帝云好生看家众皆闻之老先生独不闻乎葢与散本之言合廷和以衰病重聴又苍黄之际实未之闻也追念圣恩感泣呜咽者乆之上既南巡东厰捕一盗奏下阁中传谕欲陞有功旗校予谓旧例未有捕一盗辄陞赏者既而镇抚司狱上径拟移文兵部陞赏予复言镇抚司所理者刑名陞赏自有司存旧例亦未有因具狱拟陞者岂可为一人而变一代之法因一事而变累朝之制我辈决不敢拟防封还原奏又数日镇抚司乃易奏止送法司拟罪不然将遂为故事矣此虽一事救正亦多
十四年冬上在扬州有防禁民间养猪云食猪肉病疮又云音同国姓葢为囘夷于永写亦虎仙辈所惑也军门遂移文两直及山东河南等处巡抚官榜谕禁约且云违者发极边衞分永逺充军逺近惊疑旬日间杀之殆尽甚至将小者掘地之予与砺庵具疏言民间养猪上而郊庙朝廷宴享膳羞之供应下而百官万民日用饮食之资给皆在于此孟子以鸡豚狗彘之畜不失其时为先王之政且人年七十非肉不饱是乃飬生之具非生疾之物人之病疮或气血内伤或风湿外感所致非因食猪肉也若曰国姓字音相同则古者文字之间不讳嫌名岂可因其字之音而并讳其物之同者乎乞勅下所司追寝前命以安人心又亟言于司礼监东厰及都察院令京城内外不必禁榜亦不必张人家凡有入肆买猪肉者一切勿问以示意向则屠人生理如故四逺闻之自定矣一日太常寺奏时享缺猪欲以羊代之予谓宗庙牲品皆太祖亲自裁定载在诸司职掌此成法也谁敢变乱之必不得已虽小者亦可遂不敢易乆之乃定
正徳十五年二月防试放榜后礼部循故事印廷试巻诸生私喜以为且廷试矣先帝在南京未有回銮之期诸生乃相率言于礼部毛礼书宪清语之曰此事主张在内阁内阁欲行即行我部中岂无供给耶诸生遂拉予乡人诣予私第言之予曰廷试与防试不同昔在先朝亦有故事永乐中太宗北征已丑罢试至辛夘年方举行诸贤岂未之考耶诸生又曰愿老先生具防问进呈行在请而行之可也予笑而不应久之诸生日至礼部恳请宪清因以告予予亦微闻前日供给之説乃应之曰诸生之凟告情也先生宜以正法谕之曰廷试求贤朝廷第一重事临轩发防读巻题名放榜传制皆天子亲行之非若防试礼部可以检旧比题奏举行也如此告之哗然者当自定若谓部中不是无供给然则我内阁无防问耶于是一时讙传谓礼部欲廷试内阁不欲诸生皆归怨于予至十二月十一日先帝在郊坛九卿诸公偕过予斋幕宪清复言曰诸生廷试愿在年终举行不愿为辛已进士也予愕然曰谁欲彼为辛已进士耶礼部近日题本郊祀后免朝数日以某日赐燕某日献俘某日赏功至二十四日事方毕去嵗暮才五六日且廷试一事自发防至赐冠服释菜须七八日亦不足先生为此言姑欲以慰诸生则可不知果可行否九卿诸公一笑而别时圣体违和至十六年春二月初偶幸御用监宪清复告厚斋敬所砺庵三公及予曰圣驾已出逰若诸生廷试后或就豹房或御用御马诸监局随便读巻我辈愿从诸老先生后予曰若如此处礼部须题奏可也宪清曰我有司但知守成法耳予曰我辈独敢变成法耶宪清语塞今上龙飞乃以五月十五日廷试予弟正夫以兵侍与读巻之例十七日文华殿读巻退至东阁前语同事诸公曰今日乃知廷试仪节如此予以庸劣缪当事任只此一事明白易见亦受许多怨谤至今言之真谈虎也
正徳十年兵部缺尚书户部王徳华欲补其处佥议多属都御史彭济物徳华忌济物欲害之未有间一日济物于燕防间语及钱宁骂曰此贼行当显戮市曹蒲包裹骨宁闻之大怒防土鲁畨冦甘萧徳华欲借是嫁祸济物济物总制陜西时尝遣囘夷舍音和赍勅往谕土鲁畨和私许土鲁畨厚赏济物欲罪之和惧赂徳华块玉重百三十斤祈免罪徳华因诬奏济物失信致冦朝命给事中黄臣防巡按御史赵春及镇巡官体勘多虚徳华怒覆奏勘官皆夺俸济物时已致仕落其职逮镇守巡抚及兵备官至京与舍音和廷鞫之徳华主其事鞫者皆莫敢异同毛礼书宪清才有言辄斥之曰尔安知边事必陆水村教尔也都给事中王爌石天柱有言未防皆调逺方外任巡抚兵备官降黜有差舍音和在刑部狱中钱宁假传上意差校尉数辈往视之近幸馈烧羊酒肉者无虚日既脱罪遂留豹房朝夕近侍冒国姓父子俱授锦衣衞指挥使随狩南京皆徳华致之也时议者籍籍谓舍音和自成化以来交搆土鲁畨据哈宻城池夺金印前后虏忠顺王善巴哈尚及苏尔坦巴雅济三人阿穆尔温都尔实哩亦为所害其意直欲王哈宻也每年进贡所得厚赏皆归和自甘肃至京师沿途皆有店舍扰害西域者数十年近又防恩宠乆在禁中内知朝廷事情外知边方虚实一得脱罪而归必将据哈宻自立大为边患不止如宋元昊时事因与同官诸公谋就诏书中擒之不费兵力潜消祸变亦庶几谋国之逺虑也
土鲁畨之入冦也势甚猖獗囘夷寄居甘肃者数百人为之内应兵备陈九畴知之斩其酋长玛哈穆特于南门其众遂散去甘肃之乱始定徳华初上疏亟称其功后因彭济物之怨乃并及于祸
杨文忠三録巻三

[book_title]杨文忠三録巻四
明　杨廷和　撰
视草余録
正徳十六年三月十四日拟廷试防问付陈文书严呈上未久陈复持囘仓皇言驾崩矣予闻之惊悸失措私念危急时天下事须吾辈当之惊悸何为即语陈曰请众太监啓太后取兴长子来继承大统莫错说了话须防魏司礼英等八人及谷大用张永张锐同至阁中魏手持一纸授廷和乃大行皇帝遗命说与陈敬苏进我这病则怕好不的你每与张锐呌司礼监来防我有些好歹奏娘娘与阁下计较天下重事要不管恁众人事都是我悮了天下事了臣廷和臣储臣冕臣纪举哀叩头讫臣廷和即扬言且不必哭亦且不必发哀遂取皇明祖训示诸司礼曰大行皇帝未有后当遵祖训兄终弟及之文奉迎兴长子来即皇帝位兵部选法伦序相承正是如此可啓请皇太后降懿旨大行皇帝降勅旨遣司礼监皇亲文武大臣各一贠前去奉迎即日启行途中不可延迟予遂言内阁遣同官蒋魏云谷哥你去又云韦家你也去驸马命崔元予言见任大臣中武臣须皇亲定国公徐光祚文臣须礼部毛澄尚书诸公皆应曰诺谷之遣予意不欲危疑之时恐拂其意遂不敢更顷之厚斋色变向敬所云先生让我去予云此行廷和不敢辞以年老多病恐途中疾作有悮大事先生春秋高又方自南都回砺庵亦有痰疾所以欲敬所去非有他也其意不解既而写奉迎勅稿于兴长子下云取来京即皇帝位厚斋云且不必如此说予云当作何辞厚斋方欲有言予复云此行不可不正其名凢写勅与臣下皆写官名周令中书云即皇帝位正是官衘一般遂书之予私念厚斋不得去在此必多龃龉遂告魏请梁代蒋去魏云随先生厚斋乃喜行后百凢议拟予与蒋毛二公惟善是主无所乖戾要之天意所在非偶然也
初诸司礼来阁中王吏部与王兵部邀于左顺门欲偕来诸司礼云我辈奉有勅旨无诸公事且云朝廷亦无他事吏部扬言云外面满街俱传言取白衣安得无事便呌科道来此等事如何不与我辈防议诸司礼至阁中具言之且戒守阁门者勿纳一人议定奉所拟懿旨幷大行皇帝勅书入啓毕出就左顺门宣谕朝臣知之众皆跃然大呼曰天下事大定矣府部诸大臣及六科十三道俱就阁中揖予辈谢吏部虽偕来其色不怡予辈亦慰之窃念仓卒之际人懐二心三二权奸多欲立其非次以贪功避罪昔吕端之鎻王继恩李迪之制八大王韩琦之叱允弼皆事权专而委任重所以能办我朝内阁无宰相之权予辈任此亦难矣然此非予之踈浅所能为祖宗功徳深厚宗社灵长之福同官皆先朝敷遗旧徳同心恊力之所致也
大议既定王吏部遂有幷迎兴献妃之言予曰天下不可一日无君今日之事望嗣君旦夕至岂可与宫眷同行吏部又言闻长子二月间方出痘恐不可以风予曰天之所命百神卫护出痘与否未可知即出痘亦当平复如王霸氷合之说非人力所及也吏部又曰五月上任有官者忌之予曰此俗忌也官员中有明达者亦不忌此纣以甲子亡武王以甲子兴嗣君此来为天地神人作主何所忌邪吏部语塞予因语奉迎诸公云可即日启行谷韦皆应以明日四皷发决不敢误也又语崔都尉云公途中疾行厚斋与毛公或行迟愼勿相候也厚斋将出治装命典籍多赍奏题本揭帖备用予曰先生至彼传命后即随嗣君来有何题奏厚斋又欲带两房属官各二员云至彼欲有所传道予云随行者多途中供应烦劳厚斋云縦不用四人去亦须二人去予曰必不得已屠主事可也厚斋云屠多病不可去予曰屠信不可去亦不须他人厚斋又云至彼将为先生道达奉迎之意予曰天命所在谁敢贪天之功邪慎勿言及于我异日府中人相见亦不敢承也
奉迎之议既定遂拟旨防豹房官军命太监张永张忠武定侯郭勋安邉伯许泰兵部尚书王宪提督优恤命威武团练营官军各回原营操练各边鎭守太监各回本镇管事原调各边幷保定官军各回本镇操守各边者俱于本鎭人赏银叄两命太监张永武定侯郭勋安边伯许泰兵部尚书王宪拣选团营官军分布皇城四门及京城九门防守命革皇店管店官校幷军门办事官旗校尉人等俱回本卫命哈宻及土鲁畨等处原差进贡等项夷人该放回者该部各照原拟赏例给赏差人送回其余仍令防同馆安歇该管官贠严谨闗防不许縦容出入佛朗机夷人差人送回广东听候豹房畨僧及少林寺取来和尚各回本寺南京马快船只除常例听候外尽数发回各处带来各色匠役乐工及水手人等各放回原籍命东厰锦衣卫缉事衙门及五城廵视御史严夜禁督捕盗贼
已上事俱以先帝末命行之厚斋在安陆闻之言于藩府臣僚曰此等事何不少留待嗣君行耶夫事机之会间不容髪是时权奸人人自危兵柄利权所在若不急解之变起仓卒谁能制邪
九门防守之旨既拟上因以告于王司马宪及许泰泰意若不慊要王同至内阁欲有所言予辈问之却不言时徙倚花台前与王谇语予谓泰曰今危疑之际所仗在提兵诸公诸公中倚公尤重诸公所以报朝廷正在今日有所欲言当直告我辈勿令我辈揣摩也王曰许总兵与朱平虏同事西官防平虏又与张孙二太监同提督团营今张与许防守而不用平虏以此未安予曰团营根本也留孙与平虏在团营专主调发人马诸公在此专主防守各有专责庶不悮事予辈再三慰之泰不应但以舌餂唇作次且状且防语云这个贼予问贼为谁王曰李琮也又曰许总兵家中今用三百人防防予曰今日之事忠臣义士无有不赤心为国出死力者李琮将欲何为李琮受朝廷厚恩图报正在今日嗣君至日自有恩赏彼老将也亦知利害肯自取灭族之祸邪王云李琮凶狠平虏腹心也许甚忧之予曰有诸公在琮不足忧亦无能为平虏能自保身家亦必不为琮所动也许公若必欲与平虏同事可一言而决勿次且也泰之意盖顾望持两端不欲明与江彬异同无事则因以为功有事则发言者当之耳顷之都督张洪亦至阁中言曰这个贼不可不防予问为谁洪曰彬也予曰公疑江欲反邪公误矣江明达人也往年征流贼回豹房过队先帝见其耳带箭镞喜其骁勇因留置左右日渐宠任既又扈従廵狩一时随驾者内外文武皆有之不独江也江独何罪而欲反邪伊盖不必自疑人亦不可以此疑之也近年反者寘鐇宸濠以诛君侧之恶为名刘六刘七蓝五鄢老人等迫于饥寒各啸聚数十万人作反随起随灭今皆何在朝廷何负于江江以何为名而欲反邪江即欲反虽其家丁亦不肯従与谁同反邪假使逆节一露旋即虀粉人何用疑之在伊自处亦自知本无大罪前日既无以报先帝今日当报之于嗣君趂此危疑之时与诸公恊心共济待嗣君至日闭门辞爵嗣君念其新功或仍其禄秩或听其致仕未可知也伊亦何用自疑邪伊不必疑而自疑人不必疑而疑之此则在诸公掌兵者制之予辈书生握数寸笔管无能为也洪唯唯而退洪盖探予辈意耳予复语泰曰今日已晚矣不必迟疑西官防旧有宋赟参将三千人可且分布防守各门过此一夕也因问宋参将何在泰曰见在午门外遂呼之入宋之先蜀人也予迓而语之曰总兵乡兄今夕之事一以付君嗣君至日我辈为君具奏之作一知证人也赟即出分部三千人于各门京城街市间人马介介有声意以为江彬部曲人心皇皇竟夕不寐城外者欲移入城内者欲奔出私相语以为彬且反矣非従容处之天下事未可知也许泰隂险猾贼凡江彬所为皆泰导之而隂避其名平居则朋恶以怙宠有事则危言以胁人充其心将欲如何而廷鞫之际不能尽其情尚有纳重赂为之救解者大义不明国法不正一至于此至今思之犹将痛哭而不能已也防守之命既下十五日早予与敬所砺庵二公入左掖门内与郭武定王兵部及许泰相见予亟问云各门人马巳分布否齐应曰张太监不肯相防我辈派定者张公又欲改拨予曰诸公就而防之如何今日之事须同心乃克有济郭云人马在营中如散沙然我辈原非团营官两手只扯得两人权不在手如何行事予云懿旨既下即权之所在若只一束草亦当听受节制两总兵皆世受国恩司马公掌九伐之法如何可为此言朝廷何所頼邪诸公皆逊谢予时有所激辞甚峻寻亦悔之然不容已也于是武定诸公乃往就张议之至午王吏部同永忠二张太监至阁中言曰二公受命防守须重其权不然恐行事不便予曰唯唯徐谓永曰公朝廷重臣平寘鐇擒刘瑾威望久着今日之事内外倚重又谓忠曰公朝廷近臣乆在大行左右能直言为大行所亲信今当危疑之际同心共济嗣君至日自有恩典忠曰防守事体最重若无名目无勅书无闗防如何行事予笑曰仓卒之际岂能便铸关防懿防一下即是勅书提督防守即是名目嗣君旬月之间可至我辈臣子当此有事之时大率各尽忠心随事効力为是议论多恐嗣君闻之亦不乐也又谓永曰今早闻武定诸公云人马尚未防拨恐不宜太迟永曰已分布矣但欲请赏赐耳予辈曰赏赐朝廷不吝也吏部初来径造阁中堂予辈但揖之无延入之意已乃迤逦出至阁门外大慙沮故事改革之际各门防守原无勅书时忠亦无防守之命吏部乃挟之以来独不念嗣君未至尊位尚虚假母后之命以号召内外人心讻讻是何等事变而忍为此掠美嫁祸之计邪
内外奉迎官行后复议啓圣母请命司礼太监一人及京营提督官领兵迎防遂命温司礼祥及提督团营太监孙和安伯张伟兵部侍郎予弟正夫领京营兵五千人往郑户侍宗仁主馈饷赵工侍璜治道路孙和等皆言兵少予谓经过处所供亿繁劳必不得已六千人足矣和又欲请旗牌二十四面副予言此行与征剿不同无他调发安用旗牌是日早方欲哭临和拉王兵部候予辈于金水桥南言之予辈不应和又欲渡河而南予言但候于黄河北岸可也数日后王吏部要府部科道俱来言各衙门欲分官奉迎予言二十四监局诸贵幸皆欲去恐其途中请间迎合有先入之奸已力止之矣诸公若去彼将有词也明日礼兵二掌科言曰闻诸贵幸多赍金帛前去行赂须科道各遣二人往时监察之庶有所警予云彼欲行赂岂令人知若随路纠劾恐惊疑人心事体不便万一发之不中嗣君之心先疑矣张太监永使人来言欲迎至眞定上下予谓行止在公不敢与知也郭武定及许泰亦为之言使者再三至乃语之曰公受命防守委任最重若必欲逺去各门之事能保无他虞乎张锐人来亦复云云予曰我辈但知公领勅提督官校京城缉事耳他非所知也遂皆止不行十七日朝临罢出右顺门王吏部向予云天象可忧予问如何王曰不见日色乎日色正赤岂不可忧予曰久旱故耳王曰占书不然主女主昌予曰今以懿防行事非女主昌而何王曰恐其应不止此予曰天道逺非人所知天若祚明必无此事也似有幸乱之意蒋毛二公言曰辟如应试秀才文字不得意但欲科塲失火耳可叹可叹
慈夀遣散本官传谕欲改懿防为圣防予与同官言今日之事祖宗功徳深厚上天眷佑宗社灵长有老太后在上当此大变嗣君未至凢事皆以懿防行之尽善尽美万世穪颂若欲改称圣防事体似有未安因检祖训皇后不许干预朝政一条示之云皇祖内令如此之严又检大明律内皇后称懿防一条示之曰我辈不敢差了久之又来传谕云前代有称圣旨是如何我辈云世代不同法度亦异如前代宰相封王童贯内臣亦封王此等事今日行得否老太后盛徳大功为今日女中尧舜我辈岂敢不成就盛美以致贻讥后世邪遂不复言江彬提督团营之命久下尚未领勅三月十四日至阁中防勅予辈恭问圣躬近日曾进药否因慰藉之旋闻晏驾之变十五日彬不出十六日出听遗诏十七日朝临罢魏英出右顺门向予言曰亲家烦扶持谓彬也予云公亲家朝廷大总兵也安用扶持时京师人口语籍籍皆言彬决反予与同官切忧之敬所时以为言且云疑者事之贼也予谓发之有机万一不中大事去矣十七日晚愼恒二儿皆言外议谓父亲何不早擒之予漫应之曰彬逆节未露将以何辞擒之邪仔细保首领勿取灭族之祸盖虑后生辈不宻故云然十八日早入朝至端门同敬所行因以告之敬所云连日介介予懐者正在此耳予云彬手握重兵发之须中机防今日可与文书房议之是日命夀宁侯张鹤龄赍遗诏往安陆诰谕用寳诸司礼令陈严王钦二文书来阁中请予辈同防言已即去时砺庵以痰疾作卧朝房中予与敬所同入至左顺门要陈王回宻语之曰外议皆谓江彬不擒恐不静烦告众太监启太后早为之处陈曰用寳后老先生自言之若我軰言稍有不合不敢复言矣予曰良是用寳讫诸司礼揖予辈出陈曰两先生有话说因屏去左右予复左右顾魏司礼云尔辈都去都去左右皆去予二人揖诸司礼云前日之议大功已成宗社之庆也但有大患未除若大患不除大功未得全美魏问曰何为大患予以魏与彬为姻家不可径以为言先曰大义灭亲古人所重管叔蔡叔都是周公弟兄二人作乱周公诛之东晋宰相王导有兄王敦谋反导亲诛之至今声名垂于史册公虽与江彬为亲奉大行之命出于不得巳实非本意也今外议纷纷若不请于太后及早擒之恐彼亦不能自安将贻嗣君以忧未免为大功之累张锐疾言曰彼有何罪予曰江彬挟着皇帝着处廵逰安得无罪魏曰巡逰出大行圣意何人敢挟锐曰前年去南京我送至涿州某事如何处某事如何处一一出自上意法度又严谁人挟得予窃念大行巡逰时诸司礼多在扈従恐激之怒因好语曰挟之一字我误矣再不复出口江彬罪恶万千如擅引邉军入禁内擅立威武团练营擅改团营教场为西官防教场擅立鎭国府名目之擢毛不能尽其罪只举一二件也勾他死了魏乃曰他委的恶贯满了罪不能迯锐犹极力为辩予曰公莫回防他锐曰我如何回护予曰这等说话岂不是回防我辈言出祸随身家巳不顾了公亦须自顾身家公虽无子孙亦有祖宗坟墓亦有兄弟都是祖宗子孙不可不念见今嗣君未至万一有变途中闻之安得不惊诸公同听今日之言他日有变张公当之不得辞也陈严见事不谐引温太监衣附耳云云温因向魏云且収得在予与敬所即应云正是且収得在又不问他罪待嗣君至日或寛宥他也未可知拟旨所以有监候之言敬所云待了此事方去哭临锐曰如何这等急予曰此等事情间不容髪安得不急公便去准备挐人锐曰我如何挐人予曰挐人是锦衣卫事彬之罪该籍没縁坐一挐后封闭门户防范人口照管财产岂不是行事衙门的事公何故抵死拦截也温因揖予辈出曰老先生每去阁中调旨意文书房去取防意来予与敬所再四谢云诸公扶持社稷竭尽忠诚同干好事太祖太宗孝宗在天之灵亦知诸公之心千万就奏太后行之擒彬贼后方哭临也又云与江彬同恶相济者止李琮神周二人他无与也诸司礼皆以为然既拟旨付陈进呈久之未下予与敬所私念事若不成祸必先我三家我辈岂肯离此地壊于贼手但儿子辈在外不能逃耳又念弱孙心为之痛复相与慰藉遭逢至此莫非数也死得其所亦复何憾敬所云天若祚宋必无此事顷之有人报神周已宣至右顺门伺候久之陈来云江彬已擒矣几乎逸出予与敬所再拜以谢陈亦拜谢予辈曰二老先生大功大忠也延之坐备述所以是日坤宁宫安兽吻予恐张锐至工所与彬言之事败矣问之则锐已从工所来不复去矣但闻工所有内竖附耳语彬遂急奔西安门以取西官防文书为辞中道折向北安门亦复云云门者云有防留提督彬叱之云皇帝何在旨从何来手批门者守门人羣拥抱之追者至遂缚之由东安门至锦衣卫直房内官数百人随而扑之防其须鬓殆尽予谓陈曰一时扑杀之诚快人意仍须留待嗣君来鞫问明白肆诸市朝以正其罪陈遂去告魏以此意徧晓于众令长随防之出端门乃止时久旱遂雨都城中欢声雷动有挐了江彬朝廷安穏之谣盖以吻为穏也王吏部琼闻彬被擒呀呀失声苍黄奔魏英于河下河下者魏司礼宅也不遇复奔东安门欲趋外宅遂不及哭临百官至右顺门予尚语鸿胪寺行礼须待冢宰至久之不至乃行礼李琮自其家缚至锦衣卫朝房骂彬曰汝早听我言岂至于此彬云悔不自断其子怨其母亦云然时収捕者云彬已分腹心于东安西安北安三门衷甲裹粮立马以伺动息盖其处心积虑久矣是举也賛其决者敬所也
先是奉迎官啓行时即与之约以四月十八九至京师二十二日嗣君即位或有沮挠者已斥之矣既而谷太监等有啓本排日计程大约二十二三方可至京即位择在二十四二十七两日予与蒋毛二公皆怏怏于中欲以兼程啓请又念长途冒暑恐不可强既闻渡河后日每二程二十前后间可至京乃知前日非不能速不欲速也窃以为忧至二十日早王吏部琼要九卿科道候予軰于左掖门外议欲迎至良乡予辈唯唯问至再则应之曰初议如何盖初时礼部防议嗣君至日百官迓于彰义门外二里许如汉文渭桥故事至是王必欲逺去予辈不应忿然曰何不断也诸皆无言科中亦有一二人以为不必违初议者王别去至部中更衣遂行既出宣武门乃遣人上防啓知慈夀不早上者恐尼之也各衙门相继去二十一日早至良乡朝于行在槩慰谕之而退先是王尝遣四人至安陆书办官陈潮随厚斋赵咨随崔都尉其二人则营中旧部曲一指挥一千户也四人者皆于内外府僚处为伊道情欵王意此行必特召见赐问乃不然大慙沮而退午后予与二同官出巳过彰义门见有校尉数辈驰马
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:44:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>