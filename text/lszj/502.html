<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="士纬,士纬全文在线阅读,士纬全文在线下载,大玄古籍书库">
<meta name="description" content="一卷。三国时吴姚信(生卒年不详)撰。关于姚信的生平事迹，文献记载甚略，知其为名家，另有《周易注》一书。收录在《续修四库全书提要》经要部类中。据《隋书·经籍志》载：“梁有《士纬新书》十卷，又姚氏《新书》二卷，与《士纬》相似，亡。”新旧《唐书》则直作《士纬》十卷，可能所谓《新书》二卷，已编入《士纬》十卷之中，而又有单行本流布于世。该书早已佚失。今本系清人马国翰从众多类书中辑录而成。关于该书的内容，多以评论为主。其对严遵、杨雄、孟轲等人的评论，颇为中肯，可供研究者参考。现存的主要版本有《玉函山房辑佚书》本等。_士纬_全文在线阅读_士纬_全文在线下载_大玄古籍书库">
<title>士纬_姚信_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">士纬</span> <br/>
          作者： <span class="inputVal" id="bkauthor">姚信</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,三国,史学,完结</span> <br/>
          字数： <span class="inputVal" id="bknum">[book_length]2543</span> <br/>
          说明： <span class="inputVal" id="bkdec">一卷。三国时吴姚信(生卒年不详)撰。关于姚信的生平事迹，文献记载甚略，知其为名家，另有《周易注》一书。收录在《续修四库全书提要》经要部类中。据《隋书·经籍志》载：“梁有《士纬新书》十卷，又姚氏《新书》二卷，与《士纬》相似，亡。”新旧《唐书》则直作《士纬》十卷，可能所谓《新书》二卷，已编入《士纬》十卷之中，而又有单行本流布于世。该书早已佚失。今本系清人马国翰从众多类书中辑录而成。关于该书的内容，多以评论为主。其对严遵、杨雄、孟轲等人的评论，颇为中肯，可供研究者参考。现存的主要版本有《玉函山房辑佚书》本等。</span> <br/>
          封面： <span class="inputVal" id="bkimg">Z_5970.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]士纬
[book_author]姚信
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,三国,史学,完结
[book_length]2543
[book_dec]一卷。三国时吴姚信(生卒年不详)撰。关于姚信的生平事迹，文献记载甚略，知其为名家，另有《周易注》一书。收录在《续修四库全书提要》经要部类中。据《隋书·经籍志》载：“梁有《士纬新书》十卷，又姚氏《新书》二卷，与《士纬》相似，亡。”新旧《唐书》则直作《士纬》十卷，可能所谓《新书》二卷，已编入《士纬》十卷之中，而又有单行本流布于世。该书早已佚失。今本系清人马国翰从众多类书中辑录而成。关于该书的内容，多以评论为主。其对严遵、杨雄、孟轲等人的评论，颇为中肯，可供研究者参考。现存的主要版本有《玉函山房辑佚书》本等。
[book_img]Z_5970.jpg


[book_title]士緯
序
《士緯》一卷，吳姚信撰。信有《周易》注，已著錄經部。《隋志》名家《人物志》三卷下，注云︰「梁有《士緯新書》十卷，姚信撰；又有《姚氏新書》二卷，與《士緯》相似。」並以爲亡。《唐志》復著錄十卷，今佚。從《意林》、《藝文類聚》、《初學記》、《太平御覽》諸書輯錄。如以吳季札讓國爲開篡殺之路，非所謂從忠敎也；謂揚雄智似蘧瑗，而高不及；謂周勃之勳，不如霍光︰說皆覈確。書中推尊孟子，亦識仁義爲中正之途。而其論清高之士，則以老、莊爲上，君平、子貢爲下，儗非其倫，此所以不能醇乎儒術也。歴城馬國翰竹吾甫。
士緯
聖人高不可極，深不可測，窮神知化，獨見先識，仁若春陽，信若影響，此所稟於天也，所稟於四時也，所稟於元氣也。〈歐陽詢《藝文類聚》卷二十。　《太平御覽》卷四百一並引至「天也」。　徐堅《初學記》卷十七引作「聖人獨見先識，仁若春陽，信若影響。」又引云︰「聖人所稟於四時也，所稟於元氣也。」循其文義，當接此「所稟於天也」句下。　虞世南《北堂書鈔》卷一引「獨見」句。〉
孔文舉金性太多，木性不足，背陰向陽，雄倬孤立。〈馬總《意林》卷四。〉
絲俱生於蠶，銅等出於石。作繒則賤，作錦則貴；鑄鈴則小，鑄鐘則大。〈同上。　《太平御覽》卷八百十三引云︰「銅出於石，爲鈴則小，鑄鐘則大。」又卷八百十四引云︰「絲俱生於蠶，爲繒則賤，爲錦則貴。」〉
經漸車之水，歴繞輪之沙，跁跡高下不可論。〈《意林》卷四。〉
凡水温則成湯，寒則成冰。冰湯異氣，而水性猶同。蠶能投練，匪湯不綿。人性推移，蓋此比也。
琴瑟張而鄭衞作，五色成而綺縠生。〈並同上。〉
孟軻驅世〈《御覽》引作「士」。〉事于仁義之域，行者步中正之途。〈《意林》卷四。　《太平御覽》卷四百十五。〉
若使南海無採珠之民，崑山無破玉之工，則明珠不御于椒室，美玉不佩于桂宮。 〈《意林》卷四。〉
神州何以獨生聖人？聖人曾不産於絕域乎？推此論之，明神州者處乾坤之正，鍾日月之精，地形爽塏，源流清暢。其生民也，長短應數，儀狀端正，音聲得節，性理調良。〈《太平御覽》卷四百一。〉
論清高之士，上可如老子、莊周，下可如君平、子貢耳。若於陵仲子及嚴遵、夏甫子治，未可盡以爲師矣。平議之士若季札、趙武逮于林宗，皆可盡爲則也。其洩冶、伯宗及末世史雲、子將之屬，皆美而未善也。聖人考功黜陟，猶以三載，而子將月旦之處，史雲睚眦廢人。其觀進者，或飾虛；其怠沮者，皆離叛。識誠可謂妙矣，然非洙泗之風，三子之宏化。〈《太平御覽》卷四百四十七。〉
延陵季子際會之間，衞尉蔡君限之於弱，余不以爲然。季子通妙達道之機，假其討光，恐增禍亂，受光之讓，非其本志。若季子之爲君也，欲行王道，其與周爭治霸術，以力與列國爭强，則不肯破强楚而并其封疆也。國人疾光而心歸季子。季子不立，社稷將傾，恐光憂迷內灼而異圖，外生非常之變，將加于高人。是以季子相時慮事，順以安民，而謂其弱，未聞厥旨。蔡子答曰：「諸兄以賢讓國，與之冀能，揚文、武之遺敎，崇仁義之美化，以移風易俗耳，何必當與周爭乎？而茍守一節，退耕於野，使還國無討賊之意，反云國家有主，社稷有祠，乃吾君也。蓋開篡弒之路，非所謂從忠敎也。」
揚子雲有深才潛知，屈伸沉浮，從容元黙，近于柳下惠朝隱之風，智似蘧瑗而高不及也。班固稱之有大度，不孜孜於富貴，不戚戚於貧賤，二者之美，蓋亦良矣。然揚子之書，清貴甚遠，然無廟堂之議，對王公大人之辭，故令其骨鯁不見，節操不顯也。夫孟子之書，將門人所記，非自作也，故其志行多見，非唯敎辭而已。或拒萬鍾之祿，或辭兼金之贈，或以周漢禮殊，二子時異，不可責之於周。或曰帝納異言，而子雲無正論，卒有投閣之累。孟軻昂昂其首，然子雲保家養智之士，孟軻鳳峙高世之英也。
周勃之勳，不如霍光，此前史所載，較然可見。而人以勃功大於光，意竊不安，何者？勃本帝大臣，居太尉之位，擁兵百萬。旣有陳平、王陵之力，又有朱虛、諸王之據。酈寄遊說，以譎諸呂。因眾之心，易以濟事。若霍光者，以倉卒之際，受寄託之任，輔弼幼主，天下晏然。遇燕王、上官之亂，誅除凶逆，以靖王室，廢昌邑，立宣帝，任漢家之重，隆中興之祚，參贊伊、周，足爲賢相。推驗事情，優劣明矣。
汝南陳仲舉，體氣高烈，有王臣之節。潁川李元禮，忠平正直，有社稷之能。海內論二士，有議而未決。陳留蔡伯喈云：「仲舉强於犯上，元禮長於接下，犯上爲難，接下爲易，仲舉爲先，元禮後矣。」天下於是爲定。愚思竊以伯喈未必可從也。夫臯繇戒舜，犯上之徵也；舜治百揆，接下之效也。故陳平謂王陵言：「面折廷爭，我不如公；至安劉氏，公不如我。」而犯上爲優，是王陵當高於陳平，朱雲殊乎吳鄧矣！陸恭仲答曰：「陳、李二君，德齊於行，才等於身，無長短之差。」時人或其先後。〈並同上。〉
蓋藏於寬平，則恐後世都邑居之；葬於陵野，則恐民人耕稼及之。厚槨大棺，人所為用下。一寡材木，民人率多發掘以繕其居。千墳萬壙，無不毁者。其唯瓦棺薄葬，斂以時服，依于高立，徹于深穽，庶乎可以不辱耳。〈《太平御覽》卷五百五十六。〉
馬援憑几而見梁、竇子弟，文舉坐榻，而受徐文高。〈《太平御覽》卷七百十。〉

        </div>
      </div>
    </div>
  </div>
</div>
<!--update:2025-08-30 09:41:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>