<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="官箴,官箴全文在线阅读,官箴全文在线下载,大玄古籍书库">
<meta name="description" content="扬雄著。《官箴》25篇,继承"官箴王阙"传统,对最高统治者进行箴诫.从流传至今的21篇箴文来看,《官箴》所涉及的官职皆为中央的公、卿及其属官.公卿为辅佐大臣,位高权重,其属官位于皇帝侧近,直接服务皇帝或者担当特殊职责.箴文溯源官名来历,叙述官职职掌,回顾历史鉴戒,提出官德要求,是西汉末年"三公制"变革和"九卿制"形成的重要见证,亦是新莽官制改革的基点,不失为考察西汉末年中央官制的一个典型样本._官箴_全文在线阅读_官箴_全文在线下载_大玄古籍书库">
<title>官箴_扬雄_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">官箴</span> <br/>
          作者： <span class="inputVal" id="bkauthor">扬雄</span> <br/>
          朝代： <span class="inputVal" id="bkdate">汉代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,官箴,完结</span> <br/>
          字数： <span class="inputVal" id="bknum">[book_length]3707</span> <br/>
          说明： <span class="inputVal" id="bkdec">扬雄著。《官箴》25篇,继承"官箴王阙"传统,对最高统治者进行箴诫.从流传至今的21篇箴文来看,《官箴》所涉及的官职皆为中央的公、卿及其属官.公卿为辅佐大臣,位高权重,其属官位于皇帝侧近,直接服务皇帝或者担当特殊职责.箴文溯源官名来历,叙述官职职掌,回顾历史鉴戒,提出官德要求,是西汉末年"三公制"变革和"九卿制"形成的重要见证,亦是新莽官制改革的基点,不失为考察西汉末年中央官制的一个典型样本.</span> <br/>
          封面： <span class="inputVal" id="bkimg">Z_6089.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]官箴
[book_author]扬雄
[book_date]汉代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,官箴,完结
[book_length]3707
[book_dec]扬雄著。《官箴》25篇,继承"官箴王阙"传统,对最高统治者进行箴诫.从流传至今的21篇箴文来看,《官箴》所涉及的官职皆为中央的公、卿及其属官.公卿为辅佐大臣,位高权重,其属官位于皇帝侧近,直接服务皇帝或者担当特殊职责.箴文溯源官名来历,叙述官职职掌,回顾历史鉴戒,提出官德要求,是西汉末年"三公制"变革和"九卿制"形成的重要见证,亦是新莽官制改革的基点,不失为考察西汉末年中央官制的一个典型样本.
[book_img]Z_6089.jpg


[book_title]官箴
普彼坤灵，侔天作则。分制五服，划为万国。乃立地官，空惟是职。茫茫九州，都鄙盈区。纲以群牧，缀以方侯。烈烈隽乂，翼翼王臣。臣当其官，官当【初学记、古文苑作宜。】其人。九十之政，七赋以均。昔在季叶，班禄遗贤。掊克充朝，而象恭滔天。匪人斯力【初学记作匪力斯人。】，匪政斯敕。流货市宠，而苞苴是鬻。王路斯荒【初学记作芜，古文苑作浮。】，孰不倾覆？空臣司土，敢告在侧。【艺文类聚四十七、初学记十一、古文苑、文选注。】
皇皇圣哲，允敕百工，命作斋栗。龙惟纳言，是机是密。出入王命，王之喉舌。献善宣美，而谗说是折。我视云明，我听云聪。载夙载夜，惟允惟恭。故君子在室，出言如风，动于民人。涣其大号，而万国平信。春秋讥漏言，易称不密则失臣。兑吉其和，巽吝其频。书称其明，申申厥邻。昔秦尚权诈，官非其人。符玺窃发，而扶苏陨身。一奸愆命，七庙为墟。威福同门，床上维辜。书臣司命，敢告侍隅。【艺文类聚四十八、古文苑。】
时维大农，爰司金谷。自京徂荒，粒民是斛。肇自厥功，实施惟食。厥僚后稷，有无迁易。实均实嬴，惟都作程。旁施衣食，厥民攸生。上稽二帝，下阅三王。什一而征，为民作常。远近贡篚，百则【艺文类聚作姓。】不忘。帝王之盛，实在农殖。季周烂熳，而东作不敕。膏腴不获，庶物并荒。府库殚【艺文类聚、古文苑作藏单。】虚，靡积仓箱。陵迟衰微，周卒以亡。秦收大半，二世不瘳。泣血之求，海内无聊。农臣司均，敢告执繇。【艺文类聚四十九、初学记十二、古文苑。】
光光常伯，倏倏貂珰。【文选曹植责躬诗注吊、刘琨答卢谌诗注引上句。】
经兆宫室，画为中外。廊殿门闼，限以禁卫。【古文苑作界。】国有固【古文苑作周。】卫，人有樊篱。各有攸保，守以不岐。昔在夏殷，桀纣淫愐。符牛之饮，门户荒乱。郎虽执戟，谒者参差。殿中成市，或室内鼓鼙【古文苑作或鼓或鼙。】。忘其廊庙，而聚夫逋逃。四方多罪，载号载呶。内不可不省，外不可不清。德人立朝，义士充庭。禄臣司光，敢告执经。【初学记十一、古文苑。】
荡荡唐虞，经通垓极。陶陶百王，天工人力。画为上下，罗条【艺文类聚作该罗。】百职。人有材能，寮有级差。迁能授官，各有攸宜。主以不废，官以不隳。昔在三代，二季不蠲。秽德慢道，署非其人。人失其材，职反其官。采寮荒耄，国政如漫。文不可武，武不可文。大小上下，不可夺伦。鸿臣司爵，敢告在邻。【艺文类聚四十九、初学记十二、古文苑。】
巍巍帝尧，钦亲九族。经哲宗伯，礼有攸训。属有攸籍，各有育子，代以不错。昔在夏时，少康不恭。有仍二女，五子家降。晋献悖统，宋宣乱序。齐桓不胤，而忘其宗绪。周讥戎女，鲁喜子同。高作秦祟，而扶苏被凶。宗庙荒墟，魂灵靡附。伯臣司宗，敢告执主。【初学记十二、古文苑。】
茫茫上天，崇高其居。设置山险，画【文选西都赋注作尽。】为防御。重垠累垓，以难不律。阙为城卫，以待暴卒。国以有固，民以有内。各保其守，永修不败。维昔庶僚，官得其人。荷戈而歌，中外以坚。齐桓怵惕，宿卫不敕。门非其人，户废其职。曹子摽剑，遂成其诈。轲挟匕首，而卫人不寤。二世妄宿，败于望夷。阎乐矫诏【古文苑作矫搜。】，戟者不推。尉臣司卫，敢告执维。【艺文类聚四十九、初学记十二、古文苑、文选注。】
肃肃太仆，车马是供。锵锵和銮，驾彼时龙。昔在二帝，巡狩四宅。王用三驱，前禽是射。纣作不令，武王征殷。檀车孔夏，四𫘪孔昕。仆夫执鞗，载骍载骃。我舆云安，我马云闲。虽驰虽驱，匪逸匪愆。昔有淫羿，驰骋忘归。景公千驷，而淫于齐。诗好牡马，牧于坰野。辇车就牧，而诗人兴鲁。厩焚问人，仲尼厚丑。孟子盖恶夫厩多肥马，而野有饿殍。仆臣司驾，敢告执皂。【艺文类聚四十九、初学记十二、古文苑。】
天降五刑，维夏之绩。乱兹平民，不回不僻。昔在蚩尤，爰作淫刑。延于苗民，夏氏不宁。穆王耄荒，甫侯伊谟。五刑训天，周以皂基。厥后陵迟，上帝不孤。【古文苑作觚。】周轻其制，秦繁其辜。五刑纷纷，靡遏靡止。寇贼满山，刑者半市。昔在唐虞象刑，天民是全。纣作炮烙，坠人于渊。故有国者，无云何谓，是刖是劓。无云何害，是剥是割。惟虐惟杀，人其莫泰。殷以刑颠，秦以酷败。狱臣司理，敢告执谒。【艺文类聚四十九、初学记十二、古文苑。】
翼翼太常，实为宗伯。穆穆灵祇，寝庙奕奕。称秩元祀，班于群神。我祀既祇，我粢孔蠲。匪愆匪忒，公尸攸宜。弗祈弗求，惟德之报。不矫不诬，庶无罪悔。昔在成汤，葛为不吊，弃礼慢祖。夔子不祀，楚师是虏。鲁人跻僖，臧文不悟。文隳太室，桓纳郜赂。灾降二宫，用诰不祧。故圣人在位，无曰我贵。慢行繁祭。无曰我材，轻身恃巫。东邻之牺牛，不如西邻之麦鱼。秦殒望夷，隐毙锺巫。常臣司宗，敢告执书。【艺文类聚四十九作扬雄，初学记十二作崔骃，古文苑作崔骃，注云一作扬雄。】
实实少府，奉养是供。纪经九品，臣子攸同。海内币帑，祁祁如云。家有孝子，官有忠臣。共僚率旧，圣则越遵。民以不扰，国以不烦。昔在帝季，癸辛之世。酒池糟堤，而象箸以噬。至于耽乐流湎，而妲末作祟。共寮不御，夏殷丧其国康，而卒以陵迟。嗜不可不察，欲不可不图。未尝失之于约，常失于奢。府臣司共，敢告执觚。【古文苑。】
温温唐虞，重袭纯孰，经表九德。张设武官，以御寇贼。如虎有牙，如鹰有爪。国以自固，兽以自保。牙爪葸葸，动作宜时。用之不理，实反生灾。秦政暴戾，播其威虐。亡其仁义，而思其残酷。猛不可重任，威不可独行。尧咨虞舜，惟思是尚。吾臣司金，敢告执璜。【古文苑。】
侃侃将作，经构宫室。墙以御风，宇以蔽日。寒暑攸除，鸟鼠攸去。王有宫殿，民有宅居。昔在帝世，茅茨土阶。夏卑宫观，在彼沟洫。桀作瑶台，纣为璇室。人力不堪，而帝业不卒。诗咏宣王，由俭改奢。观丰上六，大屋小家。春秋讥刺，书彼泉台。两观雉门，而鲁以不恢。或作长府，而闵子以仁。【古文苑作不仁。】秦筑骊阿，嬴姓以颠。故人君无云我贵，榱题是遂。毋云我富，淫作极游。在彼墙屋，而忘其国戮。作臣司匠，敢告执猷。【艺文类聚四十九、古文苑。】
幽幽山川，径塞九路。盘石唐芒，袭险重固。国有城沟，家有柝柜。各有攸坚，民以不虞。德怀其内，险难其外。王公设险，而承以盘盖。昔在上世，有殷有夏。癸辛不德，而设夫险阻。汤武爰征，而莫遏莫御。作君之危，不可德少，而城沟伊保。不可德希，而城沟是依。唐虞长德，而四海永怀。秦恢长城，而天下畔乖。尉臣司城，敢告在阶。【古文苑。】
昔在太古，爰初肇记，天地之纪，重黎是司。降及唐虞，乃命羲和，钦若昊天，百政攸宜。夏帝不慎，羲和不令。湎时乱日，帝旅爰征。庶寮至殷，唯天为难。夏氏黩德，而明神不蠲。【下缺。御览二百三十五。】
洋洋三代，典礼是修，画【艺文类聚作尽。】为辟雍。国有学校，侯有泮宫。各有攸教【艺文类聚作各有伋教。】，德用不陵。昔在文王，经启【艺文类聚作营。】其轨，勖于德音。而思皇多士，多士作桢，惟周以宁。国人兴让。虞芮质成。公刘挹行潦，而浊乱斯清。官操【艺文类聚作掺。】其业，士执其经。昔圣人之绥俗，莫美于施化。故孔子观夫大学，而知为王之易易。【艺文类聚作故孔子观夫人之学而知为王之易。】大舜南面无为，而衽席平还师。阶级之间【艺文类聚无级之二字。】，三苗以怀。秦作无道，斩决天纪。漫彼王迹，而坑夫术士。【艺文类聚无夫字。】诗书是泯，家言是守。俎豆不陈，而颠其社稷。故仲尼不对问陈，而胡簋是遵。原伯非学，而闵子知周之不振。儒臣司典，敢告在宾。【艺文类聚四十六、古文苑。】
负乘覆𫗧，奸寇侏张。【文选刘琨答卢谌诗序注。】
陶陶五帝，设为六乐。笙磬既同，锺鼓羽龠。周序神人，协于万国。【北堂书钞未删改本五十五，陈禹谟本无首二句。】
时惟膳夫，实司王饔。祁祁庶羞，口实是供。群物百品，八珍清觞。以御宾客，以膳于王。【御览二百二十九。】
茫茫大田，【文选东京赋注。御览作天田。】芃芃作谷。山有径陆，【古文苑一作陉陆，九卷本作径陆，御览作陵陆。】野有林麓。夷原污薮，禽兽攸伏。鱼鳖以时，蒭荛咸殖。国以殷富，民以家给。昔在帝羿，共田径游。弧矢是尚，而射夫封猪。不顾于愆，卒遇后忧。是以田获三驱，不可过差。麀鹿攸伏，不如德至。衡臣司虞，敢告执指。【古文苑、御览二百三十二。】

        </div>
      </div>
    </div>
  </div>
</div>
<!--update:2025-08-30 09:42:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>