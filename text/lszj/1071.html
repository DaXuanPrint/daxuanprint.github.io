<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,第一卷。历代军制,第二卷。驻防。绿营,第三卷。防营,第四卷。陆军,第五卷。长江水师。江防,第六卷。海防。海军。湖防附,第七卷。军学,第八卷。军械,江苏省通志稿武备志全文在线阅读,江苏省通志稿武备志全文在线下载,大玄古籍书库">
<meta name="description" content="宣统元年(1909)始修，由江苏通志局主持，缪荃孙任总纂。武备志。自吴晋南朝，江左兵事为多，但均无兵志，新唐书始有。今宜采汉以后兵制，见正史编年会要诸书者，立武备志。清末江宁、上海制造厂，武备学堂，陆军水师诸学堂日以增多，有非前代钩盾诸署所能范围者。各府州志有武举人进士，自宜按科列表。新唐书以前无兵志，应合通典、通考、通鉴参考为之。他如全晋文及全宋齐梁陈文，全唐文、宋建康吴郡镇江等志、元金陵镇江诸志，均有可录。明为南畿，实录可搜集者尤多，如驻防，绿营、防营、新军、军饷、军学、军器之属，皆详列之。_江苏省通志稿武备志_全文在线阅读_江苏省通志稿武备志_全文在线下载_大玄古籍书库">
<title>江苏省通志稿武备志_缪荃孙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">江苏省通志稿武备志</span> <br/>
          作者： <span class="inputVal" id="bkauthor">缪荃孙</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,完结</span> <br/>
          字数： <span class="inputVal" id="bknum">[book_length]289295</span> <br/>
          说明： <span class="inputVal" id="bkdec">宣统元年(1909)始修，由江苏通志局主持，缪荃孙任总纂。武备志。自吴晋南朝，江左兵事为多，但均无兵志，新唐书始有。今宜采汉以后兵制，见正史编年会要诸书者，立武备志。清末江宁、上海制造厂，武备学堂，陆军水师诸学堂日以增多，有非前代钩盾诸署所能范围者。各府州志有武举人进士，自宜按科列表。新唐书以前无兵志，应合通典、通考、通鉴参考为之。他如全晋文及全宋齐梁陈文，全唐文、宋建康吴郡镇江等志、元金陵镇江诸志，均有可录。明为南畿，实录可搜集者尤多，如驻防，绿营、防营、新军、军饷、军学、军器之属，皆详列之。</span> <br/>
          封面： <span class="inputVal" id="bkimg">Z_6539.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]江苏省通志稿武备志
[book_author]缪荃孙
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,完结
[book_length]289295
[book_dec]宣统元年(1909)始修，由江苏通志局主持，缪荃孙任总纂。武备志。自吴晋南朝，江左兵事为多，但均无兵志，新唐书始有。今宜采汉以后兵制，见正史编年会要诸书者，立武备志。清末江宁、上海制造厂，武备学堂，陆军水师诸学堂日以增多，有非前代钩盾诸署所能范围者。各府州志有武举人进士，自宜按科列表。新唐书以前无兵志，应合通典、通考、通鉴参考为之。他如全晋文及全宋齐梁陈文，全唐文、宋建康吴郡镇江等志、元金陵镇江诸志，均有可录。明为南畿，实录可搜集者尤多，如驻防，绿营、防营、新军、军饷、军学、军器之属，皆详列之。
[book_img]Z_6539.jpg


[book_title]序
苏有兵事，托始周初。淮徐之戎，其最著者。迨于春秋，淮夷来同，周颂歌之。齐桓创伯，亦征徐舒。寿梦而後，迄于句践，战争最夥，见《大事志》。兹为区别，军任为首，军职附之，军制军数，可详书者，均不敢省。前清之初，极重旗营。郑氏之人，绿营亦重，仍练水师，丹阳再溃，绿营几尽。同治而后，趋重防营，废窳饬良。湘淮之劲，宜改永制。湘乡护持，旧习莫革。两为之饷，颇耗民力。舰队虽练，不能成军。甲午庚子，中夏大弱，又练新军，复汰防营。其难裁者，
曰巡防队。江京旗营，人数至微，可不论已。军学之起，原以海军，继及陆军。金陵机局，上海制造，轮船枪炮、子弹之属，胥能学制，靖内有余，御外鲜效。然视旧军，人材自胜，器械亦新，固宜录也。饷款至多，湘军淮军，一案报销，多者千万、数百十万；乃其少者，留防筹防，岁有报销。新军所支，视旧为优。执简御繁，多附以表。子目曰历代军制，曰驻防、绿营，曰防营，曰陆军，曰长江水师、江防，曰海防、海军，湖防附，曰军学，曰军械，凡八卷。

[book_title]第一卷 历代军制
吴
中军将军：十行；下大夫：一行；上士即官师。
左军将军
右军将军
考证：《吴语》：吴王昏，乃戒秣马，令食士，夜中乃令服兵擐甲，陈士卒。百人以为彻行，行头皆官师。十行一嬖大夫，建旌提鼓，十旌一将军。王亲秉钺，载白旗，以中陈而立，此中军。左军、右军亦如之。注：官师士、嬖大夫、下大夫、将军、命卿百人一行，千人十行，十旌万人。
越
中军
左军
右军
考证：《吴语》：越王军行于江南，乃中分其师，以为左右军，以其私卒君子六千人为中军。
《吴语》：吴晋争长未成，边遽乃至，以越乱告，王惧，乃合大夫而谋。王孙雒曰：今夕必挑战以广民心，请王励士以奋其朋势。吴王昏，乃戒令秣马食士，夜中乃令服兵擐甲，系马舌，出火灶，陈士卒，百以为彻行，百行。行头皆官师，权铎拱稽，建肥胡，奉文犀之渠。十行一嬖大夫，旌提鼓。十旌一将军，将军命卿载常建鼓，挟经秉枹。万人以为方陈。皆白裳、白旗、素甲、白羽之矰，望之如荼。王亲秉钺，载白旗，以中陈而立。左军亦如之，皆赤裳、赤 、丹甲、朱羽之矰，望之如火。右军亦如之，皆玄裳、玄旗、黑甲、乌羽之矰，望之如墨。为带甲三万以势攻，鸡鸣乃定。按：此黄池之会，吴有军三万，夫差衣水犀之甲者，忆有三千。《国语》注：若今备卫士。
汉
楚相　琅邪　　太守、都尉
吴相东海太守、都尉考证：后汉改东海国，曰东海相，无都尉。
徐州刺史楚相考证：后汉初为楚郡，后改彭城国，曰彭城相，无都尉。
楚中尉
广陵相
广陵中尉考证：后汉为广陵郡，曰太守，无中尉。
临淮太守考证：后汉为下邳国、曰下邳相。
临淮都尉
泗水相
泗水中尉
会稽太守考证：分会稽曰吴郡。按前汉未分，如会稽之吴等县皆今苏境。
会稽都尉
丹阳太守
丹阳都尉
吴郡太守
郡国有材官、轻车、骑士、楼船。考证：《汉官仪》曰：民年二十三为正，一岁为卫士，二岁为材官、骑士，习射御骑驰战陈。常以八月，太守、都尉、令长丞尉会都考试课殿，水处习船。《赵充国传》：上发沛郡材官。《朱买臣传》：拜会稽太守，诏到郡治楼船，备粮食、战具，居岁余，受诏将兵与韩说等俱击破东越有功。《南粤传》：天子曰：吕嘉违德，自立晏如，令江淮以南楼船十万师讨之，主爵都尉为楼船将军。按：沛郡、会稽有今江苏境。
二世元年九月，项梁举吴中兵，使人收下县，得精兵八千人。东阳少年杀其令，相聚数千人，欲立长，乃请陈婴强立之。县中从之者得二万。婴以兵属梁。梁渡，英布蒲将军亦以其兵属焉，六七万人。
秦二世二年四月，沛公收兵聚留，二月攻砀拔之，收砀兵得六千人，与故合九千人。四月，项梁止薛，沛公往见之。项梁益沛公卒五千人。(《高祖纪》)。
按：刘项初起，所用之兵，所起之地，皆在今江苏。以项羽及高帝纪合参，高帝至薛，始有兵万四千人；项梁在下邳始六七万人，以收砀兵六千人。考之，则秦薛、会稽县等郡，每一县可得兵六千。项梁起吴县，合下县兵，得精兵八千人。则所谓精兵，非砀县之兵所能拟。至项籍屯鸿门，有兵四十万。高帝在坝上，有兵十万，则後来所收者，皆并合，非苏境之兵。
《前汉书·朱买臣传》：拜买臣为会稽太守，诏买臣到郡治楼船，备粮食、水战具。须诏书到，与军俱进。居岁余，买臣受诏，将兵与横海将军韩说等俱击，破东越有功，征人为主爵都尉。
《吴王濞传》：七国之发也，吴王下令国中曰：寡人年六十二，身自将，少子年十四亦为士卒先，诸年上与寡人同，下与少子等皆发。二十余万人南使闽东，越闽东，越亦发兵从。孝景三年正月甲子，初起兵于广陵。发使遗诸侯书曰：敝国虽狭，地方三千里，人民虽少，精兵可得五十万。吴少将桓将军曰：吴多步兵，步兵利险。汉多车骑，车骑利平地。《楚王戊传》：削书到，其相张尚、太傅赵夷吾谏，不听，遂杀尚、夷吾。起兵，兵会吴，西攻梁，破棘壁，至昌邑南。
《汉官仪》：高祖命天下郡国选能引关蹶张材力武猛者，以为轻车材官，骑士撰飞，以立秋後讲肄课试。
《南粤传》：吕嘉等反，令江淮以南楼船十万师往讨之。《后汉纪》永和元年，侍御史贾昌与州郡并力讨区怜，不克，召公卿百官及四府掾属问方略。皆议遣大将发荆兖豫四万往讨之。
按：据此，则扬州须发兵万人。
永嘉元年。太后以徐扬盗贼益炽，博求将帅。三公举涿令滕抚有文武才，诏拜抚九江都尉与中郎将赵序助冯绲合州郡兵数万人往讨之。
按：后汉郡国不试材官骑士，则所谓发兵者，即征发平民为兵。
《孙坚传》：贼许昌称黄帝，坚以郡司马募召精勇，得千余人，与州郡合讨破之。中平元年，张角起，汉遣车骑将军皇甫嵩、中郎将朱隽将兵讨击之。隽表请坚为佐军司马，乡里少年随在下邳者，皆愿从。坚又募诸商旅及淮泗精兵，合千许人。
按：据此则后汉之季，募兵之制已盛。坚，吴郡人，富春则浙境，淮邳苏境，此苏境募兵之可徵者。
吴
宫下镇
都下督《滕胤传》：受遣诏辅政，孙亮即位，加卫将军。诸葛恪伐魏，以胤为都下督，掌统留事。
京下督《张承传》：芍陂之役，拜奋威将军，出领京下督。《孙韶传》：子越嗣，至右将军，越兄楷式武卫大将军，京下督。
牛渚督考证：《孙桓传》：刘备败走，封丹徒侯，下督牛渚，作横江坞。
解烦督
《周瑜传》注：《江表传》，瑜请见曰：“操象数虽多，甚未足畏，得精兵五万，自足制之。”权曰：“五万兵难卒合，已选三万人，船粮战具俱办，卿与子敬、程公便在前发，孤当继往。”
按：此三万人，似多出自苏境。
《先主传》：曹公征徐州，陶谦遣使告急于田楷，楷与先主俱救之。既到，谦以丹阳兵四千人益先主。谦死，糜竺率州人迎先主，先主未敢当。下邳陈登谓先主曰：“今欲为使君合步骑十万，上可以匡主济民，下可以割地守境。”
按：陈登本言徐州户口百万，云合步骑十万。
《陆逊传》：拜定威校尉，屯利浦，为帐下右部督。会丹阳贼帅费栈受曹公印绶，煽动山越，为作内应。权遣讨栈。栈支党多而主兵少，逊乃益施牙幢，分布鼓角，夜潜山谷，间鼓噪而前，应时破散。遂部伍东三郡丹阳、吴郡、会稽强者为兵，弱者补户，得精卒数万人。宿恶荡除，所过肃清。
《诸葛恪传》恪以丹阳山险，民多果劲，虽前发兵，徒得外县平民而已，其余深远莫能擒尽。屡自求乞为官出之，三年可得甲士四万。众议咸以丹阳地势险阻，与吴郡、会稽、新都、鄱阳四郡邻接，周旋数千里，山谷万重。其幽邃民人未尝入城邑，对长史，皆仗兵野逸白首于林莽，逋亡宿恶，咸共逃窜。山出铜铁，自铸甲兵。俗好武习战，高尚气力，其升山赴险，抵突丛棘，若鱼之走渊，猿狖之腾木也。时观间隙，出为寇盗。每致兵征伐，寻其窟藏，其战则蜂至，败则鸟窜。自前世以来，不能羁也，皆以为难。恪盛陈其必捷，权拜恪抚越将军，领丹阳太守，授棨戟武骑三百。恪到府，乃移书四部属城长吏，令各保其疆界，明立部伍。其从化平民，悉令屯居。乃分内诸将罗兵幽阻，但缮藩篱不与交锋。候其谷稼将熟，辄纵兵芟刈，使无遗种。旧谷既尽，新田不收，平民屯居，略无所入。於是山民饥穷，渐出降首。恪乃复敕下曰，山民去恶从化，皆当抚慰，徙出外县，不得嫌疑，有所执拘。臼阳长胡伉得降民周遗，遗旧恶民，困迫暂出，内图叛逆，伉缚送言府。恪以伉违教，遂斩以徇，以状表上。民闻伉坐执人被戮，知官惟欲出之而已，老幼相携而出，岁期人数皆如本规。恪自领万人，余分给诸将。权嘉其功，拜威北将军，封都乡侯。
按：吴兵制沿后汉之旧，不出发兵、募兵二种。而化莠民为兵，则又出于二者之外，贺齐等传化山越为兵，已迭见。兹录在苏境者。
《孙韶传》妫览等杀韶伯父河。河故将军，屯京城京口。韶年十七，收河余众，缮治京城以御敌。权定丹阳，夜至京城，明日见韶，甚器之。即拜承烈校尉，统河部曲、食曲阿、丹徒二县。自置长吏，后为广陵太守，权称尊号为镇北将军。淮南滨江屯候皆撤兵远徙，徐泗江淮之地不居者各数百里。权还建业朝觐，加领幽州牧，赤乌四年卒。
魏都督青徐诸军事考证：《三国志》。注：《魏略·桓范传》：明帝时，为东中郎将，督青徐州诸军，治下邳。
徐州刺史考证：按：《三国志》吕虔、胡质皆以徐州刺史讨贼御寇，是刺史有军权。又按：魏及晋初皆有扬州都督刺史，实则其时扬州无今苏境，今不录。
晋
都督扬州诸军事考证：《王浑传》。按：晋末平吴以前，扬州都督及刺史皆治寿春，在今安徽境。太康元年以后，始得丹阳、吴郡等郡，始有今江苏地。
都督扬州江南诸军事(《元帝纪》)。
扬州刺史
都督徐州诸军事
监徐州诸军事
徐州刺史
扬州刺史监江南诸军事考证：王导首为扬州刺史，监江南诸军事。
都督扬州江西诸军事考证：《王敦传》：王含为征东将军，都督扬州江西诸军事。
都督诸军事领扬州刺史考证：《王导传》：明帝伐敦，假导节，都督诸军，领扬州刺史。石勒侵阜陵，诏加导大司马，假黄钺出讨之。俄而贼退，解大司马。石季龙掠骑至历阳，导请出讨之，加大司马，假黄钺，贼退，解大司马，复转中外大都督。
扬州刺史都督扬、豫、兖三州诸军事征虏将军假节(《庾冰传》)。
扬州刺史都督扬豫州之琅邪诸军事骠骑将军假节(《何兖传》)。
扬州刺史中军将军都督扬豫徐兖青五州诸军事(《殷浩传》)。
扬州刺史征虏将军都督扬州徐州之琅邪诸军事(《王迹传》)。
扬豫二州刺史、中军将军都督(《桓冲传》)。
扬州刺史都督豫徐兖青五州诸军事、卫将军征大诸督进扬江荆十五州诸军事(《谢安传》)。
车骑将军都督青徐兖三州诸军事，镇广陵。
镇北将军都督青徐幽并等四州诸军事，镇淮阴。考证：《刘隗传》。按：青、徐、幽、并，皆非苏境，而淮阴则在苏境，故录之。
徐州刺史刘遐，镇淮阴。考证：王邃与刘隗同。
车骑将军都督青徐兖二州诸军事假节，镇广陵，后移镇京口加都督扬州之晋陵吴郡诸军事考证：《郗鉴传》。按：郗鉴于苏峻掠京口以东，移镇京口，又于后赵刘征浮海抄东南诸县城京口。
徐州刺史、征北将军都督徐兖青三州、扬州之晋陵、豫州之沛郡诸军事考证：《蔡谟传》：时谟所统七千余人，所戍东至土山，西至江乘，镇守八所，城垒凡十一处。烽火楼望三十余处，随宜所防备，甚有算略。
北中郎将徐州刺史监徐兖二州、扬州之晋陵诸军事，假节，北镇加监青州诸军事，又领兖州刺史，镇下邳考证：《荀羡传》：传羡征慕容兰，自光水引汶通渠，至于东阿，则亲之兖境。按：郗昙代羡，惟加督幽州，仍镇下邳。
安北将军都督徐兖青冀四州扬州之晋陵诸军事、徐兖二州刺史、假节考证：《范汪传》：郗愔领徐兖二州刺史，都督州郡与郗昙同，仍镇京口。
徐州刺史都督扬徐兖豫青冀幽并八州诸军事、加督荆司七州、又加交广二州考证：《宋书·武帝纪》：元兴三年三月，众推高祖为使，持节都督扬徐八州。四月，加都督江州。十月，加领青州刺史。义熙元年三月，改授都督，改授荆、司、梁、益、宁、雍、凉七州，并前十六州，解青州，加领兖州。
《蔡谟传》：拜征北将军，都督徐、兖、青三州、扬州之晋陵、豫州之沛郡诸军事。石季龙于青州造船数百，掠缘海诸县，所在杀戮，朝廷以为忧，谟遣龙骧将军徐玄等守中州。时谟所统七千余人，所戍东至土山，西至江乘，镇守八所，城垒凡十一处，烽火楼望三十余处，随宜防备，甚有算略。
《谢玄传》：加领徐州刺史，还于广陵。及苻坚自率兵次于项城，诏以玄为前锋，都督徐兖青三州、扬州之晋陵、幽州之燕国诸军事，与叔父征虏将军石等拒之，众凡八万。
《谢玄传》兖州既平，玄患水道险涩，粮运艰难，用督护闻人奭谋，堰吕梁水，树栅立七埭为派。推二岸之流，以通运漕，自此公私利便。
《毛璩传》：补镇北将军谯王恬司马。海陵县界地名青蒲，四面湖泽，皆是菰葑，逃亡所聚，威令不能及，璩建议率千人讨之。时大旱，璩因放火，菰葑尽燃，亡户窘迫，悉出诣璩自首，近有万户，皆以补兵，朝廷嘉之。
《范宁传》：方镇去官，皆割精兵器仗以为送故，米布之属不可胜计。监司相容，初无弹纠。送兵多者，至於千余家，少者数十户。既力入私门，复资官廪布，兵役既竭，枉服良人，牵引无端，以相充补。若是功勋之臣，则已享裂土之祚，岂应封外复置吏兵乎?谓送故之格，宜为节制，以三年为断。宫制谪兵不相袭代，顷者小事便以补役。一愆之违，辱及累世，亲戚旁支，惧其祸毒，户口减耗，亦由于此。
《刘牢之传》：太元初，谢玄北镇广陵，时苻坚方盛，玄多募劲勇，牢之与东海何谦、琅邪诸葛侃、乐安高衡、东平刘轨、西河田洛及晋陵孙无终等，以骁勇应选。玄以牢之为参军，领精锐为前锋，百战百胜。号北府兵，敌人畏之。
晋太和四年四月庚戌，桓温帅步骑五万发姑孰。六月辛丑，至金乡。温使冠军将军毛虎生凿钜野三百里，引汶汇于清水。温引舟师自清水入河，舳舻数百里。八月初，温使袁真开石门以通粮运，真克谯梁而不能向，石门水运路塞。
宋
扬州刺史都督扬、南徐、兖三州诸军事　考证：《彭城王义康传》。按：宋诸州刺史皆知军事，庐陵王义真为扬刺，镇石头。徐羡之为扬刺，传不言所督。王弘为扬刺，受督於彭城王义康。始兴王浚为扬刺，亦不言所督，庐陵王绍谓即受督于义恭。
徐兖二州刺史都督徐兖青三州诸军事，镇京口。
南徐州刺史都督南徐州诸军事(《衡阳王义季传》)。
《宋书·本纪》武帝义熙十二年，姚兴死，兄弟相杀，关中扰乱。公乃戒严北讨，加领征西将军司豫二州刺史，以世子为徐兖二州刺史。下书曰：吾倡大义，首自本州，克复皇祚，遂建勋烈，外夷劲敌，内清奸宄，皆邦人州党谒诚尽力之效也。情若风霜，义贯金石，今当奉辞西施
斾，有事关河，弱嗣叨蒙，复忝今授，情事缠绵，可谓深矣。顷军国务殷，刑辟未息，眷言怀之，能不多叹。其犯罪，系五岁以还，可一原遣，文武劳满未蒙荣转者，便随班序报。《武帝下》：永初元年八月戊辰诏曰：彭、沛、下邳三郡，首事所基，情义缱绻，事由情奖，古今所同。彭城桑梓本乡，加隆攸在，优复之制，宜同丰沛。其沛郡下邳可复租布三十年。
按：宋武帝刘裕本北府旧将，所用兵士，亦多北府之旧，以书与诏考之，是宋武所用，皆南徐州之兵。而一州之中，尤资彭城沛邳三郡之众，皆今镇江之境也。
《宋书·谢晦传》：尚书符荆州曰：使持节散骑常侍、都督南徐兖之江北、淮南、青州，徐州之淮阳、下邳、琅邪、东莞七郡诸军事，征北将军南兖州刺史檀道济统劲锐武卒三万，戈船蔽江，星夜继发，千帆俱举，万棹遄征，散骑常侍骁骑将军段宏铁马二千，风驱电击。
宋齐
石头《宋书·南郡王义宣传》：元嘉元年，封竟陵王，拜右将军，镇石头。七年，迁徐州刺史。按：自是多以宗亲镇石头，元嘉二十七年，魏主焘南侵临江，以太子劭镇石头，地位之重以见。
京口南徐州治所。《州郡志》：南徐州镇京口，望海临江，缘江为境，内镇优重。
广陵南兖州治所。《南齐书·州郡志》：南兖州镇广陵，魏文帝曰：天所以限南北。
彭城徐州治所(齐无)。《宋书·王玄谟传》：上表以彭城要兼水陆，请以皇子临州事，乃以孝武出镇。按：衡阳王义季元嘉二十二年七月已以徐州刺史都督徐、兖、南、青、冀六州诸军事，是徐州为重镇。
淮阴北兖州治所。《宋书·州郡志》、《南齐书·州郡志》：北兖州镇淮阴。宋泰始二年失淮北，于此立州镇。《刘善明传》：建元元年出为假节都督兖州、徐州、东海朐山军事，宁朔将军兖州刺史表移东海郡，治连口，又于石鳖立易平郡，皆见纳。
郁州青、冀州治所。《南齐书·州郡志》：青州，泰始初淮北没虏，始治郁州。上郁州在海中，周围数百里，岛出白鹿，有田畴鱼盐之利。刘善明为刺史，以海中易固，不峻城雉，乃累石为之，高可八九尺。冀州，泰始初，遇虏寇没，更置立二州共一刺史。
元嘉二十七年三月，魏主遣永昌王仁将步骑万余，驱所掠六郡生口屯汝阳。时徐州刺史武陵王骏镇彭城，帝遣问使命骏发骑赍三日粮袭之。骏发百里内马，得千五百匹，分为五军，遣参军刘泰之帅安北骑兵，行参军垣谦之、田曹，行参军臧肇之，集曹行参军尹定，武陵左常侍杜幼文，殿中将军程天祚等将之，直趋汝阳。魏人惟虏救兵自寿阳来，不备彭城。丁酉泰之等独进击之，杀三千余人，烧其辎重，魏人失散诸生口悉得东走。十二月庚午，魏主至瓜步，建康震惧，民皆荷担而立。壬千，内外戒严，丹阳统内尽户发丁，王公以下子弟皆从役。
《宋书·索虏传》：元嘉二十七年军旅大起，以兵力不足，发南兖州三五民丁，征符到十日装束，缘江五郡集广陵。又募天下弩手，不问所从，若有民步众艺武力之士应科者，皆加厚赏。
按：据此则刘宋以后，仍不出发兵、募兵二格。
《传》又曰：十二月，自率大众南向，於滁口造菓筏，声欲渡江。太祖大具水军，为防御之备，领军将军刘遵考与左军将军尹弘守横江，少府刘兴祖守白下。
《索虏传》：元嘉七年三月，诏曰：河南中国多湮没虏所，遗黎荼炭，每用矜怀。今民和年丰，方隅无事，宜时经理，以固疆场。可简甲率五万，给右将军刘彦之，统安北将军王仲德、兖州刺史竺灵秀舟师入河，骠骑将军段宏精兵八千，直指虎牢；豫州刺史刘德武劲勇一万，以相犄角；后将军长沙王义欣可权假节，率见力三万，监征讨诸军事。
按：此役之兵亦近十万。
《索虏传》：元嘉二十七年大举北伐，诏曰：可遣宁朔将军王玄谟戈船一万，前驱入河。使持节都督青冀二州刺史萧斌、使持节都督徐兖青冀幽五州徐兖二州刺史武陵王水陆并驱，步骑十万，迳造许洛。
按：元嘉用兵，以此役为多。
元嘉三年西讨，舟师三万。《谢晦传》：尚书符荆州曰：南兖州刺史檀道济统劲锐武士卒三万，戈船三万蔽江，星夜继发，千帆俱举，万棹遄征。
元嘉七年三月北伐，舟师五万。诏简甲率五万，命右将军到彦之等统舟师入河。
元徽五年西讨，舟师三万。《沈攸之传》：尚书符征西府曰：今遣湘州刺史军主吕安国、辅国将军任侯伯、骁骑将军萧顺之舳舻二万。骆驿继路，后将军军主荀元宾、宁朔将军主郭文孝轻艓一万，截其津要。
又泰始二年南讨寻阳，舟师七千。
元嘉二十七年北伐。诏遣宁朔将军王玄谟等水军入河。
元嘉三十年，诏遣褚湛之等击义军。孝建元年，嘉遣柳元景等讨义宁，皆有水军。
梁
建康扬州刺史治
石头
京口南徐州
广陵南兖州
归政武州
尉民泰州
淮阴
《梁书·本纪》：大同十年三月，上幸京口，城北鼓楼更名北顾。又《本纪》：义师之逼，东昏遣军主左僧庆镇京口，至是遣使晓谕率众降，乃遣弟辅国将军秀镇京口。《本纪》：东昏遣军主左僧景镇广陵，率众降，遣从景宁朔将军景镇广陵。太清二年，南兖州刺史南康王会理等合众三万，至于马卬洲。大宝二年，侯景以郭元建为南兖州刺史，三月降齐，齐行台辛术据广陵。太清元年，北兖州刺史胡贵孙独率众与东魏战。三年，北兖州刺史湘潭侯退还本镇。四月，北兖州刺史定襄侯祗奔东魏，并据淮阴。
宿豫《本纪》：天监八年正月，魏镇东将军成景俊以宿豫来属。
归政武州《隋书·地理志》：下邳郡下邳县梁曰归政，置武州。太清元年七月，武州刺史萧弄璋攻东魏碛泉吕梁二戊拔之。
郁州《梁书》：郁州与魏接境，其民多私与魏交市。青冀二州刺史张稷政令实弛，僚吏颇多侵渔。郁州民徐道角等夜袭州城，杀稷，送首于魏。兖州刺史康绚遣司马奉伯讨平之。
《昌义之传》：天监二年为北徐州刺史，镇钟离。五年，魏中山王元英率众数十万寇钟离，昼夜苦攻。六年四月，高祖遣曹景宗、韦睿率众二十万救焉。
按：梁武用兵，以此役为是。
陈
建康扬州刺史治。《陈书·本纪》：天康元年三月己卯，以扬州刺史司空安成王顼为尚书令。五月庚寅，进位司徒都督中外诸军事。太建十一年十一月，以扬州刺史始兴王叔陵为大都督，总督水陆军。
京口南徐州刺史治。按；南徐州刺史皆带都督南徐州诸军事，见《侯安都传》。
吴县吴州刺史治。《陈书·本纪》：祯明元年十月，割吴郡置吴州，以荆州刺史萧  为安东将军、吴州刺史。
《陈宝应传》：尚书下符曰：陈宝应连结留异，表里周迪。今遣沙州刺史俞文冏等率羽林二万、艨艟盖海，乘跨沧波，扫荡巢窟，使持节都督征讨诸军事、后军将军章昭达率缇骑五千，组甲二万，直渡邵武。
宋齐梁陈军职
都督　诸军事
监诸军事
督诸军事
军主《二凶传》：冶渚军主原穉孙是世祖故史。《邓琬传》：殷孝祖死，军主朱辅之、申谦之皆败。
副军主《邓琬传》：朱辅之副正员将军，皇甫仲远、申谦之副虎贲中郎将徐稚宾并没。
队主《二凶传》：东掖门队主吴道兴是臧质门人。《沈庆之传》：领队防东掖，又曰夜半唤队主不?《沈攸之传》：尚书符征西府曰：今遣南临淮太守军主王敬则、南高平太守军主陈承叔、南汉阳太守军主彭文之，骠骑行参军军主召宰甲二万、前锋云腾。
戍主
军主《周盘龙传》：建元二年，虏寇寿春，以盘龙为军主，假节转太子左军，授持节军主如故。《曹虎传》：建武二年，为雍州刺史，虏寇沔北，围樊城，虎固守，虏临沔水，虎遣军主田安之等十余军出逐之。《萧颖胄传》：东昏侯遣军主彭盆、刘希祖三千人南讨。
副军主刘山阳入门斩之，副军主李元履以余众归附。《陈书·周文育传》：司州刺史陈庆之启周荟为前军军主。《留异传》：临城公大连板为司马，异督责大连军主，众并患之。
北魏
下邳东徐州刺史驻。《地理志》：孝昌元年置东徐州。皇兴元年宋王玄载弃下邳，魏以辛绍先为下邳太守，高闾为东徐州刺史。
彭城徐州刺史及彭城镇将驻。《魏书·显祖纪》：天安元年九月，刘彧、徐州刺史薛安都以彭城内属。《魏书·尉元传》表曰：若贼向彭城，必由清泗过宿豫，历下邳，趋青州路入，行水经东安，即为贼用师之路。今若先定下邳，平宿豫，镇淮扬，戍东安，则青冀诸镇可不攻而克。
宿豫镇将治武定。一置东楚州。
角城
北齐
彭城徐州治(赵彦深等传)。《通典》：后魏置东南道行台。
下邳东徐州。《陈书·本纪》：大建七年二月，樊毅克齐下邳城(元景安等传)。
宿豫东楚州。
广陵东广州。《陈书·本纪》：大建五年九月，樊毅克广陵楚子城。六年正月，广陵金城降。
淮阴楚州
堂邑泰州
龙且海州
《秦王俊传》：陈将周罗 相率而降，授扬州总管四十四州诸军事。
徐州总管
《地理志》：彭城郡后周立总管，大业府废。
唐初总管府
扬州武德三年，于润州江宁县置扬州。九年，省江宁县之扬州，改邗州为扬州，置大都督，督楚七州。贞观十年，改大都督为都督，都督常润七州。龙朔二年，升为大都督府。天宝元年，改为广陵郡，依旧大都督府。乾元元年，复为扬州。
苏州武德七年，置苏州都督，督苏湖四州。武德九年，罢都督。
徐州武德四年，置徐州总管府，督徐邳泗琅仁沂六州。贞观二年，省鄫邳二州。武德九年，改都督。贞观二年，省鄯邳二州。贞观十七年，罢都督。
海州武德四年，置总管府，领涟环东楚四州。七年，以沂州属海州都督。贞观元年，罢都督。
唐方镇
武宁军节度徐、泗、濠观察等使
《新唐书·方镇表》：建中三年，置徐海沂密都团练观察使，治徐州，兴元元年废。贞元四年，置徐、泗、濠三州节度使，治徐州，十六年废。未几，复置泗、濠二州观察使，隶淮南，徐州领本州留后。元和二年废泗濠二州观察使，置武宁军节度使，治徐州，领徐泗濠三州。四年增领宿州。长庆元年，宿州隶淮南节度。大中七年，宿州复隶武宁节度。咸通三年，罢武宁军节度，置徐州团练防御使，隶兖海节度，罢徐州防御使。五年，置徐泗团练观察处置使，治徐州。十年，置徐泗节度使。是年，复置都团练防御使，增领濠宿二州。十一年，置徐泗观察使，寻赐号感化军节度使。乾符二年，罢领泗州。光化元年，复为武宁军节度使。
兵数自三万至十万。
《金石萃编》唐徐州使院新石幢记：岐公，辛卯岁，自夏台帅奉诏朝于京师，天子诏公於明庭曰：今之徐方控临东极淮海闽越，千里遥赖，地产兼金，俗风用刚，河山郁盘，我武宜扬，故有铁钺印绶之赐。予之戎柄，期于光大，郡邑之长，司我风教，蒸人寿元，系厥二吏，备以寮属。予之耳目，期于观听，大野东原，既猪且平，纤缟草木，咸在征赋，故皆命使，期于营度，城一十六，户一十万，兵六十旅，矛盾戈戟，戎马铁马，泊飞潜动植，宜咸领焉。按：《旧唐书·宪宗纪》：元和元年六月，李愿为武宁节度使，愿李晟之子，袭歧国公。
曰六十旅者，一旅五百人，实三万。《樊南集诗》：“彭门十万貔貅勇，首戴公恩若山重”，是多至十万之证。
淮南节度使管内观察处置等使扬州大都督府长史
《新唐书·方镇表》：至德元载，置淮南节度使，领扬楚十三州，治扬州。元和二年，升寿州团练使为都团练使，领寿泗楚三州，寻废，复为寿州都团练使，以楚州隶淮南节度。
按：方镇表，淮南节度领扬、楚、和、滁、寿、庐、舒、元、蕲、安、黄、申、沔十三州，惟扬楚二州在今江苏境，余州皆不在，今于不在者略之。
兵数多者七万。
《新唐书·杜佑传》：为淮南节度使，列营三十区，四邻畏之。《高骈传》：徙淮南节度使，骈善完城垒，募军及主客，得锐七万。
镇海军节度使浙江西道都团练观察处置等使润州刺史
《新唐书·方镇表》：乾元元年，置浙江西道节度使，兼江宁军使，领昇、润、苏、常十州，治昇州。寻徙治苏州，未几治杭州。二年，废浙江西道节度使，置观察处置都团练观察守捉及本道营田使，更领丹阳军使，治苏州。上元二年，徙治宣州，罢领昇州。大历十二年，罢领丹阳军使。十四年，合浙江东西道，置都团练观察使。建中元年，分为二道。二年，合浙江东西二道观察，置节度使，赐号镇海军节度。《旧唐书·德宗纪》：建中二年五月庚寅，以浙江西道为镇海军，加苏州刺史韩
滉检校礼部尚书润州刺史，充镇海军节度浙江东西道观察使。
又《方镇表》：贞元三年，分浙江东西为二道，复置浙江西道观察，领润、常、苏七州。元和二年，升浙江西道都团练观察使为镇海军节度使。四年废，复置观察使，领镇海军使。六年，罢镇海军使。大和九年，复置镇海军节度使，数日废，既而复置，逾月又废。大中十二年，复置镇海军节度使，十三年废，置都团练观察使。咸通三年，置镇海军节度使。
按：新表于浙西节度使观察使颇有舛漏，于大历二年罢领宣歙二州下应加“仍治苏州”四字，建中二年，赐号镇海军节度使，应加“治润州”三字。以《旧唐书·本纪》考之，自除浙西观察使白志贞後，留领润州刺史。
兵数三万。
《新唐书·韩滉传》：迁浙江东西观察使，寻检校礼部尚书，为镇海节度使。帝在奉天，淮汴震骚，请以镇兵三万助讨贼，有诏嘉劳。
《旧唐书·韩滉传》：造楼船战舰三十余艘，以舟师五千人由海门扬威武至，由浦而还。
按：镇海节度属之苏、常二州兵数，苏州见白居易诗：“五千子弟守封疆”，则兵数为五千。
乾道之末，各州有都统司领兵，建康五万，镇江四万七千，楚州武锋军一万一千。其後分屯列戍，增损靡常。所可考者，统制、统领、正将、副将、准备将之目，禁军建隆以来之制，宣毅庆历中，京东、京西、河北、河东、淮南、江南、江西、两浙荆湖、福建九路募健勇，或选厢军为之，指挥二百八十八。至治平中，管一百七十四，京东路徐二，淮南路扬二，楚、真、海、泰、通、高邮、涟水各一，江南路江宁一，两浙路苏、润、常各一，忠节总六十，江宁、扬、楚、真、泰、徐各一。
宋
淮南东路
扬州淮南节度使领淮南马步军都总管或兵马都钤辖，南渡为淮南东路安抚使，或兼江淮及两淮安抚制置大使。
楚州团练使
海州团练使
(南渡无)
泰州刺史军事
真州刺史军事
通州刺史军事
两浙西路
常州刺史军事
苏州平江军节度
润州镇江军节度
(以上《元丰九域志》。)
江南东路
江宁府建康军节度领江南东路马步军总管，或都钤辖，南渡为江南东路安抚使行营留守沿江制置使，或江淮安抚制置大使。(《景定建康志》)
金徐州武宁军节度使(《地理志》)
邳州刺史
北宋
武卫军二指挥。
武卫徐州二指挥。
忠节江宁一指挥、扬州一、楚州一、真州一、泰州一。
宣毅徐州一、扬州二、楚州一、真州一、海州一、泰州一、通州一、高邮一、涟水一。
马军骑射徐州。
威边徐州。
□军骑射扬州、真州、海州、涟水、高邮。
开远扬州、楚州。
六奇楚州。
静海徐州、扬州、通州。
水军扬州、楚州、涟水、高邮、江宁。
壮武楚州、扬州、通州、高邮、泰州。
静胜扬州。
熙宁以後
宣毅徐州二、扬州二、楚州一、真州一、海州一、通州一、高邮一、涟水一。
威果江宁三、扬州三、苏州一、润州一。
忠节江宁一、扬州一、楚州一、真州一、泰州一。
南宋
建康府
御前都统制司：原名神武右军，绍兴初，张俊带所部神武右军前来建康府驻扎，後改充行营中营中护军，起发泗州。绍兴七年，复回建康。十一年四月，奉圣旨改充御前军之名为都统制司。
游奕军：选锋、前军、右军、中军、左军、後军六军。每军统制官一，统领官二，正将五，副五。军数五万人。马数五千八十七匹。军饷钱粮系淮西统领所帮给。
侍卫马军：乾道七年三月，太尉威武军节度使主管马司公事。按：当作主管侍卫马军都指挥司公事，李显忠奉旨移屯建康府。
中军正将副将准备将各六。左军後军正将、副将、准备将各五。
选锋军、前军、右军、中军、左军、後军，每军统制官一，统领官二。选锋军正将、副将、准备将各二，前军正将、副将、准备将各三，右军正将、副将、准备将共十七。军数：选锋军三千五百人，前军三千人，右军五千五百人。马数：选锋军马八百匹，前军马六百匹，右中左後军马各八百匹。
沿江制置司：乾道三年八月，以知建康府史正志兼沿江制置使，自盐官至鄂州沿南北及沿海千五百人，马军三百人，充次等效用。
防江军：嘉定十七年，奉圣旨，令沿江制司招刺充三色军兵胜捷五百人，吐浑一千人，雄威一千五百。本军统制官一，统领官一，正将、副将、准备将各四。
效用军：绍定元年十二月，因李全为乱，赵大使善湘由朝廷招募效用军一千四百五十五人，理填骑两司缺额。
破敌军：嘉熙元年四月，陈制使  由请于朝，取发福建、两浙、江西、湖南诸郡土牢，拣选强壮，赴本司面刺双旗借理诸军缺额，请立名破敌军。自後逐时又将所部去处曾经作过及犯盗充军之人，一律刺旗，发下破敌军收，请置立将队选差制将领佐训练官，合千人部辖。统制官一，统领官一，正将一，副将二，准备将二。军数一千四百四人(《景定建康志》)。
精锐军：淳祐七年，都督赵公蔡给旗榜于两江等处，招募农业强壮，创立军将。统制官一，统领官一，正将四，副将三，准备将四。军数二千五百三十一人。
策胜：中右两军。淳祐五年八月，密札勘会：朝廷近以行下淮东西制司、沿江正司、沿江副司、京湖制置大使司、湖南安抚大使司、淮西招抚司、浙西兵船司、太平州节制司，共招募游击三万人，今来陆续将已招到人数，分解屯扎之所。八月十二日，奉圣旨，以御前策胜为名，三万人分为前右中左後先锋六军，右军中军屯驻建康。中军五千人，统制官一，同统制官一，正将二，副将三，准备将三。右军五千人，统制官一，统领官二，正将五，副将五，准备将五。
制效两军：统制官一，统领官一，正将四，副将四，准备将二。第一军一千二百人。第二军一千二百一十六人。考证：《景定建康志》：制效两军，原系两淮土著税户，因鞑兵连年侵扰，避地诸沙。端平三年间，制置司差官抚恤，招募捏刺，充民兵制效军，理骑戎两司缺额，帮放次等效用二百食钱，请给分为十部，差置制领管干趁应差调。续于淳祐十年内，本司以诸部零细不成军，分具由朝廷并作两军，每军立为将给降制领将佐付身帮行供给。
靖安唐湾水军：统制一，统领一。五千七百二人。《景定建康志》：靖安水军于淳熙十三年三月内，移拨采石水军一将二千五百人前来靖安镇屯驻，并理建康府都统司缺额。嘉定八年七月，创置唐湾水军二千五百人，并理马司缺额。
龙湾游击水军：二千九人。嘉定十四年正月内，准密札备奉圣旨，唐湾靖安两水军合并一军。
金山团窝制效军：六百五十九人。
御前游击军：都统制一。前军、右军、中军、左军、後军五军。每军制统官一，统领官一，右军增统领官一。每军正将副将准备将各一。考证：《景定建康志》：宝祐四年，制使马公光祖奉朝旨创招游击军四千人。宝祐六年，制使赵公与筹续招三千余人。开庆元年，马公再至，又增招五千四百余人，通前共招万二千四百余人。
雄武军：统制官一，正将二，副将二，准备将一，五百七十八人。《景定建康志》：景定元年正月，江东宣抚大使司创招北军寄泊精锐军。
义士军：一千八百七十三人。《景定建康志》：开庆元年十月内，马大使光祖创招强壮胆勇之人，立名义士军，节次调遣上流。景定元年五月，抽泊游击中左後上军。
水军宁江前军：统制兼总制一，统领二，正将二，副将二，准备将六。建康屯派拨九百二十人。太平七屯拨派二千三百六十人。马数宁江前军六百二十八匹。第一将沙河寨一百单四匹。第二将韩桥寨三十六匹，下山寨三十六匹，第四将乌石港寨八十三匹，第五将上三山寨一百八十匹，第六将板子矶寨一百匹，第七将周家庄寨九十匹。考证：《景定建康志》：创宁江新军，景定四年，制使姚公希得任内，准朝廷行下沿江建屯，招军防捍，务使声势连属，其分屯建寨招军置将优待犒给，拨付军器衣甲，各有条划。买宁江军战马，景定五年九月，马公光祖准省札行下，每宁江军一千人为骑军，前後两军共合办马一千二百六十五匹。
镇江府
御前都统制司：前军七千人，右军七千人，中军七千人，左军七千人，後军七千人，水军五千人，游奕军七千人。每军统制官二，统领官二。水军统领官一，正将、副将、准备将各三。余军正将、副将、准备将各五。前军寨范公桥一，普照寺下一，石头巷一，天庆巷北一。右军寨西门里一，湾门桥一，西门外牛家坡一，经家湾一，施水坊铺二。中军寨仁和门里一，门外二，鹤林门一，通吴门外东河村一，左军寨鹤林门里一，塘塠山下一，门外二。後军寨长桥门一，东海门一。游奕军寨光孝观一，八角楼前一，鹤林门里外各一，西花园前一，丹徒县前一，仁和门里一，双望子後一。水军寨洗马桥一，西津西仓门一，金鸡岭一。考证：《嘉定镇江志》：乾道六年，镇江都统成闵奏：制军之额，贵得其当。窃见镇江军马，往年系游奕、选锋、前、右、中、左、後、水八军，後来浸废，游奕选锋并作六军，本路屯驻额管四万七千人，除招填外□□□□□千人，其余五军，或多至九千或少至七千人，每将或多至三千人，或少止一千人，非特多寡不同，而亦队伍不齐。臣今欲将水军以五千人为率，分作三将，余每军以七千人为率，分作五将，每将各据所隶军分，均拨队伍，将现隶诸军亲随使臣衙兵，合并作一处，乞添置游奕一军。如此，则军伍整齐，亲督教练，第其能否，以别勤怠，自然上下相维，小大咸励，军政修明，可责成效。兼镇江诸军兵将所部军伍，多寡不同，所定员数参差不一，皆是前後帅臣一时差补，即无正授付身，苟且因循，何以激劝。臣欲乞每军差统制官一员，统领官二员，每将差正将一员，副将一员，其各用准备将二，缘本司路当要冲每岁护送。国信人使，分遣淮东诸州防托及沿淮巡检扬州牧放差使之类，皆要有心力将官部辖，每将欲差准备将二员。上件兵将官，乞从本司铨量保明申朝廷正行给降付身。日後有所补差，并依此例。五月二十四日奉旨，镇江府驻扎御前诸军，以前、右、中、左、後、水、游奕七军称呼，水军以三将，余军以五将，共三十三将。统制官以七员，统领以一十三员，水军止差统领一员。正副准备将各以三十三员，为额内受朝廷付身及本军差权二年以上，并特与正差，未及二年，且与权差，俟年限及取旨与差，仍令成闵开具合差人数、职位、姓名，申枢密院。
禁军：威果二十八指挥、威果四十一指挥、威果六十五指挥、雄节第九指挥、全捷二十一指挥、厢军崇节第九指挥、崇节第六指挥、□□第十一指挥、□□第十二指挥、壮城指挥、中军鼓角指挥、横江指挥、宁节第三指挥、城下开江指挥、作院指挥。
平江府
御前许浦水军都统制司：四军八将六十二队，一万二千人。考证：绍定《吴郡志》：御前许浦水军，八将六十二队。乾道七年十月，奉圣旨，御前水军以七千为额。淳熙三年二月，冯湛奏请再招收一千人，奉圣旨增额五百人。五年八月，于友奏乞增额五百人。绍熙元年四月，奉圣旨发到福州寄招梢可帅水手三百二十人，并续发到二百八十人。付司收刺支破浑请给嘉泰四年七月枢密院扎子措置招募情愿充应贩倭人一千人。开禧三年，冯拱申海船百只，水手分布不敷，乞招收三色军兵五百人，奉圣旨并依嘉定十五年吴英申乞例，增招梢朾水手八百四十人，刺充胜捷吐浑与元管军兵总以万人为额。顾迳水军省扎平江府许浦水军都统制吴英申证对本司，本司驻扎许浦水军，分屯列戍，管认江海界渺阔，责任匪轻，所管隘口，惟顾迳最是紧要。盖缘扬子大江末流，去海甚近，北通沙窖，密迩敌境。本司差拨官兵二千人，著隘防捍。比年以来，虏寇侵扰两淮州郡，累蒙调遣，本司兵船前去建康，直至江池鄂渚，应受防护江面，本司兵额虽曰万人，除分屯顾迳、黄鱼垛、江阴寨、楚州、管下、淮海等处捍御，出江下海巡捕盗贼，在寨人数无几。今欲措置增招二千人，添置左军，内拨新旧人相半，同老小专一驻扎顾迳，防托海道。
常州
禁军：威果六十六指挥四百人，雄节十二指挥五百人。
厢军：崇节十九指挥、崇节二十一指挥、崇节三十六指挥。壮城指挥百人。作院指挥奔牛镇闸兵百人。
扬州
淮东制置安抚司：武锋军八千人。《重修扬州志》录宋设兵名目颇嫌踳驳，今不具录。精锐军千四百人。强勇军五千人。强勇军：《重修扬州志》：强勇之属，有曰使效，曰归正，曰楚州强勇，曰神勇，曰敢死，曰镇淮，曰马效，曰楚州雄边。武锋之属，雄胜军、武定军、效勇军(八千人)、神劲军(千四百人)、游击水军、护圣马军、雄边军。《宋史·崔与之传》：扬州兵久不练，分强勇、镇淮两军，月以三人日习马射，令所部兵皆仿行之。《赵葵传》：宝庆元年，赵范知扬州，乞调葵以强勇、雄边军五千屯宝应备贼。二年，范刻日约葵，葵帅雄胜、宁淮、武定、强勇步骑万四千，命王鉴、扈斌、胡显等将之。
楚州：嘉定十三年，移淮东制置司于楚州。宝庆三年六月，还淮东制置司于扬州。有楚州屯骑、楚州武锋、楚州左右军、安东宣威。
泰州：曰雄胜、安淮、青平、小雄自□诸军及神劲军。
真州：《重修扬州志》：淮南万弩营。王应麟《玉海》云：始于绍兴季年，乾道五年复置，命御前後军统领教阅，置寨于仪真，募万弩手，以本军忠勇使效为名，淮东之籍千四百。六年二月，真州置神劲营，收万弩手一千五百九十七人。
高邮军：武锋军设统制、副统制、统领、正将、准备将。
元
元制各路立万户府，各县立千户所(《兵志》)。
上万户管军七千以上，中万户五千以上，下万户三千以上。千户所亦分上、中、下，以七百、五百、三百为差。
至元十五年三月，分扬州行省兵于隆兴府。六月，命江南诸路戍卒放归各所属万户屯戍。十一月，定军民异属之制。
先是以李壇叛，分军民为二，而异其属，後因平江南，军官始兼民职，遂因之。凡以千户守郡，则率其麾下从之，百户亦然，至是令军民各异属如初。
十七年三月，同知浙东道宣慰司事请更易江南镇戍军官。
十九年二月，命唐兀 于沿江州郡置军镇戍及谕扬州省用义兵戍列城，徙浙东宣慰使于温州，分军戍守江南，自归州以及江阴至三口，凡二十八所。七月，命蒙古军守江南者更番还家。二十年八月，留蒙古军千人守扬州，余悉纵还。
扬州所有蒙古军士九千人，行省请以三分为率，留一分镇戍。史塔尔珲曰：留千人足矣。从之。
二十二年正月，立行枢密于江南三省，其各省见管军马，悉以付焉。二月，命议江淮、江西元帅招讨司为上、中、下三万户府，蒙古汉人新附诸军相参，作二十七翼。
上万户高邮，中万户邳州、真州，下万户常州、镇江、江阴。水军淮安、扬州、泰州。弩手保甲松江、镇江。水军建康。
二十七年十一月，以宁国徽州初用土兵，皆与贼通，迁之江北，更调高邮、泰州两万户汉军戍之。扬州、建康、镇江三城跨据大江，人民繁会，置上万户府。
成宗元贞二年十一月，遣枢密院官整饬江南戍军。大德元年十二月，议增江南戍兵。
中书省臣言，世祖抚定江南，沿江上下置戍兵三十一翼，今无一二。
五年九月，拘刷江南在逃驱丁。
文宗至顺二年十一月，以淮东宣慰司所部兵复隶河南行省。
顺帝至正十五年二月，立淮东宣慰司统义兵。听富民愿出丁壮五千名者为万户，五百名者为千户，一百名者为百户。
《董搏霄传》曰：至正十六年，搏霄建议曰，淮南为襟喉，应于黄河上下并濒淮海之地布连珠营，每三十里设一总砦，就中又设一小砦，使斥堠相望，遇贼则并力野战，无事则屯种而食。
又：江淮流民并安东、海宁、沐阳、赣榆等州县，壮者既为军，老弱无所依归，宜设军民防御司，籍其民以屯故地，练民积谷，且耕且战，而後恢复可图也。
镇守建康上万户府考证：《至大金陵志》：大德元年，益都新军万户府，自宁国路移镇建康，於前宋游击军营内置府。达鲁花赤万户、副万户而下，军官千户百户弹压通设一百余员。所管蒙古汉军新附军，按月于有司支请盐粮。其汉军本户元佥免粮田四顷，以所出为封装钱，给当役者。所在正军专一守把城池仓库局院坊郭要害去处，军官不得多余占使，非奉省院明文，诸衙门不许差调。集庆亲隶行台按治，岁时教习，纪律严明。按：行台谓南台。
龙湾教习水军万户府《至大金陵志》：系行枢密院于江北、河南行省管下蕲、黄、邓、扬、高邮、真、滁、杭州等翼万户府拨军二千余名前来屯戍，专以教习，隶万户府提调。凡军之新旧名籍船舰、军装、器备及军器局逐年成造器械，悉有额定工程名件。
镇守高邮沿海上万户府《兵志》：至元二十二年，诏改江淮江西元帅招讨司为上、中、下三万户府，蒙古汉人新附诸军相参，作三十七翼。上万户高邮沿海，中万户邳州、真州，下万户常州、镇江、江阴，水军淮安、扬州、泰州，弩手保甲松江、镇江，水军建康诸翼。
镇守邳州中万户府
镇守真州中万户府
镇守镇江上万户府、万户、副万户
真定翼上千户所、千户、副千户、上百户、下百户
濮州翼上千户所、千户、副千户、上百户、下百户
卫辉翼上千户所、千户、副千户、上百户、下百户
怀庆翼上千户所、千户、副千户、上百户、下百户
高唐翼上千户所、千户、副千户、上百户、下百户
彰德翼上千户所、千户、副千户、上百户、下百户
济南翼上千户所、千户、副千户、上百户、下百户
顺德翼上千户所、千户、副千户、上百户、下百户
广平翼上千户所、千户、副千户、上百户、下百户
盐军翼上千户所、千户、副千户、上百户、下百户
凡万户府万户之上，千户所千户之上，皆有达鲁花赤。万户府之达鲁花赤及万户，皆三珠虎符，副万户虎符；千户所之达鲁花赤，千户金牌，副千户银牌。(《至顺镇江志》。)
明
南京五军都督府
南京总兵官
南京副总兵官
《南畿志》：南都有守备大监，公侯充总兵官，侯伯充副总兵官。
南京兵部尚书参赞机务兵部尚书参赞机务军于城内者，三十七卫，锦衣卫至潘阳卫随卫营房三十七处，军储仓三十六处。
锦衣卫：指挥使司指挥使一人，指挥同知二人，指挥佥事二人，兵五千六百人，余卫同。
旗手卫
府军卫
府军左卫：《南京户部分志》：府军左卫官吏旗军，岁用米二万二千八百石，料豆二千二百九十六石。
府军後卫
金吾左卫
金吾右卫
金吾前卫
金吾後卫
羽林左卫
羽林右卫
羽林前卫
虎贲左卫
虎贲右卫
留守中卫
留守左卫
留守右卫：《南畿志》：简练场所六处。大教场在都城二里，操练官旗军一万九千三十四，实在一万三千九百一十二。小教场在城内覆舟之南，操练官旗军五千二百八十一，实在三千七百六十二。新江口在东门外三里濒江，操备官旗军一万一千四百八，实在七千八百二十八。
留守前卫
留守後卫
水军左卫
水军左卫
龙江左卫
龙江右卫
豹韬卫
豹韬左卫
龙虎左卫
天策卫
神策卫
龙骧卫
鹰扬卫
骁骑卫
广洋卫
兴武卫
江阴卫
镇南卫
孝陵卫：《南畿志》：军于城外者，孝陵卫、济川卫。
济川卫
江淮卫：《南畿志》：军于江北者十卫，江淮卫至沈阳右卫，军储仓在浦子口城内。浦子口在大江之北。
鹰天卫
龙虎卫
飞熊卫
广武卫：操备官旗军二千一百六十七，实在二千一百二十五。
英武卫
武德卫
和阳卫
横海卫
沈阳右卫
苏州卫(在苏州府)
太仓卫
镇海卫
吴淞千户所
崇明千户所
金山卫(在松江府)：《会典》：战船沿海每卫五十只。新江口一百三十一只。
松江千户所
南汇嘴千户所
镇江卫(在镇江府)
扬州卫(在扬州府)
仪真卫
高邮卫
兴化千户所
泰州千户所
通州千户所
淮安卫(在淮安府)
大河卫
邳州卫
海州千户所
东海千户所
盐城千户所
徐州卫(在徐州府)
徐州左卫
南直隶狼山提督副总兵(驻通州)：《明会典》：嘉靖三十七年，自瓜、仪周家桥、掘港直抵庙梯关，陆路自通、泰、淮、扬，通泰各参将均归节制。
镇守江南副总兵(驻吴淞)：旧系总兵官，驻扎福山港，复移驻镇江，後复驻镇江、仪真两处。嘉靖八年岁革，十九年仍设，二十九年复革，三十三年仍设，为副总兵官，驻金山卫，四十三年改驻吴淞，专管江南水路兵马。
分守徐州参将(驻徐州)：隆庆四年，自睢陈参将改，所辖徐州、武平、曹濮、睢陈等处地方，分兵驻守运粮，驻徐州以保运道。
金山参将(驻金山)：旧系苏州参将驻金山，防御沿海柘林、青村、南汇、川沙一带，後改游击。万历二年改设，以刘家河参将移驻。
刘家河参将(驻崇明)：旧设参将，驻金山。万历二年改设，以金山游击移驻崇明。
仪真守备(驻仪真江口)：专备江北捕盗事务。
盐城守备(驻邳州)：旧设参将，嘉靖四十三年改设，无事驻扎邳州，有事防守盐城。
掘港守备(驻掘港)：旧设把总，嘉靖三十六年改设。
杨舍守备(驻杨舍)：旧设革，万历十三年复设，守海口。
川沙堡把总：嘉靖三十九年，改拨金山卫干户一员防守。
刘家河把总：嘉靖三十二年设。
京口把总：嘉靖三十年设。
福山港把总：嘉靖三十三年设。
周家桥把总：同上。
东海把总：同上。
大河口把总：嘉靖三十七年设，以盐城把总移驻於此。
狼山水兵把总：嘉靖三十九年设。
游兵把总：嘉靖三十年设，驻扎上新河，自狼山至圌山，与通泰兵合哨。
中平镇把总：万历七年设。
提督漕运镇守淮安总兵官(驻淮安)：《明会典》：凡江南额设官军十一万二千一百六十七员名。
总督漕运兼提督军务巡抚凤阳等处兼管河道(驻淮安)：总理粮储提督军务兼巡抚应天等府地方。招募军兵七千一百四十九名，战船额设沿海每卫。
苏松兵备道(驻太仓)：整饬苏州、松江二府兵备，兼理粮储水利农务。
常镇兵备道(驻江阴)
淮扬海防道(驻泰州)：整饬淮阳海防江洋，仍分管扬州、仪真、高邮等卫，泰州、盐城、通州等所京操官军。
徐州兵备道(驻徐州)：整饬徐州兵备，兼管淮安府、徐州及淮安、徐州大河、邳州各卫、东海、西海等所京操官军。
明初定鼎金陵，倚长江为天险，然江洋巨盗，时有出没，始设操江巡江等官，其沿海州县，洪武间时有倭警，常遣兵戍守。至嘉靖中，倭寇猖獗，于是增将增兵，畿甸之间，若备边矣。江南北所属额设官军一十万二千一百六十七员，各召募军兵七千一百四十九名。嘉靖三十八年，题准苏松常镇四府所属州县二百里以上者，编主兵三百名，二百里以下者二百名，每名给银十二两，或均徭编派，或各里朋出，送海道兵备管束团练。又令添设游兵一千五百名，令南京都督统领，驾沙快船往来浙西、松江、京口，护卫粮船。隆庆二年，题准中军都司把总部下留兵七百二十，而以游巡军兵相兼分布。
圌山把总自高资至安港一百五十里，领水兵民壮八百名而以镇江一卫属之。仪真守备自黄天荡至新港一百四十里领水兵三百名，而以仪真一卫属之。瓜洲镇巡江卫总操江水兵亦属焉，仍与扬州府江防同知协同防守。本镇民事则同知理之，守备不与。三江会口把总自新港至庙港一百五十里，领水兵八百名。游兵把总驻扎上新河，仪真守备驻扎仪真江口，圌山、三江会口把总各驻扎本处，不许仍前住居城市。又题准备倭所辖地方，自应天龙潭起，至镇江、苏州、太仓、镇海、金山等卫，嘉兴、松江、吴淞江、崇明、南汇、青村止，千有余里，枕临大海，给关防以便调度。三十六年，议准将沈阳右卫官军照旧隶属南京兵部，如遇江北地方有警，许凤阳抚按官督调防御。四十四年，题准江南江北各有信地。三沙止当会哨，难以会剿，褚家一沙，沙南沙北，照旧分防。崇明一带，或春或秋，照旧会哨。如果贼势重大，逼近留都，江南江北巡抚并操江都御史交相应援，其余小警，不必会剿，各守信地，永为遵守。隆庆四年，题准徐州参将将兵分为三营，徐州一营，宿州一营，归德一营。每营选中军官一员，常川操练。其参将遇粮运盛行，驻於徐州以保运道。河水已合，则驻宿州以防陆路。春间青黄不接，则驻归德以防窃发。万历三年，题准南直隶自吴淞以至金山，其中宝山、川沙、南汇、青村、柘林皆临大海，倭寇随处可登，青南二所尤当其冲。清查各卫所军舍，选一千名，委指挥二员分领，於青南二处与川柘二总分作四枝，汛时听参将操练於南汇。其各军行月二粮，亦量加厚，遇警对敌，许照北边事例，但以血战为功，不以损军为罪。又令应天治中移驻新江口，境内州县巡司官兵，尽属统率查点。又令每年防汛毕日，准照防边事例，将各镇将官及海防同知、沿海州县正官分别举劾。四年题准宝山界於川沙、吴淞之间，为全吴南北中路，地形突出海岛，倭舡必经，要害当守，改筑城堡，而以协守所官军守之，每年汛期，副总兵统兵移驻。

[book_title]第二卷 驻防 绿营
驻防
粤自辽沈肇兴，奄一区夏，八旗劲旅，号称无敌。既底定江南，设防分驻江宁、京口。营有规制，岁有饷糈。器械精良，士马腾实。虽胜国遗民，不无反侧，台湾郑氏，曾入长江，而旌旗所指，应手推破，东南重镇，屹若长城，不可谓非禁旅之功也!及数传以后，饱豢欢嬉，习于游惰，孽衍日众，无以为业，禁令綦严，不得自营生产，则穷困无聊，御盗贼则不足，病闾  则有余矣。虽兵顿不用，日久必窳，要亦定制有未尽善者乎?洪杨之兵起据金陵者逾十年，旗营遭祸尤烈，事平以后，孑遗无几，乃调荆州驻防，以补金陵之缺。员额兵籍，皆异前制。兹著其员弁饷糈及变更增损之数，其无可考者，亦不得而详也。
江宁驻防旗营(顺治二年，设左翼四旗：曰镶黄、曰正白、曰镶白、曰正蓝。康熙二十二年，增设右翼四旗：曰正黄、曰正红、曰镶红、曰镶蓝)
原设镇国公、辅国公二员，顺治三年，改昂邦章京二员。九年裁昂邦章京一员。十七年，改昂邦章京为总管。十八年改总管为镇守江宁等处地方将军(全年俸银一百八十两，养廉银一千九十八两四钱四分八厘，津贴银四千六百两，米一百二十石折银一百八十两六钱五分四厘，红朱银一百二十两，执事人役工食银二百一十六两五钱七分六厘，马二十匹草乾银冬春一百二十六两，夏秋七十五两六钱)统辖标下八旗官兵，兼辖京口旗营(乾隆二十二年，裁京口将军，留副都统管辖，驻防官兵，归江宁将军兼辖，问月一次，至京口查阅营伍。其属京口将军之绿旗左右营，改隶江宁将军管辖。三十三年，裁绿旗左右营，改为高资营，归总督管辖)，驻札江宁府(驻防城在会城东隅明内城地)。岁演炮于金子堰(在上元县东北，以规银充赏)，猎于宝华山(在句容县北，藩司解银三百两充赏)。其属镇守江宁等处地方副都统一员(顺治二年，设梅勒章京二员，三年奉裁，十四年复设。十七年，改为副都统分辖左右翼。乾隆三十四年，裁副都统一员，左右翼并辖于一副都统。全年俸银实发一百四十三两七钱，养廉银五百七两六钱，津贴银二千七百两，米一百五石折银一百五十八两，执事人役工食银一百三十五两三钱六分，马十五匹草乾银冬春九十四两四钱，夏秋五十六两七钱)，协领八员(《皇朝文献通考》：顺治二年，设江南驻防左翼四旗，协领八员。康熙二十二年，增设右翼四旗。雍正元年，增设协领二员。故乾隆《江南通志》载：左右翼协领各五员。咸丰三年，金陵不守，溃围而出者，仅八百余人。同治三年，凯撤回防，仅有官二十九员。历次由荆州拨补，迄未足额。至光绪三十四年，江宁督练公所江宁驻防统计表册，仍为协领八员，计左司镶黄、正白、镶白、正蓝四旗，右司正黄、正红、镶红、镶蓝四旗，每旗协领一员。每员全年俸银实发一百一十七两一钱五分一厘，盐菜银十两。米九十石折银二百三十五两六钱五分一厘，马十二匹草乾银一百一十二两四分一厘五毫)，佐领三十二员(额设四十员，内协领兼佐领者八员，实有佐领三十二员。皇朝《通典》、《通考》所载均同。惟《江南通志》载左右翼佐领各二十三员。盖雍正元年，增设佐领十六员，并原额为五十六员，其时协领十员，则兼佐领者亦十员，故左右翼各二十三员也。咸丰三年后，迄未复额。光绪三十四年册，仅佐领二十四员，内协领兼六员，共十八员。每员全年俸银实发九十四两六钱一分六厘，盐菜银五两五钱，米六十石折银九十两六钱六分一厘，马八匹草乾银共七十四两六钱九分四厘四毫。按旗营制，每旗分头、二、三、四、五甲，每甲一牛录，故八旗计牛录四十员。兵燹后，四五甲未补，计二十四牛录，故佐领为二十四员)，防御四十员(原额每旗各五员，皇朝《通考》、《通典》均同。雍正元年，增设十六员，故乾隆《江南通志》作两翼各二十八员。兵燹后，每旗止头、二、三甲，每甲一员，实有防御二十四员。每员全年俸银实发七十二两八分七厘，盐菜银三两，米四十二石折银六十三两六钱六分二厘，马五匹草乾银四十六两六钱八分四厘)，骁骑校四十员(原额每旗五员，皇朝《通典》、《通考》均同。雍正元年，增设十六员，故乾隆《江南通志》作两翼各二十八员。兵燹后，每旗止头、二、三甲，每甲一员，实有骁骑校二十四员。每员全年俸银实发五十四两六分一厘，盐菜银一两五钱二厘六毫，米三三六石折银五十四两六钱六分三厘，马四匹草乾银三十九两三钱四分七厘二毫)，笔贴式四员(乾隆《江南通志》载左右翼各二员，皇朝《通典》作三员，盖据乾隆三十四年裁定官额之数也。咸丰三年後，迄未复额。光绪三十四年，江宁督练公所统计表载：笔贴三员，左司镶黄旗二员，右司正黄旗一员。每员全年俸银实发十八两九钱二分六厘，盐菜银一两八钱，米折银、马及草乾银均同骁骑校)，随甲四十副，马兵四千名，步兵八百名，炮手三十名，工铁匠一百六十四名，余兵六百名，官坐马一千五十八匹，战马一万二千匹(此乾隆《江南通志》所载也。查《皇朝文献通考》，顺治二年，设左翼四旗，满州蒙古兵二千名，弓匠铁匠各五十六名。十七年，拨山东德州驻防兵四十九名，山西太原府驻防兵五十名，充江南驻防兵额。十八年，增设江宁驻防步军一千名。康熙十三年，增设江宁驻防骁骑一千名。二十二年，拨江宁驻防左翼四旗兵一千，驻湖北荆州，即由京拨右翼四旗满州蒙古兵一千名驻江宁，增设右翼四旗，合新旧八旗骁骑兵四千名，於额兵内分设前锋一百八十四名。二十三年，裁步兵三百名。三十年，于骁骑额内分设鸟枪领催五十六名，鸟枪骁骑七百四十四名，领催二百八十名，骁骑二千七百二十名。五十八年，调江宁驻防满州兵一千名赴西藏，仍於驻防余丁内选补原额。六十年，以调赴西藏兵归还驻防。其选补之一千名，遇缺开除。雍正元年，增步军一百名，合新旧共八百名。四年，增设炮骁骑七十八名。七年，裁炮骁骑四十八名。八年，拨兵八百名，驻浙江乍浦，仍於驻防余丁内挑补，以足四千之额。十年，设养育兵。十二年，以江宁驻防额内铁匠之半，改为箭匠。乾隆三年，增设炮骁骑六十名。二十八年，令京口驻防汉军悉陆续出旗，分别改补绿旗营，更定官兵额数，移江宁驻防八旗蒙古兵一千五百九十二名，充京口驻防额)，后又增领催前锋等弁目。及经咸丰三年之变，陆续增补，迄未足额(咸丰三年，金陵不守，溃围而出者，才八百余人。将军苏布通阿奏请集为一营，随剿江南北，历有伤亡。同治三年回防，仅存三百余名。将军富明阿奏以为头甲喇，并请拨满蒙兵补防。十年，调到荆州旗营甲兵五百七十二名，小甲三百五十六名，编为八旗二甲喇。是年，将军魁玉於荆州拨防官兵子弟内选补甲兵一百八十一名。十一年，将军穆腾阿又于二甲官兵子弟内选补甲兵一百三名，共二百八十四名，编为镶黄正黄正白正红四旗三甲喇。光绪二年，复调到荆州旗营甲兵二百八十八名，编为镶白镶红镶蓝正蓝四旗三甲喇，又于随带子弟内选补小甲三百五十六名，以足八旗三甲喇、小甲喇额数。其四五甲尚未添补。至光绪三十四年，计领催一百四十四名，八旗每旗十八名。每名月实发饷银二两六七钱不等，米折银三两七钱至四两五钱不等，盐菜银四分二厘三毫，马三匹草乾银，冬春每月八九钱不等，夏秋每月五钱零)，前锋一百二十三名(镶黄正白正黄各十六名，余各十五名。每名按月饷银米及米折银、盐菜银额、马及草乾银，均同领催)，马甲一千五百一十八名(镶黄一百八十名，正白一百六十一名，镶白二百一名，正蓝二百十四名，正黄一百七十六名，正红一百六十八名，镶红二百三名，镶蓝一百八十五名。每名每月饷银实发一两七八不等，其余银米马乾，均同领催前锋)，炮手四十八名(每旗各六名，月饷同马甲，米折银实发二两零或三两零不等)，匠役七十三名(镶黄十名，正白七名，镶白十名，正蓝七名，正黄十一名，正红八名，镶红十二名，镶蓝八名。每名月饷实发九钱余八钱余不等，米折银同炮手)，步甲二百八十六名(镶黄三十三名，正白三十九名，镶白三十六名，正蓝四十六名，正黄三十六名，正红三十九名，镶红三十名，镶蓝三十七名。每名月饷同匠役，米折银五钱四钱零不等)，养育兵四百五十五名(镶黄六十五名，正白五十八名，镶白五十六名，正蓝五十一名，正黄五十五名，正红五十五名，镶红五十五名，镶蓝六十名。饷银同步甲)，总计领催、前锋、马甲、炮手、匠役、步甲、养育兵共二千六百四十七名(镶黄三百二十八名，正白三百三十五名，镶白三百四十二名，正蓝三百七十五名，正黄三百一十八名，正红二百九十九名，镶红三百三十九名，镶蓝三百二十九名，其左右所皂役十四名，各公所夫役四十二名，不在此内)，额马五千八百五十八匹(内存价马三千八百九匹，实拴马二千四十九匹)。光绪二十一年，添练马步队五起，共兵一千二百五十名为精锐营。二十六年，于其中挑选精壮五百名为常备军，五百名为续备军，余二百五十名合之原立步营选出二百八十四名为巡警军。三十二年，以常备军为步队，续备军为炮队。其营制：步队管带官一员(薪银按月实发大建六十八两，小建六十六两四钱三分三厘)，督队官一员(薪银每月大建二十八两三钱二分，小建二十七两四钱四分三厘)，军需长一员(薪银每月大建一十八两八钱，小建一十八两一钱七分四厘)，军医官一员(薪银每月大建二十四两四钱四分，小建二十三两六钱二分六厘)，书记长一员(薪银每月大建一十八两八钱，小建一十八两一钱七分四厘)，队官四员(每员薪银大建二十两四分，小建一十九两五钱三分九厘)，排长十二员(每员薪银大建八两五钱二分，小建八两二钱七分)，司务长四员(每员薪银大建六两五钱八分，小建六两三钱六分一厘)，司书生六员(每员薪银大建六两六钱四分，小建六两四钱五分二厘)，正目三十六名(每名饷银大建三两八钱一分六厘，小建三两六钱九分三厘八毫)，副目三十六名(每名饷银大建三两四钱八分四厘，小建三两三钱七分一厘二毫)，护目一名(饷银大建三两九钱四分八厘，小建三两八钱一分六厘四毫)，号目一名(饷银与护目同)，正兵一百四十四名(每名饷银大建三两二钱二厘，小建三两九分八厘六毫)，副兵二百八十八名(每名饷银大建二两九钱二分，小建二两八钱二分六厘)，护兵一十二名(每名饷银大建三两二钱二厘，小建二两九分八厘六毫)，号兵四名(每名饷银与护兵同)，火夫三十六名(每名饷银大建二两五钱一分二厘，小建二两四钱四分)，枪匠一名(饷银大建五两二钱四分四厘，小建五两八分四厘二毫)。其器械有枪五百杆，快炮八尊。炮队管带官一员，队官一员，排长四员，司务长一员，司书生二员，正目一十二名，正兵四十八名，副兵九十六名，护兵一名，号兵二名，夫役十二名，炮匠一名。其器械有枪一百六十八杆，六生的过山快炮四尊，四生的过山快炮六尊。常年饷银京平九千十两八钱。巡警军制，另编警察卷内，中间兼习水师。雍正五年奉旨：“水师甚属紧要。现今天津设立水师，满洲官兵操练学习。其江宁驻防满州官兵，亦应照天津水师之例，设立水师操练。镇江水师现有船只酌量拨给江宁将军，令其学习操练。至如何操练，应拨给船只若干，或船只不敷作何添造之处，尔部一并定议具奏。钦此”。旋奉兵部议复(兵部议奏：江宁地方控江连海，设立水师，甚有裨益。并应将江宁满洲蒙古官兵照天津水师例，设立水师。应选年力精壮者，拨一千名，设为水师。派协领四员，佐领防御各十二员管辖。每年春秋，在大江学习操练。查镇江将军标下有号船四只，沙船七十六只，每船各设磨盘炮一位，子母炮二位，捕盗、舵工、水手等十六名。今江宁既设水师，应将镇江所有沙船分配大小二十只，并捕盗、舵工、水手、炮位一并拨给江宁将军，同满州兵丁学习操练。再於镇江水师营内选熟识水性千把四员，遇操练时，令其前往江宁分配八旗教习操练。至操毕回任，俟满洲兵丁谙练之日，停其教习。每船分配满洲官一员，兵二十五名，分为两班。若量船大小宜增减处，该将军酌量增减分配。将军等不时巡看。再大江中停泊船只，最为紧要，应令该将军会同总督勘定，加谨停泊)，既于驻防官兵额，拨兵一千名，于镇江水师拨沙船二十只，捕盗舵工缭碇手一百名，水手匠役二百二十四名，充水师营。寻定驻防兵四千名，一并学习水师营事务；分为五班，每半月递更操演，春秋二季合操二次。至乾隆十六年，裁江宁水师营，仍作陆路营制。其岁需俸薪饷乾，则咸丰以前为银十四万五千五百八十八两，米十三万三千九百四十五石，豆十一万七千五百二十七石，草七百五万一千二百二十束。(见乾隆《江南通志》)；至光绪三十四年，则官员俸银(全俸半俸统计年共实发一万一千三百九十二两三钱九分二厘六毫)、养廉银(全年实发一千六百六两四分八厘)、米折银(全俸半俸实发一万一千三百七十三两三钱八分六厘七毫六丝)、纸朱银(全年实发百二十两)、衙门执事人役工食银(全年实发三百五十一两九钱三分六厘)、兵饷银(全饷半饷共实发五万二千六十七两九钱八分一厘五毫一丝)、米折银(全饷半饷共实发九万六百一十九两三钱六分二厘六毫九丝)、官员官兵草乾银(冬春大束，夏秋小束，全年实发五万一千一百一十二两五分五毫八丝。以上各项均由江宁藩司呈解)、津贴银(全年七千三百两，财政局解三千七百两，厘捐局解三千六百两)、盐菜银并本标巡城油灯银(全年一千二百六十九两七钱三分九厘三毫六丝，由两淮运司呈解。此款并京口官兵在内)、左右司皂役(共十四名)、各公所夫役(共四十二名)工食银(全年六百八十六两七钱三分六厘，由江安粮道呈解)，总计为银二十二万七千八百九十九两六钱三分九厘。其添练步炮两营薪饷，另由江苏拨解，由司转发(光绪三十四年统计表册)。其世职食俸者，有骑都尉兼一云骑尉二员(镶白一员，镶蓝一员。每员全年俸银实发一百二十一两六钱四分，米折银实发一百二十一两五钱)，骑都尉六员(正黄三员，镶白、正红、镶红各一员。每员每年实发俸银米折银各九十九两)，云骑尉五十一员(镶黄十一员，正蓝十员，正白、镶白、正黄各六员，镶蓝五员，正红四员，镶红三员。每员全年俸银，实发七十六两五钱八分五厘，米折银实发七十六两五钱)，共五十九员(其俸银米折银均在前总数内)。其马匹均系额定，载前各官弁兵丁下。自雍正九年奉谕：“朕思营务废驰，兵丁怠惰之习，若该管官弁等果能实心整顿训练，数月之内，即可改除。惟是马匹不敷额数，若责令一时购买足额，或至马价昂贵，兵丁力量艰难。况于南方诸省，平时既难喂养，而一时急切买补，又较难于北方。着该将军等酌量稍为变通，现养几匹，其所少者存价于官，一有调遣，即可购买应用，不致迟误公事。此朕格外体恤之特恩，若再奉行不力，一经查出，弁兵等俱不宽贷。特谕。钦此”。自后有存价、实拴之分，间年派员赴口购买，分发八旗喂养，实拴倒毙，随时拨补之。
京口驻防旗营(顺治十六年，设左翼四旗：曰镶黄、曰正白、曰镶白、曰正蓝；右翼四旗：曰正黄、曰正红、曰镶红、曰镶蓝)
原设京口驻防总管一员。十六年，改总管为镇守京口等处汉军将军，统辖标下八旗官兵兼辖绿旗水师前後左右四营(康熙二十一年，以四营水师归提督管辖旋仍属将军。二十三年，裁前後二营。二十四年，裁京口右路绿旗总兵官，改左路总兵官为京口水师总兵官。其右路裁存官兵，归并左路，分设中、左、右三营。三十六年，裁总兵官，改设京口协副将，分左右二营，归将军管辖)，驻扎京口。乾隆二十二年，裁京口将军，留镇守京口等处地方掌印副都统一员(顺治十六年，设左右翼副都统各一员。乾隆间，奉裁一员)，统辖标下八旗蒙古官兵(绿旗京口协左右一营，改隶江宁将军管辖)，驻扎京口，仍兼辖于江宁将军(全年俸银实发一百四十五两七钱，养廉银实发五百七两六钱，津贴银实发二千六百五两五钱，米实发一百三石五斗四升一合六勺五抄，马十五匹，内存价七匹，实拴八匹，草乾银实发一百四十两五钱，执事人役三十名，每名年支工食银五两六钱四分)。其属协领二员(兼佐领镶白旗一员，镶蓝旗一员，《皇朝文献通考》载顺治十六年，设京口驻防协领参领各八员，乾隆《江南通志》所载相同，皇朝《通典》所载只有协领二员。今据光绪三十四年京口驻防统计表册编列。每员全年俸银实发一百二十二两二钱，米八十八石七斗五升，盐菜银九两四钱，马十二匹，存价六匹，实拴六匹，草乾银一百六两一钱三分三厘二毫，左右司皂役八名，每名工食银实发十两八钱)，参领八员(已裁，何年何案不可考)，佐领十四员(原额十六员，内协领兼佐领二员，实一十四员，镶黄、镶白、正蓝、正黄、正红、镶红各二员，正白、镶蓝各一员。每员全年俸银实发九十八两七钱，米五十九石一斗六升六合六勺五抄，盐菜银四两七钱，马八匹，存价四匹，实拴四匹，草乾银七十四两六钱九分六厘八毫)，防御一十六员(每旗各二员，每员全年俸银实发七十五两二钱，米实发四十一石四斗一升六合六勺五抄，盐菜银实发二两八钱二分，马五匹，存价二匹，实拴三匹，草乾银实发四十六两八钱八分五厘五毫)，骁骑校一十六员(每旗各二员，每员全年俸银实发五十六两四钱，米实发三十五石五斗，盐菜银实发一两八钱八分，马四匹，存价二匹，实拴二匹，草乾银实发三十七两三钱四分八厘四毫)，笔贴式二员(左司镶白旗一员，右司镶蓝旗一员。每员全年俸银实发一十九两八钱五分二厘，米实发三十五石五斗，盐菜银实发一两二钱二分八厘，马四匹，存价二匹，实拴二匹。草乾银实发三十七两三钱四分八厘四毫)，骑都尉兼一云骑尉一员(正黄旗，全年俸银实发一百二十六两九钱，米实发六十七石五斗)，云骑尉一十七员(每员全年俸银实发七十九两九钱，米实发四十二石五斗)，恩骑尉四员(镶黄、正蓝、正黄、正红各一员。每员全年俸银实发四十二两三钱，米实发二十二石五斗)，领催九十六名(每旗各十二名。每名全年饷银实发三十三两八钱四分，米实发二十九石五斗八升三合三勺，盐菜银实发二十八两一分一厘三毫)，前锋五十六名(镶黄九名，正白、镶白、正黄各七名，正红十名、镶红、镶蓝各六名，正蓝四名。每名饷米盐菜马匹草乾均同领催)，马甲九百八十五名(镶黄、镶红各一百二十二名，正白、镶白各一百二十三名，正蓝一百二十六名，正黄一百二十五名，正红一百二十名，镶蓝一百二十四名。每名饷银实发二十二两五钱六分，米及盐菜马匹草乾均同领催前锋)，炮手二十九名(镶黄三名，正黄二名，余六旗每旗四名。每名饷银同马甲，米实发二十石七斗八合三抄)，匠役四十八名(每旗六名。每名饷银实发一十一两二钱八分，米实发八石八斗七斗五合)，步甲二百二十八名(镶白三十名，正白正蓝各二十九名，余五旗各二十八名。每名饷银同。匠役米实发三石一斗)，养育兵二百五十名(正白三十名，镶黄、正黄、镶红各三十二名，镶白、正蓝、正红、镶蓝各三十一名，每名饷银同步甲)，总计领催、前锋、马甲、炮手、匠役、步甲、养育兵共一千六百九十一名(《皇朝文献通考》载，顺治十六年，设京口驻防八旗汉军领催四百二名，骁骑一千五百九十八名，炮骁骑四十名，弓匠铁匠各八名。康熙十三年，增设京口驻防步军一千名。三十年，于京口驻防骁骑额内，分设鸟枪领催二百名鸟枪骁骑八百名，领催二百名，骁骑八百名；步军额内，分设鸟枪兵四百名，弓箭兵二百名，长枪兵二百名，藤牌兵二百名。雍正四年，增设京口驻防炮骁骑三十二名。乾隆《江南通志》所载，则有马兵二千名，步兵一千名，炮手七十二名，铜药弓铁匠二十名。二十八年，令京口驻防汉军悉陆续出旗，分别改补绿旗营，移江宁驻防八旗蒙古兵为京口驻防，计一千五百九十二名。故皇朝《通典》于京口驻防副都统以下各官後载：八旗蒙古委前锋校四人，前锋五十二名，领催九十六名。骁骑一千一十四名，步军二百二十八名，养育兵一百五十名，弓箭铁匠各一十六名，与所移蒙古兵名数相符。今据光绪三十四统计表册编列)。别有随营食俸饷官兵(此项官兵，因太平军攻镇江，随营堵剿，身受重伤，恩准随旗赏食俸饷)，计原品休致佐领一员(全年俸银实发九十八两七钱，米实发五十九石一斗六升六合六勺五抄)，原品休致骁骑校一员(全年俸银实发五十六两四钱，米实发三十五石五斗)，告退领催四名，前锋五名，马甲一十八名(每名饷银按月支实发成数，年共一十一两三钱八分)，共二十九员名，岁需官俸兵饷银(全俸半俸，统计年共实发五千八百二十两七钱四厘，饷三万四千六百一十六两九钱三分)、养廉银(九成实发年共五百七两六钱)、心红银(军署三十七两六钱，统署七十五两二钱)、草乾银(冬春季支大束，夏秋季支小束，均扣建。实发年共三万一千二百七十一两七钱六分七厘八毫)，共银七万二千二百二十九两八钱一厘八毫，均由苏藩司呈解。津贴银由江苏善後局(解一千五百两)、金陵厘捐局(解一千二百两)分解，盐菜银由两淮运司拨解，执事人役工食银由丹徒县呈解。米石(官员全俸半俸统计年共三千四百石二斗二合六勺三抄，兵丁不扣建，年共三万五千八百五十四石七斗九升三合一勺)截留丹徒县漕粮，不敷米石，由苏藩司凑拨放给，折色以两抵石。其马匹原额三千七百一十四匹(道光二十三年，裁三百六十匹，实存三千三百五十四匹，内存价二千一百七十七匹，实拴一千一百七十七匹)，间年派员赴口购买分发八旗喂养，倒毙及老瘦不堪乘坐者，随时拨补。
江宁驻防改练步队第一营(光绪二十一年，宁防添练马步队五起，共兵一千一百五十名，为精锐营。二十六年，又于其中挑选精壮五百名，为捷胜营。二十七年，将原练捷胜营兵五百名，改名常备军，原练精锐营兵五百名，改名续备军。其余兵二百五十名，合之原立步营选出二百八十四名，作为巡警军。三十二年，改定营制，以常备军改为步队，续备军改为炮队，巡警亦略为扩充，并创设兵备处。三十四年四月，增加本队及炮队官兵薪饷银两。)
管带官一员(薪银按月实发成数，大建六十八两，小建六十六两四钱三分三厘)，督队官一员(薪银按月实发成数，大建二十八两三钱二分，小建二十七两四钱四分三厘)，军需长一员(薪银按月实发成数，大建一十八两八钱，小建一十八两一钱七分四厘)，军医官一员(薪银按月实发成数，大建二十四两四钱四分，小建二十三两六钱二分六厘)，书记长一员(薪银按月实发成数，大建一十八两八钱，小建一十八两一钱七分四厘)，队官四员(每员薪银按月实发成数，大建二十两四分，小建一十九两五钱三分九厘)，排长十二员(每员薪银按月实发成数，大建八两五钱二分，小建八两二钱七分)，司务长四员(每员薪银按月实发成数，大建六两五钱八分，小建六两三钱六分一厘)，司书生六员(每员薪银按月实发成数，大建六两六钱四分，小建六两四钱五分二厘)，正目三十六名(每名饷银按月实发成数，大建三两八钱一分六厘，小建三两六钱九分三厘八毫)，副目三十六名(每名饷银按月实发成数，大建三两四钱八分四厘，小建三两三钱七分一厘二毫)，护目一名(饷银按月实发成数，大建三两九钱四分八厘，小建三两八钱一分六厘四毫)，号目一名(饷银与护目同)，正兵一百四十四名(每名饷银按月实发成数，大建三两二钱二厘，小建三两九分八厘九毫)，副兵二百八十八名(每名饷银按月实发成数，大建二两九钱二分，小建二两八钱二分六厘)，护兵十二名(每名饷银按月实发成数，大建三两二钱二厘，小建三两九分八厘六毫)，号兵四名(每名饷银与护兵同)，伙夫三十六名(每名饷银按月实发成数，大建二两五钱一分二厘，小建二两四钱四分)，枪匠一名(饷银按月实发成数，大建五两二钱四分四厘，小建五两八分四厘二毫)。驻扎竺桥东旗地。有枪五百杆，炮八尊。常年薪饷，由江宁藩司拨解。
江宁驻防改练陆军陆路炮队(更改年月，见上宁防步队注)
管带官一员，队官一员，排长四员，司务长一员，司书生二员，正目一十二名，副目一十二名，正兵四十八名，副兵九十六名，护兵一名，号兵二名，夫役一十二名，炮匠一名(官兵薪饷同步兵)。驻扎旗地。有格拉斯枪一百六十八杆，过山快炮六尊。克鹿卜过山快炮数尊。常年薪饷银(京平)九千十两八钱(光绪三十四年四月起增加)，由江宁藩司拨解。
京口驻防改练步队第二营(原名常备军，辖于京口副都统，兼辖于江宁将军。同时与宁防改为步队第二营)
管带官一员(薪银按月实发成数，大建六十八两，小建六十六两四钱三分三厘)，督队官一员(薪银按月实发成数，大建二十八两三钱二分，小建二十七两四钱四分三厘)，军需长一员(薪银按月实发成数，大建一十八两八钱，小建一十八两一钱七分四厘)，军医官一员(薪银按月实发成数，大建二十四两四钱四分，小建二十三两六钱二分六厘)，书记长一员(薪银按月实发成数，大建一十八两八钱，小建一十八两一钱七分四厘)，队官四员(每员薪银按月实发成数，大建二十两四分，小建一十九两五钱三分九厘)，排长一十二员(每员薪银按月实发成数，大建八两五钱二分，小建八两二钱七分)，司务长四名(每员薪银按月实发成数，大建六两五钱八分，小建六两三钱六分一厘)，司书生六员(每员薪银按月实发成数，大建六两六钱四分，小建六两四钱五分二厘)，正目三十六名(每名饷银按月实发成数，大建三两八钱一分六厘，小建三两六钱九分三厘八毫)副目三十六名(每名饷银按月实发成数，大建三两四钱八分四厘，小建三两三钱七分一厘二毫)，护目一名(饷银按月实发成数，大建三两九钱四分八厘，小建三两八钱一分六厘四毫)，号目一名(饷银与护目同)，正兵一百四十四名(每名饷银按月实发成数，大建三两二钱二厘，小建三两九分八厘六毫)，副兵二百八十八名(每名饷银按月实发成数，大建二两九钱二分，小建二两八钱二分六厘)，护兵一十二名(每名饷银按月实发成数，大建三两二钱二厘，小建三两九分八厘六毫)，号兵四名(每名饷银与护兵同)，伙夫三十六名(每名饷银按月实发成数，大建二两五钱一分二厘，小建二两四钱四分)，枪匠一名(饷银按月实发成数，大建五两二钱四分四厘，小建五两八分四厘二毫)。驻扎云梯台地方。有九响毛瑟枪五百四杆，格拉斯枪五百杆。原额薪饷由江苏藩司拨解，增加薪饷由宁防右司拨解，不敷仍由苏藩司拨解。
京口驻防改练马队营(原名续备军，後改巡防队，辖于京口副都统，兼辖于江宁将军，同时与宁防改练马队。光绪三十四年四月，增加官兵薪饷，亦与宁防同)
管带官一员(薪银按月实发成数四十九两二钱)，督队官一员(薪银按月实发成数一十七两四分)，军需长一员(薪银按月实发成数七两五钱二分)，军医长一员(薪银按月实发成数□□□□□□)，书记长一员(薪银按月实发成数七两五钱二分)，队长四员(每员薪银按月实发成数一十四两四钱)，排长八员(每员薪银按月实发成数六两六钱四分)，司务长一员(薪银按月实发成数五两六钱四分)，司书生四员(每员薪银按月实发成数四两七钱六分)，正目一十六名(每名饷银按月实发成数三两五钱五分)，副目一十六名(每名饷银按月实发成数三两一分四厘)，护目一名(饷银按月实发成数三两一钱九分六厘)，号目一名(饷同护目)，正兵六十四名(每名饷银按月实发成数二两七钱三分二厘)，副兵一百二十八名(每名饷银按月实发成数二两四钱五分)，护兵六名、号兵四名(每名饷银按月实发成数三两七钱三分二厘)，马二百五十匹(均系八旗原拴之马)。驻扎本防各马圈公所。有燕非来复洋马枪二百五十杆。原额薪饷，一由江海关，一由镇江关分解。每两所申平余添放。巡警薪饷银由宁防右司拨解，不敷仍由苏藩司拨解(以上均据光绪三十四年统计表册编列)。
绿 营
清以八旗勘定疆宇，而汉兵之备守御资巡缉者，皆列之为绿营，辖以督抚提镇。凡操江、河防、漕运、盐政各有专司，莫不率将领偏裨士卒以尽厥职而重军寄。虽添设改隶，移徙裁并随时随地，沿革损益各有不同，而建威销萌，防奸戢暴，盖二百余年矣。日久堕窳，且饷不足自给，不得不兼营他业，则脆弱不堪用。粤捻之役，赖营勇以削平，而绿营遂为赘疣，日渐裁汰。至光绪季年，而存者无几矣。天生五材，民并用之，废一不可，谁能去兵?矧建业、彭城皆自古用武之地欤!前事不忘，後事之师，载其既往，亦来者之考镜也。
督标(《皇朝文献通考》载：顺治五年，设江南江西总督标，分中、左、右三营。康熙元年，改江南操江标，太平左右二营及奇兵营、游兵营，并原隶操江标之安庆营，俱隶总督标。又裁督标右营，以瓜洲营隶督标。十三年，以改隶总督标之太平营，改设安徽巡抚标左右二营。于是总督所辖有本标中左二营，江宁城守营，奇兵营，扬州营，泗州营，盐捕缉私营，内河水师营，溧阳营，浦口营，瓜洲营，青山营，兼辖安庆游兵二营。)
总督两江等处地方军务部堂一员(顺治二年，设经略招抚内院大学士，后改总督，辖江南河南江西三省。六年，改辖江南江西二省。康熙元年，裁操江都御史，归并总督兼管。十三年，改专辖江南一省。二十一年，复辖江西省，为两江总督)，统辖本标官兵，及江宁城守分防各营，驻扎江宁府。节制抚标三(苏州、安徽、江西)，提标二(江北、江南)，镇标十(徐州、淮扬、狼山、福山、赣州、瓜洲、皖南、皖北、九江、湖口)。其督标本为中左右三营，康熙元年，裁右营，存中左二营。其官制兵额，则中营副将一员(全年俸银四十四两九钱三分四厘八毫四丝，养廉银六百七十六两八钱，蔬菜烛炭银六十三两五钱七分二厘，薪银一百二十七两一钱四分四厘，心红银九十五两三钱五分八厘，坐马一十二匹，草乾银一百二十六两九分九厘六毫)，统辖本营官兵，驻扎江宁府。所属都司一员(原设守备一员，乾隆《江南通志》亦作守备，何时改都司，案卷遗失不可考。全年俸银二十一两九钱二分六厘三毫，养廉银二百四十四两四钱四毫，蔬菜烛炭银一十五两八钱九分三厘，薪银六十三两五钱七分二厘，心红银二十一两一钱九分一厘，坐马四匹，草乾银四十二两三分三厘二毫)，千总二员(全年俸银一十两九钱八分八厘二毫，薪银二十九两一钱三分七厘二毫，坐马二匹，草乾银二十一两一分六厘六毫。雍正二年，拨千总一员入泰州营)，把总四员(左右哨头二司各一员，每员全年俸银八两七钱四分六厘五毫，养廉银八十四两六钱，薪银二十两七钱七分六厘七毫，坐马草乾与千总同)，外委千总二弁，把总四弁(雍正七年，添设左右哨千总各一弁，左右哨头二司把总各一弁。每弁全年养廉银一十六两九钱二分，饷银二十两，米折银四两七钱一分，坐马一匹，草乾银一十两五钱八厘三毫)，额外外委六弁(每弁全年饷及米折两及草乾各项银，与外委千总把总同)，马战兵二百九十七名，步战兵八十八名，守兵五百八十五名(康熙二十四年，改马战兵一百十五名为步战兵。二十六年，裁马战兵六名，步战兵二十七名。三十五年，裁步战守兵八十七名。三十八年，裁守兵二百五十名赴黄河。雍正二年，拨守十一名
入太湖营。六年，拨守兵六名人苏州营。至乾隆初，尚存马战兵一百七十六名，步战兵一百五十八名，守兵二百四十九名。及至太平军之役，典籍散失，历次裁减，无可稽考。至光绪三十四年，督标中营统计表册，才存什长四名，正兵五十二名，差兵二十名，遂不分马步守名色，一律改为巡警军)，坐马二十八匹，战马二百九十七匹(康熙二十四年，裁战马一百十五匹。二十六年，裁战马六匹。自後迭经裁减，无籍可稽。至光绪三十四年，仅存马二十八匹)。其世职归标者，有随营马骑尉二百一十六员，半俸马骑尉四十二员，恩骑尉一员，半俸恩骑尉六员(本营奉发宁属支食额俸各项世职无定员，系督提镇协各标通补。全年饷银，云骑尉每员四十四两四钱；先行承袭者半之。恩骑尉每员四十二两三钱；先行承袭者半之)，武举归标者一十六名，荫生一十名(每名全年饷及米折马乾各项银，均与额外外委同。荫生未及岁者，无马匹)。总计首领官弁、世职、武举、荫生、什长(每名全年饷银三十三两八分六厘五毫)、兵丁(正兵每名全年饷银二十七两三钱七分七厘六毫，差兵每名全年饷银一十两三钱六分八厘八毫一丝)，共四百一十一员名(据光绪三十四年统计表册)。岁需养廉银(一千四百七十三两九钱二分四毫)、俸银(官俸一百一十二两八钱三分五厘五毫八丝，世职俸一万八百二十一两五钱二分七厘五毫四丝)、薪银(三百二两九钱五分三厘八毫八丝)、心红银(一百一十六两五钱四分九厘)、蔬菜烛炭银(七十九两四钱六分五厘)、饷银(二千五百九十二两一钱一分八厘)、米折银(一百七十五两三钱七分)、草乾银(六百五十一两五钱一分四厘六毫)各项均由江宁藩司拨领(乾隆《江南通志》载岁需俸薪饷乾连闰银一万一千五百四十七两六钱六分四厘零，米二千二百七十三石七斗。其守兵饷多，而世职俸银不在内。此据光绪三十四年册)。
左营
游击一员(全年俸银三十二两四钱七分五厘二毫，养廉银三百三十八两四钱，薪银一百五两九钱五分三厘五毫，蔬菜烛炭银三十一两七钱八分六厘，心红银三十一两七钱八分六厘，坐马六匹，草乾银六十三两四分九厘八毫)，统辖本营官兵，驻扎江宁府。所属守备一员(全年俸银二十四两二钱五分二厘，养廉银一百八十七两九钱九分九厘二毫，薪银四十二两三钱八分一厘五毫，蔬菜烛炭银一十两五钱九分五厘五毫，心红银一十两五钱九分五厘五毫，坐马四匹，草乾银四十二两三分三厘二毫)，千总二员(左右哨各一员，每员全年俸银一十九两零八分八厘，养廉银一百十二两八钱，薪银二十九两一钱三分七厘，坐马二匹，草乾银二十一两一分六厘六毫)，把总四员(左右哨头二司各一员，每员全年俸银八两七钱四分六厘五毫一丝，养廉银八十四两六钱，薪银二十两七钱七分六厘七毫，坐马草乾与千总同)，外委千总二弁，把总四弁(雍正七年添设。每弁全年饷银二十两零，养廉银一十六两九钱二分，米折银四两六钱一分五厘，坐马一匹，草乾银一十两五钱八厘三毫)。其後裁千总一弁，增额外五弁(裁设何时不可考。额外俸薪饷乾同外委)。马战兵二百九十八名，步战兵八十七名，守兵五百八十五名(康熙二十四年，改马战兵一百十五名为步战兵，二十六年，裁马战兵六名步战兵二十七名。三十五年，裁战守兵八十七名。三十八年，裁守兵二百五十名。雍正二年，拨战守兵七名人太湖营。五年拨守兵六名入苏州营。八年，拨守兵四名入泰州营。乾隆初，尚存马战兵一百七十七名，步战兵一百五十六名，守兵二百五十名。至光绪二十二、二十三、二十八等年，迭经裁汰，其每次所裁名数不可考。据光绪三十四年统计表册，督标左营仅存什长四名，正兵四十四名，差兵一十四名)，坐马二十二匹，战马二百九十八匹(康熙二十四年，裁战马一百十五匹。二十六年，裁战马六匹。自後裁汰无可考。据光绪三十四年统计表册，仅存战马十匹)。其世职归标者，有随营云骑尉一员，半俸云骑尉一员(无定额，通补各标，例同中营。全年饷银四十五两一钱二分，半俸者半之)，总计首领官弁、世职什长、兵丁(饷银同中营)共八十二员名(据光绪三十四年督标左营统计表册)。岁需养廉银(一千一百七十四两九钱九分九厘二毫)、俸银(官俸一百三两七钱一分五厘一毫，世职俸六十七两六钱八分)、薪银(二百八十九两七钱一分五厘)、心红银(四十二两三钱八分一厘五毫)、蔬菜烛炭银(四十二两三钱八分一厘五毫)、饷银(一千七百二十九两二钱九厘)、米折银(四十六两一钱五分)、草乾银(三百三十六两二钱六分五厘六毫)各项均由江宁藩司拨领(乾隆《江南通志》载，岁需俸薪饷乾连闰银一万一千四百九十四两八钱八分三厘零，米二千二百七十三石七斗。兹据光绪三十四年表册)。
安庆营(总督兼辖。汛地皆在江西、安徽两省，兹不载)。
游兵营(总督兼辖。防守江宁县墩汛二处，其余汛地皆在安徽，兹不载)。
扬州营(总督所辖，兼隶于狼山镇。嘉庆十一年，以此营逼近运河，改隶漕标。嘉庆二十五年，仍改隶督标。光绪二十七年，改为巡警军)
原设游击一员(《扬州府志》载，顺治三年，裁扬州、仪征、高邮等三卫所指挥等官，置卫守备，专司屯军漕运；另设扬州营游击等官，管辖马步兵丁，防守城池汛地。营卫各有所司，不相统辖)，顺治十五年，设总兵，未几复撤，仍以营务归游击(《扬州府志》：海寇犯瓜洲，扬州营溃归。朝命少保杨捷以总兵镇扬州，又以塞白理代镇)。嘉庆二十五年改参将(《甘泉县志》：嘉庆二十五年，改隶督标，又以事务殷繁，将游击员缺升为参将)，统辖本营官兵，驻扎扬州府新城(全年养廉银三百三十八两四钱，俸银二十七两九钱二分六厘，巡缉公费银三百三十八两四钱，薪银八十三两九分四厘，蔬菜烛炭银三十四两二分九厘，心红纸张银二十五两五钱五分九厘，坐马八匹，草乾银七十二两七钱六分八厘)。其属守备二员(原设一员，驻扬州城。嘉庆二十五年，添设一员，驻高邮州城。每员全年养廉银一百五十两四钱，俸银一十三两二钱八分四厘，薪银三十二两一钱二分六厘，蔬菜烛炭银八两五钱二分，心红纸张银八两五钱二分，坐马四匹，马乾银三十六两二钱四厘)，千总三员(原设二员，一驻防宝应县衡阳镇，专司缉私，不设墩塘，无巡防地方之责；一驻防高邮州城，管高邮在城兵丁，又沿河汛地十处。後添设一员，驻扬州府城。每员全年养廉银九十两二钱四分，俸银一十两六钱二分六厘，薪银二十一两六钱五分六厘，坐马二匹，草乾银一十八两一钱二分)，把总七员(原设三员，康熙二十五年，添设一员。雍正十三年，添设四员，一驻防钞关汛，兼管墩塘小汛十处；一分防马家桥汛，兼管里河小塘汛五处；一分防邵伯镇兼管沿河小塘汛六处；一分防僧道桥兼管偏僻小塘汛二处；一兼防西南汛所，管西山小塘汛六处；一分防宝应汛所，管宝应在城管兵，又沿河塘小汛八处；一分防便北汛，不设墩塘，兼管派拨差务。每员全年俸银，五员八两八钱五分三厘，二员九两三钱四分七厘，养廉银六十七两六钱八分，薪银五员各一十四两九钱一厘，二员一十五两四分三厘，坐马及草乾银与千总同。按乾隆《江南通志》作把总八员，有驻防扬州府城二员，无兼防西南汛一员；何时裁减，何时移防，均不可考。今据光绪三十四年统计表册编列)，外委一十一员(雍正七年，添设外委千把总六员，十三年，添设外委把总一员，後又增四员。每员全年养廉银一十三两五钱三分六厘，饷银一十六两一钱三分八厘，米折银三两四钱九分，操马一匹，草乾银八两九钱五分三厘。按雍正间，添设外委七员。乾隆《江南通志》所载同。而光绪三十四年统计表册作十一员，不知何时添设。惟甘泉县志载，嘉庆二十五年，添设守备等官。想添外委，亦在其时)，额外二十三员(饷米、马乾各银同外委)，随营云骑尉三员(内二员全年俸银各四十五两一钱二分，一员未领)，马战兵九十二名，步战兵一百五十四名，守兵五百五十名(原设马战兵四十七名，步战兵七十六名，守兵三百四十一名。康熙二十五年，添马步战守兵二十六名。雍正二年，拨步战守兵七名
入太湖营。五年，拨步战守兵二名入南汇营。九年，拨守兵十四名入苏州营。十三年，添马战兵十六名、步战兵二十四名、守兵四十名。又添马战兵九名，步战兵二十四名，守兵五十七名。同治九年，裁八十六名，又调省改练兵三百名。光绪二十一、二十三、二十四等年，共裁一百七十四名。二十七年，裁四十八名)，坐马三十一匹，战马九十二匹(至光绪三十四年，存坐马三十六匹，操马三十四匹，战马九匹)。防守江都县(汛地墩堡十八处)、甘泉县(汛地墩堡十一处)、高邮州(汛地墩堡九处)、宝应县(汛地墩堡八处)地方(东九十里至斗门湾泰州营汛界，南二十里至六浅瓜州营汛界，西一百二十里至天长县泗州营汛界，北二百六十里抵黄浦淮安营汛界)。光绪二十八年，不分马步守一律改为巡警军。则有管带官一员，帮带官一员，督操官一员，哨官五员，哨长五员(改本营官弁为之，各支原领廉俸薪银)，什长二十名，护兵十名，正兵一百八十三名(改本营兵丁为之。什长饷银每名年共二十九两七钱七分二厘，护兵正兵每名年共二十四两六钱三分九厘)。岁需养廉银(一千五百三十二两五钱七分二厘)、俸银(二百二十两八钱七分七厘，由藩库拨；一十八两四钱九分四厘，由运库拨)、薪银(藩库二百八十六两八钱一分九厘，运库三十一两二钱八分六厘)、蔬菜烛炭银(五十一两一钱一分九厘)、心红纸张银(四十二两五钱九分九厘)、巡缉公费银(运库支三百三十八两四钱)、饷银(藩库五千八百九十九两四钱五分九厘，运库八百二十一两五钱八分)、米折银(藩库一百一十八两六钱六分，运库二百三十七两八钱二分五厘)、马乾银(藩库五百七十三两八分四厘，运库一百二十九两二钱二分)，共一万三百一两九钱九分四厘(据光绪三十四年统计表册)。
泗州营(总督兼辖，防汛皆属安徽，兹不载)。
盐捕营(总督所辖，归两淮运司节制，道光二十六年设)
原设都司一员(全年养廉银二百四十四两三钱九分九厘二毫，俸银二十五两三钱九分九毫，巡缉公费银四百二十一两一钱二分，薪银六十四两三钱四分，蔬菜烛炭银一十六两六钱八分五厘，心红纸张银二十一两七钱七分五厘，坐马四匹，草乾银四十九两七钱)，统辖本营官兵，驻扎扬州府。其属千总二员(左右哨各一员，全年养廉银各一百一十二两八钱，俸银各一十三两八钱六分九厘，巡缉公费银各二十六两三钱二分，薪银各二十八两二钱二分一厘四毫，坐马各二匹，草乾银各二十四两八钱五分)，把总二员(左右哨各一员，全年养廉银各八十四两六钱，俸银各一十一两五钱五分九厘三毫，巡缉公费银各一十八两八钱，薪银各一十九两四钱一分二厘，坐马草乾与千总同)，外委二员(左右哨各一员，全年养廉银各一十六两九钱二分，巡缉公费银各一十一两二钱八分，饷银各二十二两四钱六分五厘，米折银各三两九钱六分二厘)，额外四员(全年巡缉公费各七两七钱，饷及米折银同外委)，候补把总外委一十四员(饷及米折银同外委)，随营云骑尉五员(全年俸银各四十五两一钱二分)，马步兵四百六十名(後迭经裁减，光绪三十四年统计表册存马兵二十名，战兵四十名，守兵一百四十名，巡船舵勇一十二名。饷银米折与马兵同，外委战兵饷银减马兵四分之一，守兵又较战兵减三分之一，米折银均同，巡船舵勇同守兵)。後即在本营挑练军一百二十名，管带官一员(即本营都司)，正哨官一员，副哨官一员(即本营官)，什长八名，正兵一百四名，伙夫八名(皆在本营兵额内挑选)，统计官兵弁勇共二百四十二名，守护运库，防卫地方，并分派通泰两属巡缉私枭。岁需养廉银(六百七十三两三分九厘三毫)、俸银(二百一十一两六钱八厘五毫)、薪银(一百五十九两六钱三厘二毫)、蔬菜烛炭银(一十六两六钱八分五厘)、心红纸张银(二十一两七钱七分五厘)、巡缉公费银(五百六十四两)、饷银(三千三百二十八两五钱七分二厘)、米折银(九百一十九两六钱四分八厘)、马乾银(一百五十二两二钱五分，又钱五百二十一千七百六十文)，共银六千四十七两一钱八分一厘，钱五百二十一千七百六十文。又额支杂款(练军官一员，兵一百二十名，加给薪粮钱三千九百九千八百一十九文；擦枪费银四十八两；稿书纸、饭油、烛钱九十四千六百七十文；运盐引马官三员，钱二百三十四千文；五台山缉私卡官一员，兵十名，饭食钱二百十六千五百五十文；火药局官一员，兵八名，饭食钱二百零一千七百文)，共银四十八两，钱四千六百五十六千七百三十九文。活支杂款无定数。均由两淮运库盐课杂款项下开支。
江宁城守营
顺治三年设，原属提督管辖。十六年设总管，仍属提标。十八年提督移驻松江，属总督管辖。康熙七年，改设江宁城守副将一员(全年养廉银六百七十六两八钱，俸银四十四两九钱六分零，薪银一百二十六两九分九厘零，养廉银系九成，各项均十成实发)，统辖本标及奇兵、浦口、溧阳、瓜洲、青山五营。本标分左右二营，其左营设中军都司一员(旧设游击，後改设都司。全年养廉银二百四十四两三钱九分九厘二毫，俸银二十一两九钱九分九厘八毫零，薪银六十三两四钱三厘，蔬菜烛炭银一十五两八钱五分零，心红纸张银二十一两一钱三分三厘零，坐马四匹，草乾银一十两五钱八厘零)，管辖左营，驻扎江宁府，分防上元、江宁县地方(上元汛堡四十六处，江宁墩堡二十四处)。左军守备一员(全年养廉银一百八十七两九钱九分九厘二毫，俸银一十四两四钱六分七厘零，薪银三十八两六钱九分五厘九毫零，蔬菜烛炭银一十两五钱六分三厘一毫，坐马四匹，草乾银一十两五钱八厘零。同治十年，奉敕建造衙署在荷花塘旁，有房舍共二十九间)，千总二员，後裁去一员(乾隆《江南通志》作二员，後不知何年裁去一员，今据宣统二年统计表册编列。全年养廉银一百一十二两八钱，俸银一十一两六分三厘八毫零，薪银二十九两九分一厘四毫零，坐马二匹，草乾银五两二钱九分)，把总四员(全年养廉银各八十九两一钱，俸银各八两八钱六分五厘零，薪银各一十八两九钱七分一厘零，坐马草乾与千总同)，外委千总二弁(雍正七年添设左右哨各一弁，全年养廉银各一十六两九钱二分，饷银各一十九两八钱七分七厘五毫五丝，米折银各四两六钱一分五厘，操马各一匹，草乾银一十两五钱八厘二毫六丝)，外委把总四弁(雍正七年添设，後不知何年裁去一弁。宣统二年统计表册，外委把总止三弁，全年廉饷米乾与千总同)，随营云骑尉四十五员，未食俸云骑尉一十一员(各月领库平银四两，内扣饷平)，马战兵二百八名，步战兵五十八名，守兵三百七十七名(康熙二十四年，改马战兵十名为步战兵，七十三名为守兵。二十六年，裁马战兵四名、步战守兵十九名。三十五年，裁步战兵二十四名。雍正二年，拨步战兵一十名入太湖营。五年，拨马战兵一名、步战守兵五名入苏州营。乾隆《江南通志》所载，尚存马战兵一百二十名，步战兵四十名，守兵一百二十名)。自後历经裁减(嘉庆以後无可稽考)，至宣统二年，尚存什长五名(全年饷银各三十三两八分一厘二毫)，正兵五十九名(全年饷银各二十五两六分四厘)，门马兵九名(全年饷银各二十两七钱三分四厘三毫)，门守兵三十六名(全年饷银各九两五钱一分四毫五丝)，药匠兵三名(全年饷银各一十一两一钱二分三厘三毫，米折银各四两六钱一分五厘)，共计都守弁兵一百二十四员名(世职不在内)。岁需养廉银(一千六百四十四两九钱九分八厘四毫)、俸银(一百二十七两九钱四分八厘八毫八丝一忽)、薪银(三百四十四两四钱五分七厘四毫七丝七忽)、菜蔬烛炭银(七十九两二钱五分三厘七毫五丝)、心红纸张银(一百二十六两八钱五厘五毫九丝五忽)、饷银(二千三百八十二两九钱四分六厘五毫一丝一忽)、米折银(三十六两九钱二分)、草乾银(三百六十七两七钱八分九厘七毫五丝八忽)、差盘银(二十三两五钱)，共计五千三十四两六钱二分四毫零，均由江宁藩库拨解。右营(顺治三年设，初属提标，康熙七年归协标)亦驻扎江宁府，分防上元、江宁两县(上元墩堡二十七处，江宁墩堡五十六处)。设游击一员(雍正十年，改设都司，後都司亦裁)，守备一员(全年养廉银一百八十七两九钱九分九厘二毫，俸银一十四两四钱六分七厘零，薪银三十八两六钱九分五厘九毫零，蔬菜烛炭银一十两五钱六分三厘一毫，坐马四匹，草乾银一十两五钱八厘零。同治十年，奉敕建造衙署在汉西门牌楼街，有房舍共二十九间)，千总二员(左右哨各一员，全年养廉银各一百一十二两八钱，俸银各一十一两六分三厘八毫零，薪银各二十九两九分一厘四毫零，坐马各二匹，乾银五两二钱九分)，把总四员(左右哨头二司各一员，全年养廉银各八十九两一钱，俸银各八两八钱六分五厘零，薪银各一十八两九钱七分一厘零，坐马草乾与千总同)，外委千总二弁(雍正七年添设，後裁一弁，至宣统二年，仅存一弁)，把总四弁(雍正七年添设，後裁一弁，至宣统二年，存三弁，全年养廉银各一十六两九钱二分，饷银各一十九两八钱七分七厘五毫五丝，米折银各四两六钱一分五厘，操马各一匹，草乾银一十两五钱八厘二毫六丝)马战兵二百八名，步战兵五十八名，守兵三百七十七名(康熙二十四年，改马战兵十名为步战兵，七十三名为守兵。二十六年，裁马兵四名，步战守兵十九名。三十五年，裁步战兵二十四名。雍正二年，拨步战守兵十名入太湖营。五年，拨马步兵一名、步战守兵五名入苏州营。乾隆《江南通志》所载，尚存马战兵一百二十名，步战兵四十名，守兵四百二十名)。后迭经裁减(名数年分，皆无可考)，至宣统二年，尚存什长五名(全年饷银各三十三两八分一厘二毫)，正兵五十九名(全年饷银各二十五两六分四厘)，门马兵九名(全年饷银各二十两七钱三分四厘三毫)，门守兵三十六名(全年饷银各九两五钱一分四毫五丝)，共计官弁兵丁一百二十员名。岁需养廉银(八百三十六两五钱九分二厘)、俸银(六十两九钱八厘三丝八忽)、薪银(一百八十三两三钱三分九厘八毫八丝)、蔬菜烛炭银(一十两九钱六分七厘二毫)、心红纸张银(一十两五钱六分二厘一毫)、饷银(二千三百四十九两五钱七分六厘五毫一丝一忽)、米折银(二十三两七分五厘)、草乾银(二百二十两六钱七分四厘三丝八忽)、差盘银(二十三两五钱)，共银三千七百一十九两一钱九分四厘七毫零，均由江宁藩库拨领。
江宁城守备役队
驻扎江宁府城统带官一员(全年办公经费银及津贴银二千七百七十六两二钱二分)，哨官一弁(全年薪银一百一十四两七分三厘一丝二忽)，什长一十一名(全年饷银共五百两九钱二分四厘四毫三丝四忽)，正兵八十八名(全年饷银共三千五百一十三两四钱四分二厘六毫)，余兵一十一名(全年饷银三百四十五两七分五厘三毫六丝八忽)，共计官弁兵丁一百一十二员名。岁需公费银(一千六百一十九两五钱二分)、津贴银(一千一百五十六两八钱)、薪银(一百一十四两七分三厘一丝二忽)、饷银(四千三百六十两四钱四分二厘四毫二忽)、棚价银(哨棚折价钱七千六百五十文；兵丁一十一棚，每棚折价钱六千三百文，原领钱文折合库平银三十八两四钱七分五厘)、操衣价银(什长、正兵夏冬每名各领银元二元六角六分，原领银元折合库平银三百五十四两一钱三厘二毫)，赏犒银(午节、秋节、岁暮，什长、正兵、余兵每名各赏七分，折合库平银二十二两二钱六分八厘四毫)，共银七千六百六十五两六钱八分二厘，均由江苏财政公所拨领。
奇兵营(顺治初设，属操江标，後改为太平右营，十六年，复设。康熙元年，裁操江巡抚，归併督标安庆营统辖。雍正八年，改归江宁协镇统辖。)
原设游击一员(全年养廉银二百六十三两一钱九分七厘二毫二丝，俸银二十六两三钱五分八厘七毫三丝三忽，薪银八十四两五钱三分六厘七毫五丝，蔬菜烛炭银二十五两三钱六分一厘二毫，心红纸张银二十五两三钱六分二厘二毫，坐马六匹草乾银五十两四钱三分九厘六毫二丝)，统辖本营官兵，驻扎扬州府扬子县，防守上元、江宁、句容、江浦、六合、丹徒、扬子七县地方。其属中军守备一员(雍正十三年，添设一员，后拨一员归青山营，本营仍止一员。全年养廉银一百五十两三分九厘九毫三丝六忽，俸银一十一两五钱七分三厘六毫零，薪银三十两九钱五分六厘七毫零，蔬菜烛炭银八两四钱五分四毫八丝，坐马四匹，草乾银八两四钱六分四厘零)，千总二员(全年养廉银各九十两二钱四分，俸银各八两八钱四分一厘零，薪银各二十三两二钱七分三厘一毫零，坐马各二匹，草乾银四两二钱三分二厘)，把总二员(後拨一员归青山营，本营仍止二员。全年养廉银各七十一两二钱八分，俸银各七两九分二厘零，薪银各一十五两一钱七分六厘八毫零，坐马草乾与千总同)，外委千、把总五员(雍正七年添设，後裁二弁，存千总一弁，把总二弁。全年养廉银各一十三两五钱三分六厘，饷银各一十五两九钱二毫零，米折银各四两六钱七分，操马各一匹，草乾银各八两四钱六厘六毫零)，额外五弁(全年饷银一十六两六分二厘九丝，米折银同外委)，马战兵二十名，步战兵一百五十五名，守兵六百二十五名(康熙二十二年，裁马兵三名，步战守兵二十九名。二十六年，裁步战守兵二十七名。三十五年，裁步战兵二十八名。雍正二年，拨战守兵六名入太湖营。五年，拨步战守兵七名入南汇营。十三年，添马战兵二十名，步战兵三十名，守兵五十名。乾隆《江南通志》载，马战兵二十七名，步战兵一百三十五名，守兵六百二十八名)。其后迭经裁减，无可稽考。至宣统二年，尚存什长五名(全年饷银各二十九两七钱七分三厘八丝)，正兵五十一名，总共官弁兵丁共七十员名。岁需养廉银(七百七十两四分四厘六毫八丝)、俸银(六十九两八钱九分四厘八毫五丝四忽)、薪银(一百八十一两一钱四分五厘六毫五丝四忽)、蔬菜烛炭银(二十八两七钱四分二厘六毫四丝)、心红纸张银(二十八两七钱四分二厘六毫四丝)、饷银(一千四百七十二两六厘二毫三丝)、米折银(三十九两七钱六分)马乾银(一百九十三两三钱五分二厘三毫四丝)、差盘银(二十三两五钱)，共计银二千八百七两一钱八分九厘零，均由江苏藩库拨领。
浦口营(顺治二年设)
原设总兵一员，顺治三年，改副将，七年改参将(归江宁城守协镇统辖)，康熙十六年，改守备，雍正十年，改设都司一员(全年养廉银一百九十五两五钱一分九厘三毫六丝，俸银一十八两五钱九分九厘八毫四丝，薪银五十两七钱四分四厘，蔬菜烛炭银一十五两八钱五分，心红纸张银一十六两九钱六厘四毫，坐马四匹草乾银八两四钱六厘四毫)，统辖本营，驻扎浦口。六合汛千总一员，驻六合。其余汛地，皆属安徽，兹不载。
溧阳营(顺治三年设)
原设副将一员，顺治七年，改参将，康熙十三年，改守备。雍正十年，改都司一员(全年养廉银一百九十五两五钱一分九厘三毫六线，俸银一十八两五钱九分九厘八毫四丝，薪银五十两七钱四分四厘，蔬菜烛炭银一十五两八钱五分，心红纸张银一十六两九钱六厘四毫，坐马四匹，草乾银八两四钱六厘四毫)，统辖本营，驻扎溧阳县，分防溧阳、溧水、句容、高淳各县地方。其属千总一员(驻防溧阳县。全年养廉银九十两二钱四分，俸银八两八银四分一厘零，薪水银二十三两二钱七分三厘一毫零，坐马二匹，草乾银四两二钱三分二厘)，把总二员(一驻高淳，一驻句容。全年养廉银各七十一两二钱八分，俸银各七两九分二厘零，薪银各一十五两一钱七分六厘八毫零，坐马草乾与千总同)，外委三弁(雍正七年添设。全年养廉银各一十三两五钱三分六厘，饷银各一十五两九钱二毫零，米折银各四两六钱七分，操马各一匹，草乾银各八两四钱六厘六毫零)，额外四弁，马战兵三十名，步战兵七十二名，守兵二百四十三名(康熙二十二年，裁马战兵二名，步战兵一十二名。二十五年，裁马战兵一名，步战兵十一名。三十四年，裁步战兵一十二名。雍正三年，拨步战守兵三名入太湖营。五年，拨守兵三名入南汇营。乾隆《江南通志》载，马战兵二十七名，步战兵五十四名，守兵二百二十名)。后迭经裁减(同治光绪累经裁汰，其数无可稽考)，至宣统二年，尚存什长五名(全年饷银各二十九两七钱七分三厘八丝)，正兵五十二名(全年饷银各二十三两七分六厘)，总共官弁兵丁六十八员名。岁需养廉银(四百六十一两八钱二分七厘三毫六丝)、俸银(四十两七钱一分七厘九丝二忽)、薪银(一百七两一钱五分一厘一毫五丝六忽)、蔬菜烛炭银(一十二两六钱八分六毫)、心红纸张银(一十六两九钱七厘一毫九丝六忽)、饷银(一千四百九十一两四钱八厘三毫一丝六忽)、米折银(二十四两八钱五分)、马乾银(一百四十二两九钱一分二厘六毫四丝)共计银二千二百九十八两四钱五分四厘三毫零，均由江宁藩库拨领。
瓜洲营(顺治二年设，初属操抚标，康熙元年，改隶督标)
原设守备一员(康熙元年，改设参将，十一年，裁参将，留守备为瓜洲城守，仍属督标。全年养廉银一百五十两三分九厘九毫三丝六忽，俸银一十一两五钱七分三厘六毫零，薪银三十两九钱五分六厘七毫零，蔬菜烛炭银八两四钱五分四毫八丝。坐马四匹，草乾银八两四钱六分四厘零)，统辖本营，驻扎瓜洲，专防江北水汛。其属千总一员(全年养廉银九十两二钱四分，俸银八两八钱四分一厘零，薪银二十三两二钱七分三厘一毫零，坐马二匹，草乾银四两二钱三分二厘)，把总二员(全年养廉银各七十一两二钱八分，俸银各七两九分二厘零，薪银各一十五两一钱七分六厘八毫零，坐马草乾与千总同)，外委千把总三弁(后裁一弁，存二弁。全年养廉银各一十三两五钱三分六厘，饷银各一十五两九钱二毫零，米折银各四两六钱七分，操马各一匹，草乾银各八两四钱六厘六毫零)，额外三弁(全年饷银一十六两六分二厘九丝，米折银同外委)，哨官二弁(全年饷银各一十六两六分二厘八丝五忽，米折操马草乾银均同额外)，马战兵四十名，步战兵八十名，守兵二百八十名，唬船八只(康熙二十三年，裁马兵二名，步战守兵一十四名。二十五年，裁守兵八名。二十六年，裁马兵一名，步战守兵四名。三十五年，裁步战兵一十四名。雍正二年，拨步战守兵三名入太湖营。五年，拨守兵四名入苏州营。九年，拨步战兵一名入苏州营。乾隆《江南通志》载，马战兵三十七名，步战兵五十五名，守兵二百五十七名)。后迭经裁减，宣统二年，尚存什长五名(全年饷银各二十九两七钱七分三厘八丝)，正兵五十一名(全年饷银各二十三两七分六厘)，总计官弁兵丁共六十五员名。岁需养廉银(四百三两一钱七分一厘三毫六丝)、俸银(三十四两六钱五厘六丝三忽)、薪银(九十两二钱四分三厘一毫四丝八忽)、蔬菜烛炭银(八两四钱五分三厘六毫八丝)、心红纸张银(八两四钱五分三厘六毫八丝)、饷银(一千四百六十七两三钱五分五厘五毫六丝)、米折银(三十四两七钱九分)、马乾银(一百五十八两八钱四分一厘二毫)、差盘银(一十八两八钱)，共银二千二百五两九钱一分三厘六毫零，均由江宁藩库拨领。
青山营(雍正十三年设。乾隆元年，又将奇兵营所辖水陆七汛拨归青山营)
原设守备一员(全年养廉银一百五十两三分九厘九毫三丝六忽，俸银一十一两五钱七分三厘六毫，薪银三十两九钱五分六厘七毫零，蔬菜烛炭银八两五钱五分四毫八丝，坐马四匹，草乾银八两四钱六分四厘零)，统辖本营官兵，驻扎青山头，专责堵御缉私。其属把总一员(全年养廉银七十一两二钱八分，俸银七两九分二厘零，薪银一十五两一钱七分六厘八毫零，坐马草乾与千总同)，外委把总一弁(全年养廉银一十三两五钱三分六厘，饷银一十五两九钱二毫零，米折银四两六钱七分，操马各一匹，草乾银各八两四钱六厘六毫零)，额外三弁(全年饷银各一十二两二钱五分七厘九毫零，米折银同外委)，马战兵二十名，步战兵三十名，守兵五十名。后迭经裁汰，至宣统二年，尚存马战兵六名(全年饷银各一十六两六分二厘九丝，米折银同额外，操马各一匹，草乾银八两四钱五厘五毫七丝)，步战兵九名(全年饷银各一十二两二钱五分七厘九毫一丝，米折银同马战兵)，守兵一十五名(全年饷银各八两二钱零，米折银同步兵)，总计官弁兵丁三十六员名。岁需养廉银(二百三十一两六钱一分五厘三毫六丝)由江宁藩库拨领。其俸银(一十八两五钱八分一厘三毫二丝三忽)、薪银(三十三两八钱一分四厘三毫九丝二忽)、蔬菜烛炭银(八两四钱五分三厘六毫八丝)、心红纸张银(八两四钱五分三厘六毫八线)、饷银(三百九十三两九钱四分三厘七毫六丝五忽)、米折银(一百六两二钱一分六厘)、马乾银(一百五十九两七钱二分五厘七毫)、房租银(四百三十五两六钱七分八厘七毫四丝)、船租银(二百五十六两二钱八分一厘六毫)、舵勇水手工食银(二百八十一两九钱九厘七毫七丝)共银一千七百三两五分八厘五毫零，均由两淮运库拨领。
总督漕运部院军门
驻扎淮安府，统辖标下二营，兼辖淮安城守、庙湾、盐城、海州、东海五营。
左营(顺治二年设)
旧设参将一员(顺治九年，改游击)，康熙九年，改副将。以中军营左营驻扎淮安府(咸丰□年，随漕院移驻清河县)，分防山阳县漕河南北两汛地方(改驻清河县后，改为防守清河县境地方)。其属守备一员(后改都司，全年养廉银一百九十五两五钱二分，俸银一十八两五钱六分四厘七毫，薪银五十两二钱五分八厘五毫，蔬菜烛炭银一十二两七钱八分五厘，心红纸张银一十七两五钱四分八厘，坐马四匹，草乾银三十五两七钱一分三厘三毫三丝零)，千总二员(全年养廉银各九十两二钱四分，俸银各九两七钱三分九厘，薪银各二十二两五钱六分七厘一毫，坐马二匹，草乾银一十七两八钱五分六厘六毫)，把总四员(全年养廉银各六十七两六钱八分，俸银各七两九钱五分八厘九毫，薪银一十五两八钱二分九厘九毫，坐马草乾与千总同)，外委四员(雍正七年添设，后裁一员，存三员。全年养廉银各一十三两五钱三分六毫，饷银各一十七两五钱一分三厘，米折银各三两二钱五分七厘三毫零，操马各一匹，草乾银各八两九钱二分六丝四忽)，随营云骑尉六员(全年饷银各四十五两一钱二分)，马战兵三百五十名，步战兵六十一名，守兵六百四十九名(康熙二十二年，裁步战兵十七名。二十三年，改马战兵二百二十八名为步战兵，裁马战兵三十名。二十四年，裁守兵二十六名，收京口标营守兵二十六名归营。三十四年，裁马兵二十名，步战兵二十名。三十七年，拨马兵三十二名步战守兵二百八十八名入淮安城守营。雍正二年，拨步战守兵十一名入太湖营。五年，拨守兵六名入苏州营。八年，拨守兵二名入泰州营。乾隆《江南通志》裁，马战兵四十六名，步战兵一百六名，守兵四百二十九名)。自后迭经裁减，至光绪三十二年，改为江北提标中营，时尚存战守兵一百五十名，乃不分马步守名目，一律改为巡警军。计改设什长一十五名(全年饷银各二十九两七钱七分五厘六毫)，正兵一百三十五名(全年饷银各二十四两七钱一分九毫)，总计官弁兵丁共一百六十一员名(世职未计)。岁需养廉银(一千二百二十八两七钱六分八厘)、俸银(一百六两九钱六分一厘三毫)、薪银(二百六十两一钱五厘八毫)、蔬菜烛炭银(六十三两九钱四分九厘六毫)、心红纸张银(九十四两二钱九分六毫零)、饷银(三千九百六十九两二钱三分八厘)、米折银(九两七钱七分一厘九毫)、马乾银(三百一十二两四钱九分二厘九毫六丝)，共计银六千四十五两五钱七分八厘一毫零，均由江宁藩库拨领。
右营(顺治二年设)
旧设游击一员(全年养廉银三百二十两，俸银三十一两四钱六分九厘，薪银九十六两，蔬菜烛炭银二十八两八钱，心红纸张银二十八两八钱，坐马六匹，草乾银五十两四钱三分九厘六毫二丝)，统辖本营，驻扎淮安府，防守山阳县漕河南北两岸地方。其属中军守备一员(全年养廉银一百六十两，俸银一十四两九钱六分四厘八毫，薪银三十八两四钱，蔬菜烛炭银九两六钱，心红纸张银九两六钱，坐马四匹，草乾银四十两二钱二分)，千总二员(后裁一员，存一员，全年养廉银九十六两，俸银一十一两九钱七分一厘八毫四丝，薪银二十六两四钱二分八厘一毫六丝，坐马一匹，草乾银二十两一钱六分)，把总五员(康熙二十七年，拨一员入淮安城守营，后又裁二员，存二员。全年养廉银七十二两，俸银九两九钱七分六厘八毫，薪银一十八两八钱二分三厘二毫，坐马草乾银同千总)，外委四弁(雍正七年添设，后裁一弁，存三弁。全年养廉银一十三两六钱四分三厘九毫，饷银各一十六两一钱五分一厘六毫米，折银三两四钱九分二毫，操马各一匹，草乾银八两九钱五分三厘。)，额外二弁(饷及米折银、马及草乾银均同外委)，马战兵三百五十名，步战兵六十一名，守兵六百四十九名(康熙二十二年，裁步战兵十七名。二十三年，改马战兵二百二十五名为步战兵，裁马战兵三十名。二十四年，裁守兵二十六名，收京口标营兵一十六名归营。三十四年，裁马步战兵四十名。三十七年，拨马兵二十二名、步战守兵二百八十八名入淮安城守营。雍正二年，拨步战守兵七名入太湖营。五年，拨守兵六名入苏州营。八年，拨守兵二名入泰州营。乾隆《江南通志》载，马战兵四十二名，步战兵一百六名，守兵六百三十二名)。自后迭经裁汰，至光绪三十二年，改为江北提标右营，时尚存一百三十二名，遂不分马步战守名目，一律改为巡警军。计什长一十三名(全年饷银二十九两七钱七分五厘六毫)，正兵一百一十九名(全年饷银二十四两七钱一分九毫)，总计官弁兵丁一百四十二员名。岁需养廉银(七百六十两九钱三分一厘七毫)、俸银(七十八两三钱五分九厘二毫四丝)、薪银(一百九十八两四钱七分四厘五毫六丝)、蔬菜烛炭银(一十七两四钱六分)、草乾银(一百九十六两四厘六毫二丝)共计四千二百六十九两五钱九分一厘一毫零。均由江宁藩库解交淮安府给领。(按乾隆元年，添设漕标为中、左、右三营，其官弁兵丁之数，无可稽考，谨从缺。)
淮安城守营(康熙三十七年设)
原设参将一员(全年养廉银三百三十八两四钱，俸银二十七两九钱四分六厘，薪银八十三两四钱八分，蔬菜烛炭银三十四两一钱七厘，心红纸张银二十五两五钱八分二厘，坐马八匹，草乾银七十一两九钱五分三厘)，统辖本营，驻扎淮安府城，防守山阳县地方。其属守备一员(全年养廉银一百五十两四钱，俸银一十三两二钱九分五厘，薪银三十二两三钱五厘，蔬菜烛炭银八两五钱二分五厘，心红纸张银数同，坐马草乾银三十五两八钱一分二厘)，千总二员(后裁一员，存一员。全年养廉银九十两二钱四分，俸银一十六两六钱三分四厘，薪银二十一两六钱七分，坐马二匹，草乾银一十七两九钱六厘)，把总四员(乾隆《江南通志》作三员，全年养廉银六十七两六钱八分，俸银八两八钱六分，薪银一十四两九钱一分六厘，坐马草乾银与千总同)，外委千总二弁，把总三弁(全年养廉银一十三两五钱三分六厘，饷银一十六两一钱五分一厘，米折银三两四钱九分一厘二毫，操马一匹，草乾银八两九钱五分三厘)，额外六弁(全年饷银各二十九两七钱七分三厘一毫)，马战兵八十名，步战兵一百二十一名，守兵五百九十九名(雍正九年，拨步战守兵六十六名人东海营。二年，拨步战守兵九名，入太湖营。五年，拨步战守兵七名，入苏州营。九年，拨守兵三名入苏州营，又拨马步战守兵一百六名，入河标右营。乾隆《江南通志》载，马战兵七十六名，步战兵一百二名，守兵四百三十一名)。后迭经裁汰，至光绪二十九年，不分马步战守，一律改为巡警军。时尚存什长二十九名(饷同额外)，正兵三百一十五名(全年饷银二十四两六钱三分九毫)，总计官弁兵丁三百六十二员名。岁需养廉银(九百一十七两四钱四分)、俸银(八十七两三钱一分五厘)、薪银(一百九十七两一钱六分四厘)、蔬菜烛炭银(四十二两六钱九分五厘)、心红纸张银(三十四两一钱七厘)、饷银(八千八百八十八两五钱三分六厘)、米折银(一十七两四钱五分六厘)、草乾银(一百九十七两二钱九分五厘)、差盘银(四十七两)共计一万四百二十九两八厘，均由江宁藩库拨领。缉私公费银(一百九十两四钱七分六厘)由海州运判库拨领。光绪三十一年，改归江北提督管辖。
庙湾营(顺治二年设)
原设游击一员(全年养廉银二百七十两七钱二分，俸银、薪水银一百四两五钱四分四厘，蔬菜、心红银四十八两五分二厘，搭放钱本钱二十四千七百三文，坐马六匹，草乾银五十四两五钱七分四厘)，驻扎阜宁县，分防阜宁(墩堡八十八处)、安东(墩堡十九处)。其属守备一员(雍正六年，添设窈子港守备一员，故乾隆通志作二员，后裁一员，仍止一员。全年养廉银一百五十两四钱，俸薪各银四十二两七钱一分五厘，心蔬各银一十六两一分八厘，钱本钱一十一千四百五十七文，坐马四匹，草乾银三十六两三钱八分五厘)，千总二员(原设一员，雍正六年添设一员，一驻射阳湖，一驻窈子港。全年养廉银九十两二钱四分，俸薪各银三十两二钱三分四厘，钱本钱五千九百三十七文，坐马二匹，草乾银一十八两一钱九分二厘)，把总二员(雍正六年添设一员，故乾隆《江南通志》作三员，后裁仍止二员。全年养廉银六十七两六钱八分，俸薪各银二十二两一钱七分三厘，钱本钱四千九百九十文，坐马草乾银与千总同)，外委千把总四弁(雍正七年，添设六弁，后裁二弁，仍止四弁。全年养廉银一十三两五钱三分六厘，饷银一十六两三钱四分九厘，米折银四两六分四厘，钱本钱三千三百七十九文，操马一匹，草乾银九两九分六厘二毫五丝)，额外五弁(马饷同外委二弁，战饷三弁，全年支银一十二两五钱六厘，钱本钱二千一百七十文，米折银、操马草乾银与外委同战饷，额外无操马)，马战兵七十名，步战兵一百三十一名，守兵五百五名(雍正二年，拨马步战守兵五十名入东海营，又拨步战守兵五名入太湖营。五年，拨步战守兵七名入苏州营。六年，添窈子港兵二百名，佃湖集兵五十名。乾隆《江南通志》载，马战兵九十名，步战兵一百六十九名，守兵六百三十五名)。后迭经裁汰，至光绪二十九年，尚存一百五十五名，乃不分马步守兵，一律改为巡警军。设什长一十六名(全年支饷银三十二两二钱五分)，正兵一百三十九名(全年饷银二十六两六钱五分三厘)。岁需养廉银(七百九十一两一钱四厘)、俸薪银(二百五十二两七分三厘)、蔬菜烛炭、心红纸张银(六十四两七分)、饷银(四千三百六十三两八钱三分三厘)、米折银(三十八两五钱八分二厘)、钱本钱折银(四十五两七钱六分九厘)、草乾银(二百一十八两三钱九厘)，共计五千七百七十三两七钱四分，均由江宁藩库拨领(是营旧隶漕标，同治间，设立淮扬镇，改隶镇标。光绪三十一年，裁淮扬镇，设江北提督，又改隶提标)。
附记：原设佃湖营，今裁。雍正六年，总督范时绎疏：“山阳、盐城二县沿海一带地方，近因涸出滩地数百余里，蒙茸稠密，易于藏奸，又有通洋要口，不无匪类潜踪。虽设有漕标之庙湾、盐城营，但汛远兵少，稽察难周，必须添设一汛，专责巡防，方为严密。查有窈子港，乃新涸滩地适中之处，接连射阳湖口，直通双洋海陬，诚为扼要。请于此处设立守备一员，把总一员，驻扎分守，添兵二百名。再黄、灌两河汛地，通达大海，水路支冲，查有佃湖集，为黄、灌两河适中之地，请于此处设立千总一员，添兵五十名，驻扎防守，仍归庙湾营游击兼辖。”九年改窈子港守备为都司，另立专营把总一员，不属庙湾营管辖。乾隆元年五月，将窈子港营都司移驻佃湖，是为佃湖营所自始。原额都司一员，把总外委各二员，兵二百五十名，坐马战马三十三匹，沙船唬船巡船共九只。其汛地往东自云梯关起二百八十里至海口，以中流为界，南系庙湾营汛，北系佃湖营汛。往西一百三十五里至北头关，与海州交界。往北一百六十里至灌河中流，北系东海营汛，南系佃湖营汛。又辖六套汛地一处，小尖汛地一处。都司率左哨把总驻安东县火飞镇佃湖集地方，管辖黄河灌河二海口。把总外委轮流坐驾沙唬巡船，防守二口，出洋游巡，南北会哨。右哨把总率兵驻安东县城内，专管城池库狱及西路六镇地方，并巡船一只，黄河上下哨巡。光绪年间，设都司一员，中军二总一员，安东城守汛千总一员，六套汛左哨把总一员，五港汛右哨把总一员，稽家浅二司把总一员。
盐城营(顺治三年设)
原设守备一员，顺治七年改游击一员(全年养廉银二百七十两七钱二分，俸薪心蔬马乾各项银二百八两六钱九分二厘七毫)，驻札盐城县，统辖本营，分防泰州(墩堡九处)、江都(墩堡二处)、如皋(墩堡三处)、兴化(墩堡十八处)、山阳(墩堡三处)、阜宁(墩堡十五处)、盐城(墩堡四十四处)各州县地方。其属守备一员(乾隆《江南通志》作二员，以雍正六年添设小关子守备一员故也。后小关子另立专营，本营仍止一员。全年养廉银一百五十两四钱，俸薪各银四十二两七钱二分五厘，心蔬各银一十六两一分八厘，钱本钱一十三千三百一十八文，坐马四匹，草乾银三十六两三钱八分五厘)，千总二员(乾隆《江南通志》)作一员。同治间，添设一员。全年养廉银九十两二钱四分，俸薪马乾各银四十一两二钱八分五厘，钱本钱五千九百二十文)，把总二员(乾隆《江南通志》作三员。同治间，裁一员，存二员。全年养廉银六十七两六钱八分，俸薪马乾各银四十两三钱二分四厘三毫，钱本钱五千九百七十九文)，外委四弁(雍正七年添设六弁，后裁二弁，存四弁。全年养廉银一十三两五钱三分六厘，饷乾银二十五两四钱八分五厘五毫，米折银三两四钱一分一厘七毫，钱本钱三千一百十十九文)，额外六弁(全年饷乾银二十五两四钱八分五厘五毫，米折银与外委同，钱本钱二委七百一十三文)，马战兵七十一名，步战兵一百三十一名，守兵五百七名。(雍正二年，拨马步战守兵五十名入东海营，又拨步战守兵五名入太湖营。五年，拨步战守兵七名入苏州营。六年，添设小关子兵二百名。故乾隆《江南通志》载，马兵八十六名，步战兵一百五十九名，守兵六百二名，十一年，小关子设立专营，本营存马兵六十六名，步战守兵五百八十一名。)自后迭经裁汰，至光绪二十九年，尚存二百十二名，乃不分马步守，一律改为巡警军。设什长三十八名(每名全年饷银三十二两二钱八分七厘七毫)、正兵一百七十四名(每名全年饷银二十六两六钱五分二厘七毫)，总计官弁兵丁共二百二十八员名。岁需养廉银(七百一十五两九钱四厘)、俸、薪、心、蔬、饷、乾各银(六千五百三十三两七钱六分二厘一毫)、米折银(三十四两一钱一分七厘)、钱本钱折银(四十五两九钱四分五厘)共计七千三百二十九两七钱二分八厘一毫。均由江宁藩库拨领。(是营原隶漕标，光绪三十一年，改隶提标。)
海州营(《皇朝文献通考》载，顺治二年设)
原设副将一员，顺治八年改游击，后又改参将(何年改不可考。全年养廉银四百两，俸银三十一两四钱七分三厘，薪银九十六两，蔬菜烛炭银三十八两四钱，心红纸张银二十八两八钱，坐马四匹，草乾银八十两六钱四分)，统辖本营，驻扎海州，分防海州、赣榆、沭阳三州县地方(自赣榆至海州，均本营汛地，沿海数百里。紧要海口十三处，陆地则有羽摩、马陵等山)。其属有中军守备一员(全年养廉银一百六十两，俸银一十四两九钱六分四厘八毫，薪银三十八两四钱，蔬菜烛炭银九两六钱，心红纸张银九两六钱，坐马四匹，草乾银四十两三钱二分)，千总二员(全年养廉
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:45:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>