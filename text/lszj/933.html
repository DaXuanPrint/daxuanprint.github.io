<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="晋纪（干宝）,晋纪（陆机）,晋纪（曹嘉之）,晋纪（邓粲）,晋纪（徐广）,晋纪（王韶之）,晋纪（刘谦之）,晋纪全文在线阅读,晋纪全文在线下载,大玄古籍书库">
<meta name="description" content="(1)西晋陆机撰。四卷。记晋宣帝(司马懿)、景帝(司马师)、文帝(司马昭)在曹魏当权时事迹。久佚。今有清汤球辑本,收入《广雅书局丛书》。(2)西晋曹嘉之撰。十卷。久佚。今有清汤球辑本,收入《广雅书局丛书》。(3)东晋干宝撰。二十卷。记述自司马懿在曹魏当权至西晋愍帝共五十三年的历史。编年体。。史称“其书简略,直而能婉”,为当时佳作。久佚。今有清黄奭辑本,收入《汉学堂丛书》;汤球辑本,收入《广雅书局丛书》;近人陶栋辑本,收入《辑佚丛刊》。(4)一称《晋元明纪》。东晋邓粲撰。十一卷。记东晋元帝、明帝时事。久佚。">
<title>晋纪_汤球_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">晋纪</span> <br/>
          作者： <span class="inputVal" id="bkauthor">汤球</span> <br/>
          朝代： <span class="inputVal" id="bkdate">晋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]35811</span> <br/>
          说明： <span class="inputVal" id="bkdec">(1)西晋陆机撰。四卷。记晋宣帝(司马懿)、景帝(司马师)、文帝(司马昭)在曹魏当权时事迹。久佚。今有清汤球辑本,收入《广雅书局丛书》。(2)西晋曹嘉之撰。十卷。久佚。今有清汤球辑本,收入《广雅书局丛书》。(3)东晋干宝撰。二十卷。记述自司马懿在曹魏当权至西晋愍帝共五十三年的历史。编年体。 史称“其书简略,直而能婉”,为当时佳作。久佚。今有清黄奭辑本,收入《汉学堂丛书》;汤球辑本,收入《广雅书局丛书》;近人陶栋辑本,收入《辑佚丛刊》。(4)一称《晋元明纪》。东晋邓粲撰。十一卷。记东晋元帝、明帝时事。久佚。今有清黄奭辑本,收入《汉学堂丛书》;汤球辑本,收入《广雅书局丛书》。(5)东晋徐广撰。四十五卷。记东晋事。已佚。今有清黄奭辑本,收入《汉学堂丛书》。(6)南朝宋王韶之撰有《晋安帝纪》,亦称《晋纪》。(7)南朝宋刘谦之撰。十卷。已佚。今有清黄奭辑本,收入《汉学堂丛书》;汤球辑本,收入《广雅书局丛书》。</span> <br/>
          封面： <span class="inputVal" id="bkimg">Z_6401.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]晋纪
[book_author]汤球
[book_date]晋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]35811
[book_dec](1)西晋陆机撰。四卷。记晋宣帝(司马懿)、景帝(司马师)、文帝(司马昭)在曹魏当权时事迹。久佚。今有清汤球辑本,收入《广雅书局丛书》。(2)西晋曹嘉之撰。十卷。久佚。今有清汤球辑本,收入《广雅书局丛书》。(3)东晋干宝撰。二十卷。记述自司马懿在曹魏当权至西晋愍帝共五十三年的历史。编年体。 史称“其书简略,直而能婉”,为当时佳作。久佚。今有清黄奭辑本,收入《汉学堂丛书》;汤球辑本,收入《广雅书局丛书》;近人陶栋辑本,收入《辑佚丛刊》。(4)一称《晋元明纪》。东晋邓粲撰。十一卷。记东晋元帝、明帝时事。久佚。今有清黄奭辑本,收入《汉学堂丛书》;汤球辑本,收入《广雅书局丛书》。(5)东晋徐广撰。四十五卷。记东晋事。已佚。今有清黄奭辑本,收入《汉学堂丛书》。(6)南朝宋王韶之撰有《晋安帝纪》,亦称《晋纪》。(7)南朝宋刘谦之撰。十卷。已佚。今有清黄奭辑本,收入《汉学堂丛书》;汤球辑本,收入《广雅书局丛书》。
[book_img]Z_6401.jpg


[book_title]晋纪（干宝）
魏武帝为丞相，命高祖为文学掾，每与谋策划，多善。〈（干宝《晋纪》——《文选·干宝晋纪总论》注）〉第295页
魏国既建，高祖迁太子中庶子，与陈群、吴质、朱铄号曰“四友”。〈（干宝《晋纪》——《文选·干宝晋纪总论》注）〉第295页
魏武帝以天下凶荒，资财乏匮，始拟古皮弁，裁缣帛为白帢，以易旧服。干宝以为：缟素，凶丧之象，名之为帢，毁辱之言也。盖革代之后，劫杀之妖也。〈（干宝《晋纪》——《晋书·五行志》）〉
魏文帝即位，为丞相长史。〈（干宝《晋纪》——《文选·干宝晋纪总论》注）〉第295页
魏文帝之在广陵，吴人大骇，乃临江为疑城，自石头至于江乘，车以木为桢，衣以苇席，加采饰为焉，一夕而成。〈（原注：以上亦见《太平御览》192）〉魏人自江西望，甚惮之，遂退军。权令赵达孙之曰：“曹丕走矣！虽然，吴衰庚子岁。”权曰：“几何？”达屈指而计之曰：“五十八年。”权曰：“今日之忧，不暇及远，此子孙事也。”〈（干宝《晋纪》——《三国志》注47）〉第296页
天子还洛阳，帝镇许昌。及天子疾笃，帝与曹真、陈骑等见于崇华殿之南堂，并受顾命辅政。诏太子曰：“有间此三公者，慎勿疑之。”明帝即位，改封舞阳侯。〈（干宝《晋纪》——《初学记》9）〉
迁骠骑大将军。〈（干宝《晋纪》——《文选·干宝晋纪总论》注）〉第296页
新城太守孟达反，高祖亲征之，屠其城，斩达。〈（干宝《晋纪》——《文选·晋纪总论》注）〉第296页
达初入新城，登白云塞，叹曰：“刘封、申耽据金城千里而失之乎！”〈（干宝《晋纪》——《三国志》注3）〉第297页
吴武陵蛮叛。武陵，长沙郡夷盘瓠之后，杂处五服之内，凭土阻险，每常为猱杂鱼肉而归以祭盘瓠。俗称赤髓横裙子孙。〈（干宝《晋纪》——《御览》785）〉第297页
魏明帝青龙元年，正月甲申，青龙见郏之摩陂井中。干宝曰：“自明帝终魏世，青龙、黄龙见者，皆其主废兴之应也。魏土运，青木色，而不胜于金。黄得位，青失位之象也。青龙多见者，君德、国运相克伐也。故高贵乡公卒败于兵。案：刘向说：‘龙贵象而困井中，诸侯将有幽执之祸也。’魏世龙莫不在井，此居上者逼制之应。高贵乡公著潜龙诗，即其旨也。”〈（干宝《晋纪》——《晋书·五行志》）〉第297页
宣帝除九品，置大中正。〈（干宝《晋纪》——《通典》32引干宝称）〉第298页
景初二年春正月，诏太尉司马宣王率众讨辽东公孙渊。帝问宣王：“度渊将何计以待君？”宣王对曰：“渊弃城预走，上计也；据辽水拒大军，次计也；坐守襄平，此为成禽耳。”帝曰：“然则三者何出？”对曰：“唯明智能审量彼我，乃预有所割弃，此既非渊所及。”又谓：“今往，悬远不能持久，必先拒辽水，后守襄平也。”帝曰：“往还几日？”对曰：“往百日、攻百日、还百日，以六十日为修习，如此一年足矣。”〈（干宝《晋纪》——《三国志》注3）〉第298页
廷尉府中，雌鸡化为雄，不鸣不将。干宝曰：“是岁宣帝平辽东，百姓始有与能之义，此其象也。然晋三后并以人臣终，不鸣不将，又天意也。”〈（干宝《晋纪》——《晋书·五行志》）〉第299页
正始二年，吴将全琮寇芍陂，朱然、孙伦五万人围樊城，诸葛瑾、步骘寇柤中。琮已破走而樊围急。宣王曰：“柤中民夷十万隔在水南，流离无主，樊城被围，历月不解，此危事也。”请自讨之。议者咸言贼远围樊城，不可卒拔。挫于坚城之下，有自破之势，宜长策以御之。宣王曰：“《军志》有之：将能而御之，此为縻军；不能而御之，此为覆军。今〈（原补注：边城受敌而安坐庙堂）〉疆埸骚动，民心疑惑，是社稷之大忧也。”六月，乃督诸军南征，车驾送出津阳城门外。宣王以南方暑湿，不宜持久，使轻骑挑之，然不敢动，于是乃令诸军休息洗浣，简精锐、募先登、申号令，示必攻之势。然等闻之，乃夜遁。追至三州口，大杀获。〈（干宝《晋纪》——《三国志》注4）〉第299页
高祖与曹爽俱受遗辅政，爽横恣日甚，高祖乃奏事永宁宫，废爽以侯归第。〈（《文选·晋纪总论》注）〉第299页
时爽从天子谒陵，桓范出赴曹爽。宣王谓蒋济曰：“智囊往矣！”济曰：“范智则智矣，驽马恋栈豆，爽必不能用也。”〈（干宝《晋纪》——《类聚》93、《三国志》注9、《御览》895）〉第300页
曹爽留车驾宿伊水南，伐木为鹿角寨。发屯田兵数千人以为卫。〈（干宝《晋纪》——《三国志》注9、《御览》337）〉第300页
有司奏黄门张当辞，并道爽反状，遂夷三族。〈（干宝《晋纪》——《文选·晋纪总论》注）〉第300页
蒋济以曹真之勋力，不宜绝祀，故以熙为后。济又病其言之失信于爽，发病卒。〈（干宝《晋纪》——《三国志》注9）〉第300页
高祖东袭太尉王凌于寿春。初，凌以魏主非明帝亲生，且不明也，谋更立楚王彪。凌闻军至面缚请降。高祖解缚，反服见之。宋之京都。〈（干宝《晋纪》——《文选·晋纪总论》注）〉第301页
王凌到项，见贾逵祠在水侧。凌呼曰：“贾梁道！王凌固忠于魏之社稷者，惟尔有神知之！”〈（干宝《晋纪》——《三国志》注28）〉
凌道饮药而死。〈（干宝《晋纪》——《文选·晋纪总论》注）〉第301页
宣王讨王凌〈（至洛阳穷治其事）〉，发〈（凌及）〉令狐愚冢〈（剖棺暴尸）〉。兖州武吏、东平马隆托为令狐愚客，以私财更殡葬，行服三年，种植松柏。一州之士愧之。〈（《御览》420、《三国志》注28）〉第301页
八月太傅有疾，梦王凌、贾逵为历，甚恶之，遂薨。〈（干宝《晋纪》——《三国志》注28）〉第302页
帝配享魏太祖庙，有奏诸功臣从享子，更以官为次，在荀、郭之上。〈（干宝《晋纪》——《御览》526）〉第302页
世宗景皇，高祖崩，以抚军大将军辅政。〈（干宝《晋纪》——《文选·晋纪总论》注）〉第302页
魏齐王嘉平四年五月，有二鱼集于武库屋上。干宝以为高贵乡公兵祸之应。〈（《晋书·五行志》）〉第302页
中书令李丰，推太常夏侯玄谋废大将军。世宗闻之，乃遣王羡迎丰。至，世宗责之。丰知祸及，遂放恶言，勇士以刀环筑腰杀之。玄夷三族。〈（干宝《晋纪》——《文选·晋纪总论》注，《御览》371）〉第303页
〔逮捕玄等，皆夷三族。〕初，丰之谋也，使告玄。玄答曰：“宜详之耳，不以闻也。”故及于难。〈（干宝《晋纪》——《世说·方正第五》注）〉第303页
〔毌丘俭、文钦起兵。〕扬州刺史文钦自曹爽死后，阴怀异志。乃矫太后令，罪状世宗。世宗自率中军讨之，钦败，得奔入吴。〈（干宝《晋纪》——《文选·晋纪总论》注）〉第303页
俭走死，诏夷三族。初，管辂过毌丘氏墓下，倚树衷吟，精神不乐。林木虽茂，无形可觉，碑诔虽美，无后可守。〈（干宝《晋纪》——《御览》57）〉第303页
毌丘俭之起也，大将军以问刘陶。陶答：“依违大将军。”怒曰：“卿平生与吾论天下事，至于今日而更不尽乎！”乃出为平原太守，又追杀之。〈（干宝《晋纪》——《三国志》注14）〉第304页
何曾字颖考，正元中为司隶校尉。时毋邱俭孙女适刘氏，以孕系廷尉，女母为武卫将军荀𫖮所表活。既免，辞诣廷尉，乞为官婢以赎女命，曾使主簿程咸为议。议曰：“大魏承秦汉之弊，不及革制。所以追戮已出之女，诚欲殄丑类之族也。若已产育，则成他家之母，于法则不足惩奸乱之源，于情则伤孝子之思。男不御罪于他族，而女独婴戮于二门，非所以哀矜女弱，均法制之大分也。臣以为在室之女，可从父母之刑，既醮之妇，使从夫家之戮。”朝廷从之。遂定为律令。〈（干宝《晋纪》——《三国志》注12）〉第304页
时吴孙亮五凤二年五月，阳羡县立里山大石自立。案《京房易传》曰：“庶士为天子之祥也。”其说曰：石立于山，同姓平地异姓。干宝以为孙皓承废故之家得位，其应也。或曰：孙休见立之祥也。〈（干宝《晋纪》——《晋书·五行志》）〉第304页
太祖文皇帝，景帝母弟也。世宗崩，进位大将军，录尚书事，辅政。〈（干宝《晋纪》——《文选·晋纪总论》注）〉第305页
镇东大将军诸葛诞，贰于我太祖。亲帅六军东征。拔之，斩诞首，夷三族也。〈（干宝《晋纪》——《文选·晋纪总论》注）〉第305页
诞麾下百人拱手为列，每斩一人，辄降之，竟不变至尽。时人比之田横。吴将于铨曰：“大丈夫受命其主，以兵救之，既不能克，又束手于敌，吾弗取也。”乃免胄冒阵而死。〈（干宝《晋纪》——《三国志》注28）〉第305页
初，寿春每岁雨潦，淮水溢，常淹城邑。故文王之筑围也。诞笑之曰：“是固不攻自破也。”及大军之改，亢旱逾月。城既陷，是日大雨，围垒皆毁。〈（干宝《晋纪》——《三国志》注28）〉第306页
天子发甲攻向府，成济问贾充曰：“事急矣，若之何？”充曰：“公畜养汝等，为今日之事也，夫何疑？”济曰：“然。”乃抽戈犯跸。〈（干宝《晋纪》——《三国志》注4）〉第306页
高贵乡公之杀，司马文王召朝臣而谋其故。太常陈泰不至，使其舅荀觊召之。觊至，告以可否。泰曰：“世之论者以泰方于舅，今舅不如泰也。”子弟内外咸共逼之，垂涕而入。文王待于曲室，诣曰：“玄伯，卿何以处我？”曰：“可斩贾充，以谢天下。”文王曰：“不可，为吾更思其次。”泰曰：“泰厣惟有进于此，不知其次。”文王乃不更言。〈（干宝《晋纪》——《三国志》注22，《世说》注3，《御览》428）〉第306页
杀尚书王经，经正直不忠于我，故诛之。〈（干宝《晋纪》——《世说》六）〉第306页
时吴孙休永安三年，将守质子群聚嬉戏，有异小儿忽来，言曰：“三公锄，司马如。”又曰：“我非人，荧惑星也。”言毕上升。仰视，若曳一匹练，有顷没。干宝曰：“后四年而蜀亡，六年而魏废，二十一年而吴平。于是九服归晋，魏与吴蜀灭国。“三公锄，司马如”之谓也。〈（干宝《晋纪》——《晋书·五行志》）〉第307页
又孙休后衣服之制，上长下短，又积领五六而裳居一二。干宝曰：“上饶奢，下俭逼，上有馀，下不足之妖也。至孙皓果奢暴恣情于上，而百姓碉困于下，卒以亡国，是其应也。〈（干宝《晋纪》——《晋书·五行志》）〉第307页
〔魏元帝景元二年。〕吴孙休永安四年，安吴民陈焦死，七日复生，穿冢出。干宝曰：“此与汉宣帝同事，乌程侯皓承废故之家得位之祥也。〈（干宝《晋纪》——《晋书·五行志》）〉第307页
正元二年，司马文王反自乐嘉，杀嵇康、吕安。〈（干宝《晋纪》——《三国志》注21）〉第308页
吕安字仲悌，东平人。〈（干宝《晋纪》——《文选·赵景贞与嵇茂齐书》李周翰注）〉第308页
初，安之交康也，其相思则率尔命驾，千里从之。〈（干宝《晋纪》——《文选·奉答内兄希叔》注）〉第308页
安尝从康，或遇其行，康兄喜位至方伯，拭席而待，弗之顾也。独坐车中。康母就设酒食，求康儿共语戏，良久则去，其轻贵如此。〈（干宝《晋纪》——《世说·二四》，《御览》498）〉第308页
时太祖逐安于远郡，在路〈（上依《文选·赵景贞与嵇茂齐书》李周翰注引补）〉遗书与康：“昔李叟入秦，及关而叹聿。”太祖恶之，追收安，下狱。康理之，俱死。〈（干宝《晋纪》——《文选·思旧赋》注）〉第308页
康临刑索琴弹之曰：“《广陵散》于今绝矣。”〈（干宝《晋纪》——《文选·思旧赋》注六臣本）〉第308页
阮籍宏逸旷达，居丧不帅常俭。〈（干宝《晋纪》——《文选·晋纪总论》注）〉第309页
何曾尝谓阮籍曰：“卿恣情任性，败俗之人也。今忠贤执政，综核名实，若卿之徒何可长也！”复言之于太祖。〈（干宝《晋纪》——《世说·任诞第二三》注）〉第309页
籍居丧，饮啖不辍，故魏晋之间，有被发夷傲之事，背死忘生之人，反谓行礼者。籍为之也。〈（干宝《晋纪》——《世说》注七）〉第309页
景元四年，大举伐蜀。太祖部分诸军，指授方略，使征西将军邓艾自狄道，攻姜维于沓中，使镇西将军锺会自骆谷袭汉中。〈（干宝《晋纪》——《文选·晋纪总论》注）〉第309页
天子命太祖为晋公，九锡之礼。〈（干宝《晋纪》——《文选·晋纪总论》注）〉第310页
蜀诸葛瞻与邓艾战，败，及其子尚死之。干宝曰：“瞻虽智不足扶危，勇不足以据敌，而能外不负国，内不改父之志，忠孝存焉。”〈（干宝《晋纪》——《三国志》注35）〉
邓艾进军城北，蜀主刘禅面缚舆榇，诣垒门。〈（干宝《晋纪》——《文选·晋纪总论》注）〉
姜维诣锺会降，会谓维曰：“来何迟也？”维正色流涕曰：“今日见此为速矣！”会甚奇之。〈（干宝《晋纪》——《三国志》注44）〉第310页
咸熙元年，锺会谋反，伏诛。卫瓘袭邓艾，杀之。锺会、邓艾将伐蜀，与刘寔别。克谓寔曰：“二将当破蜀不？”寔曰：“必破蜀，但皆不还。”客问其故，寔曰：“治道在于克让。”〈（干宝《晋纪》——《御览》424）〉第311页
〔魏将士愤杀姜维。〕干宝曰：“姜维为蜀相，国亡主辱弗之死，而死于钟会之乱，惜哉！非死之难，处死之难也。是以古之烈士，见危受命，投节如归，非不爱死也。固知命之不长，而惧不得其所也。〈（干宝《晋纪》——《纲目》，《三国志》注44）〉第311页
又进晋公爵，为王。〈（干宝《晋纪》——《文选·晋纪总论》注）〉
遣徐劭、孙或［彧］使务，喻以平蜀。文帝贻吴主书曰：“韬神光福德，久劳于外。”〈（干宝《晋纪》——《文选·齐敬皇后哀策》注）〉第311页
咸熙二年，孙皓使纪陟来聘，且献方物。纪陟、弘〈（王寥）〉奉使人魏，入境而问讳，入国而问俗。寿春将王布示之马射，既而问之曰：“吴之君子亦能斯乎？”陟曰：“此军人骑士肄业所及，士大夫君子未有为之者矣。”铸大惭。〈（原注：以上亦见《书抄》）〉既至，魏帝见之，使傧问曰：“来时吴王何如？”陟对曰：“来时皇帝临轩，百僚陪位御膳，无恙。”晋文王乡之，百僚毕会，使傧者告曰：“某者安乐公也，某者匈奴单于也。”陟曰：“西王失土，为君王所礼，位同三代，莫不感义。匈奴边塞难羁之国，君王怀之，亲在坐席，此诚威恩远着。”又问：“吴之戎备几何？”对曰：“自西陵以至江都，五千七百里。”又问曰：“道里甚远，难为坚固？”对曰：“疆界虽远，而其险要必争之地，不过数四，犹人有八尺之躯不受患，其护风寒亦数处耳。”王善之，厚为之礼。〈（干宝《晋纪》——《三国志》注48）〉第311页
孙皓遣使，诏书赐班绛罽二十张、紫青罽各十五张。〈（干宝《晋纪》——《御览》816）〉第312页
魏帝〈（知历数有在，使郑冲策之，初以礼让，何曾等固请，从之。）〉诏曰：“惟三后陟配于天，而咸用光敷圣德。”〈（干宝《晋纪》——《文选·齐敬皇后哀策文》注）〉第313页
泰始元年十二月即位。以傅玄、皇甫陶为谏官。傅玄上书曰：“昔魏氏虚无放诞之论，盈于朝野，使天下无复清议，而亡秦之病，复发于今。”〈（干宝《晋纪》——《文选·晋纪总论》注）〉第313页
诏：“骑都尉焦［谯］周，闲居中道，不仕危国。蜀亡之际，劝刘禅归命，有忠君济民之谋。又耽习典艺，博物洽闻。朕甚嘉之。以为散骑常侍。”〈（干宝《晋纪》——《书抄》）〉
泰始初，衣服上俭下奢，着衣者皆厌腰。此君衰弱、臣放纵、下掩上之象也。至元康末，妇出两裆，加乎觉胫之上，此内出外也。为车乘者，苟贵轻细，又数变易其形，皆以白蔑为纯盖，古丧车之遗象也。夫乘者，君子之器，盖君子立心无恒，事不崇实也。干宝以为晋之祸征也。及惠帝践阼，天子失柄，权制在于宠臣，下掩上之应也。至永嘉末，六宫次人流徙，没于戎狄，内出外之应也。及天下挠乱，宰辅、方伯多负其任，又数改易，不崇实之应也。〈（干宝《晋纪》——《晋书·五行志》）〉第314页
泰始后，中国相尝用胡床貊盘，及为羌煮、貊炙。贵人富室，必置其器，吉享嘉会皆此为先。太康中，又以毡为絈头，及络带、衿篑}。百姓相戏曰：“中国必为胡所破也。”毡产于胡而天下以为絈头、带身、衿口，胡既三制之矣，能无败乎？干宝曰：元康中，氐、清代反，至于永嘉，刘渊、石勒遂有中都。自后四夷迭据华土，是其应也。〈（干宝《晋纪》——《宋志》20）〉第314页
泰始四年二月，上幸芳林园，与群臣宴，赋诗观志。〈（干宝《晋纪》——《文选·晋武帝华林园集诗注》）〉第314页
以羊祜为左仆射。武帝诏曰：“散骑常侍、中军将军羊祜，兼德清劲，经纬文武。虽处腹心之任，不总枢机之重，非垂拱无为委任责成之意也。以祜为伤势左仆射、卫将军。”〈（干宝《晋纪》——《御览》212）〉第315页
泰始五年以羊祜都督荆州，王浚为胡参军，祜除浚百郡太守。王浚在百郡，兵民苦役，生男多不举。浚乃严其杀子之防而后恤之，所育者数千人，于此能称兵矣。父母戒之曰：“王府君生尔，必勉之，无爱生。”〈（干宝《晋纪》——《御览》479）〉第315页
泰始六年胡烈击虏，力战死之。〈（无出处）〉第315页
〔泰始七年，皇太子冠。〕皇太子有醇古之风，美于信受。侍中和峤数言于上曰：“季世多伪而太子尚信，非四海之主，忧太子不了陛下家事，愿追思文武之阼。”上既重长适，又怀齐王，朋党之论，弗入也。后上谓峤曰：“太子近入朝，吾谓差近，卿可与荀侍中共往言。”峤及勖奉诏，俱至东宫观察太子。勖还对上曰：“太子明识宏新有如诏。”问而峤对曰：“圣质如初。”上默然。〈（干宝《晋纪》——《世说》注，《三国志》注十）〉第315页
以王浚为益州，诏大作舟舰。王浚治船于蜀，吾彦取其流柿以呈皓曰：“晋必有攻吴之计，宜增建平兵，建平不下，终不敢渡江。”皓弗从。〈（干宝《晋纪》——《三国志》注48）〉第316页
〔免庾纯官。〕贾充飨众官，庾纯后至。充曰：“君行常居人前，今何以在后？”纯曰：“有小市井事不了，是以后。”世俗以纯乃祖为伍伯，又曰充之先为市魁，故以戏答。〈（干宝《晋纪》——《文选·晋纪总论》注）〉第316页
荀勖始造《正德》、《大向》之舞，以魏杜夔所制律吕，校大乐，本［八］音不和。后汉至魏，尺长于古四分有馀，而夔据之，是以失韵。乃依《周礼》，积粟以起度量，以度古器符于本铭。虽以为式，用之郊庙。〈（干宝《晋纪》——《世说·术解第二十》注）〉
泰始十年杜预作河桥成，武帝幸桥宴，举觞劝预曰：“非卿，此功不能就。”预曰：“自非陛下之圣明，臣无所施其愚巧也。”〈（干宝《晋纪》——《类聚》）〉第117页
〔山涛为吏部。〕山涛举阮咸为吏部郎，三上，弗能用之。〈（干宝《晋纪》——《书抄》）〉第317页
文淑讨树机能等，破之。文淑字次骞，小名鸯，〈（原注：文钦子，魏正始元年，钦奔吴。甘露二年吴使钦救诸葛诞。三年，诞杀钦。鸯归魏。）〉有武力筹策。扬休、胡烈为虏所害，武帝西忧，遣淑出征。所向摧靡。秦凉遂平，名震天下，为东夷校尉，姿器膂力，万人之雄。〈（干宝《晋纪》——《御览》275）〉第318页
咸宁四年六月，征南大将军羊祜来朝，上疏云：“以国家之盛强，临吴之危弊，军不逾时，克可必也。”上纳之而未宣。〈（干宝《晋纪》——《文选·晋纪总论》注）〉第318页
时吴天纪三年八月，建邺有鬼目菜，于工黄狗家生，依缘枣树，长丈馀，茎光四寸、厚二分。又有买菜生工吴平家，高四尺，如枇杷形，上圆径一尺八寸，茎光五寸，两边生曰，绿色。《东观案图》名鬼目作芝草，买作平虑。遂以狗为侍芝郎，平为平虑郎，皆银印青绶。干宝曰：“明年运吴，王浚止船正得平渚，姓名显然，指事之征也。黄狗者，吴以土运承汉，故初有黄龙之瑞。及其季年，而有鬼目之妖，托黄狗之家。黄称不改，而贵贱大殊，天道精微之应也。〈（干宝《晋纪》——《晋书·五行志》）〉第318页
何曾卒，下礼官议谥。博士秦秀议曰：“增资性骄奢，不修轨则，奕世以来，宰臣辅相未有受诟辱之声、被有司之劾、父子尘累而蒙恩贷若曾者也。〈（生极其情，死又无贬，王公贵人，复何畏哉！）〉谨案谥法：多与实爽曰缪，怙威肆行曰丑，曾益谥为缪丑。〈（干宝《晋纪》——《御览》562）〉第318页
司隶刘毅初数劾曾，不问。刘毅为司隶校尉，皇太子朝鼓吹入东掖门，毅以为大不敬，止之于门外，奏劾保、傅以下。诏赦之，然后入。〈（干宝《晋纪》——《书抄》）〉第319页
刘毅为司隶校尉，常斋而疾，其妻出看之，表解斋。〈（干宝《晋纪》——《御览》530）〉第319页
征处士朱冲。男安朱冲，其邻人失犊，与冲犊相类，来取之。冲不与争。后得之于坚冰之下，惭谢冲，冲不受。〈（干宝《晋纪》——《御览》898）〉第319页
咸宁五年龙骧将军王浚上疏曰：“吴王荒淫，且观时运，宜征伐。”上将许之，贾充、荀勖等毕谏以为不可。张华固执之。杜预衣上疏。上先纳羊祜之谋，重以浚、预之决，乃发诏，诸方大举。〈（3《文选·晋纪总论》注）〉第320页
十一月，命安东将军王浑向扬州，龙骧将军王浚帅百蜀之卒浮将而下。〈（干宝《晋纪》——《文选·晋纪总论》注、《辩亡论》注）〉第320页
傅咸上书，以公私不足，由设官太多。诏议省员吏。傅咸为司徒长史，多所执正。〈（干宝《晋纪》——《御览》209）〉第320页
太康元年春诸军并进。吴丞相、军师张悌、护军孙震、丹阳太守沈莹，帅众三万济江，围成阳都尉张乔于阳荷。乔众才七千，闭栅自守，举白接告降。吴副军诸葛靓欲屠之，悌曰：“强敌在前，不宜先事其小，且杀降不祥。”靓曰：“此等以救兵未至而力少，故且伪降以缓我，非来服也。因其无战心而尽坑之，可以成三军之气。若舍之而前，必为后患。”悌不从，抚之而进。与讨吴护军张翰、扬州刺史周浚成阵相对。沈莹领丹阳锐卒刀楯五千，号曰：“青巾兵”，前后屡陷坚阵。于是以驰淮南军，三冲不动，退引乱。薛胜、蒋班因其乱而乘之，吴军以次土崩，将帅不能止。张乔又出其后，大败吴军于版桥，获悌、震、莹等。〈（干宝《晋纪》——《三国志》注48）〉第320页
吴人大惧，皓殿中亲近数百人叩头谓皓曰：“面议北军日近而釉不举刃，陛下将若之何？”皓曰：“何故？”对曰：“坐岑昏。”皓独言：“若尔当以奴谢百姓。”众因曰：“唯！”遂并起收昏，皓骆驿追止，已屠之也。〈（干宝《晋纪》——《三国志》注48）〉第321页
四月，王浚鼓噪入石头城，吴王孙皓将其子瑾等，泥首面缚舆榇，降于浚。〈（《文选·晋纪总论》注、《辩亡论》注，《后汉列传》注3）〉第321页
陆抗之克步阐，皓意张大，乃使尚光筮并天下，遇《同人》之《颐》对曰：“吉，庚子岁青盖当入洛阳。”故皓不修其政，而恒有窥上国之志。是岁也，实在庚子。〈（干宝《晋纪》——《三国志》注48）〉第321页
孙秀〈（原注：吴孙匡孙，泰始六年降）〉在晋朝，初闻孙皓降，群臣毕贺，秀称疾不与。南向流涕曰：“昔讨逆弱冠以一校尉创业，今后主举江南而弃之，宗庙山陵于此为墟，悠悠苍天，此何人哉！”朝廷美之。〈（干宝《晋纪》——《三国志》注51）〉第322页
武帝从容问萱莹曰：“孙皓之所以亡者何也？”莹对曰：“归命侯臣皓之君吴也，昵小人，刑罚妄加。大臣大将无所亲信，人人忧恐，各不自保。危亡之衅，实由于此。”帝遂问吴士存亡者之贤愚，莹各以状对。〈（干宝《晋纪》——《三国志》注53）〉第322页
吴国既灭，江外忘亡。〈（干宝《晋纪》——《史通·模拟》）〉第322页
王浑愧久造江而王浚先之，乃表浚违诏，不受己节度。浚上书自陈曰：“恶直丑正，实繁有徒，欲构南箕，成此贝锦。”〈（《文选·晋纪总论》注）〉第322页
武帝自咸宁三年至太康元年，木连理八生。〈（干宝《晋纪》——《类聚》98）〉第323页
太康二年鲜卑寇昌黎。御史大夫郭钦上书曰：“戎狄强犷，历古为患。今西北郡皆与冗居。若百年之后有风尘之警，胡骑自平阳、上党，不三月至盟津。〈（北地、上郡尽为狄庭）〉及平吴之盛，出北地、西河、安定，复上郡，置冯翊、平阳。”帝弗听。〈（干宝《晋纪》——《文选·晋纪总论》注）〉第323页
太康三年正月朔，秦祀南郊。礼毕，上顾谓刘毅曰：“朕方汉何主？”对曰：“桓、灵。”帝曰：“吾虽不及古贤，犹克己为治。方之桓、灵，不亦甚乎？”对曰：“桓、灵卖官，钱入于官，陛下卖官钱入私门。以此言，殆不若也。”〈（干宝《晋纪》——《文选·晋纪总论》注）〉第324页
四月，太尉鲁公贾冲薨。初，充用韩谧为贾氏嗣，上特许之。及议谥，博士秦秀曰：“冲位冠群后，惟民之望而悖礼溺情，以乱会伦。〈（昔曾艃养外孙莒公子为后，《春秋》书莒人灭曾艃，绝父祖之血食，开朝廷之乱原）〉案谥法：昏乱纪度曰‘荒’，冲宜谥‘荒’。”上弗从，赐谥曰“武”。〈（干宝《晋纪》——《御览》562）第325页
武帝太康中，有鲤鱼二，见武库屋上。干宝以为武库兵府，鱼有鳞甲，亦兵类也。〈（原注：以上亦见《玉海》183）〉鱼既极阴，屋上太阳。鱼见屋上，象至阴以兵革之祸于太阳也。至惠帝初诛杨骏、废太后，矢交馆阁。惠帝末，贾后谤杀太子，寻亦诛废。十年之间，母后之难再兴，是其应也。自是祸乱构矣。《京房易妖》曰：“鱼去水飞入道路，兵且作。”（干宝《晋纪》——《晋书·五行志》）〉第325页
〔张华免，为冯恢弟统所构。〕处士冯恢，志行过人，以为散骑侍郎。张华曰：“臣请观之，若不见臣，上也；见而有傲世之容，次也；敬而为宾主者，固俗士也。”及华至，恢待之恭，于是时人少之。〈（干宝《晋纪》——《御览》224）〉第326页
太康六年，南阳献两足猛兽〈（原注：二字当作虎，因唐讳）〉，此毛虫之孽也。识者为其文曰：“武〈（当作“虎”）〉形有亏，金首失仪。圣王应天，斯异何为？”言兆乱也。《京房易传》曰：“足少者，下不胜任也。”干宝认为首〈（原注：当作虎）〉者，阴精居于阳，金首也。南阳，火名也。金精入火而失其形，王室乱之妖也。六水数既极，火慝得作，而金受其败也。至元康九年，始杀太子，距此十四年。二七十四，火始终相乘之数也。自帝受命至愍怀之废，凡三十五年焉。〈（干宝《晋纪》——《晋书·五行志》）〉第326页
太康七年始制大臣听终丧三年。大鸿胪郑默有母丧，既葬，有司依常使还摄职。默固陈执，久乃许之。于是定令，听大臣得终丧焉。〈（干宝《晋纪》——《御览》545）〉第326页
太康八年诏：“刘渊领北部都尉。”〈（干宝《晋纪》——《文选·晋纪总论》注）〉第327页
太康后，天下为家者移妇人于东方，空莱北庭以为园囿。干宝曰：“夫王朝南向，正阳也，后北宫位太阴也。世子居东宫，位少阳也。今居内于东，是与外俱南面也，亢阳无阴，妇人失位，而干少阳之象也。贾后谗戮愍怀，俄而祸败亦及。〈（干宝《晋纪》——《宋志》20）〉第327页
尚书郭启出赴妹葬，疾病不辞。左丞傅咸纠之，上述弗过。〈（干宝《晋纪》——《文选·晋纪总论》注）〉第327页
立孙遹为广陵王，高选僚佐，以刘寔为傅。时礼让未兴，贤者壅滞，少府刘寔因着《崇让论》曰：“季世不能让贤，虚谢见用之恩，莫肯让于胜己。”云云。〈（《文选·晋纪总论》注，《御览》424）〉第327页
时又封宗室数，刘颂上疏云云。刘颂在朝忠正，才经政事，武帝重之。访以治道，悉心陈奏，多所施行。〈（干宝《晋纪》——《文选·晋纪总论》注）〉第327页
武帝太熙元年，太庙梁折〈（原注：帝纪作太康十年十二月）〉，四月世祖崩。〈（《占经》114）〉第328页
五月葬我武皇帝。〈（干宝《晋纪》——《史通·模拟》云：干宝《晋纪》至天子之葬必云“葬我某皇帝”。）〉第328页
《论晋武帝革命》。史臣曰：帝王之兴，必俟天命，苟有代谢，非入事也。文质异时，兴建不同，故古之有天下者，柏皇、栗陆以前，为而不有，应而不求，执大象也。鸿黄世及，以一民也。尧舜内禅，体文德也。汉魏外禅，顺大名也。汤武革命，应天人也。高光争伐，定功业也。各因其运而〈（原注：下一有“得”字）〉天下随时，随时之义大矣哉！古者敬其事则命以始也，今帝王受命而用其终，岂人事乎？其天意乎！〈（干宝《晋纪》——《文选》49，《初学记》9）〉第328页
永熙元年杨骏为太傅，百官总己以听于骏。〈（干宝《晋纪》——《文选·西征赋》注）〉第329页
永熙初，卫瓘家人炊饭，堕地尽化为螺，出足起行。螺，龟类，近龟孽也。干宝曰：“礼被甲，兵象也，于《周易》为离，离为甲兵。明年瓘诛。〈（干宝《晋纪》——《宋志》20）〉第329页
永平元年诛太傅杨骏，迁太后杨氏于永宁宫。〈（干宝《晋纪》——《文选·晋纪总论》注）〉第329页
元康元年策废杨氏为庶人，居于金墉城。〈（干宝《晋纪》——《文选·晋纪总论》注）〉第329页
庶人杨氏幽于金墉城，陈留董仲道游于太学，喟然而叹曰：“建斯室也何为者乎？每见国家赦书，谋反大逆皆除，其杀祖父母、父母者不除、以为道法所不容也。何今日公卿处议，文饰典礼以至此事乎！天理之既灭，大乱将作矣。”顾谓谢鲲、阮千里等曰：“《易》称知几其神，卿等各可深逃。”乃自荷担妻子，推车以入蜀山，莫知所在。〈（干宝《晋纪》——《御览》652）〉第329页
〔征汝南王亮等辅政，亮专权。御史中丞傅咸谏亮，不从。咸再为郡中正。〕咸为豫州中正，诠评之职。〈（干宝《晋纪》——《书抄》）〉第330页
〔六月贾后杀太宰亮、泰伯瓘及楚王玮。〕太子太傅孟观知中宫旨，因谮二公欲行废立之事。楚王玮杀太宰汝南王亮、太保卫瓘。张华以三公既亡，楚必专权，使董猛言于后，遣谒者李云选诏，免玮付廷尉。玮以矫诏伏诛。〈（干宝《晋纪》——《文选·晋纪总论》注）〉第330页
〔起傅咸为司隶校尉。〕司隶校尉傅咸上书曰：“臣以货赂流行，所宜深绝。”〈（干宝《晋纪》——《《文选·晋纪总论》注）〉第330页
元康四年〔傅咸卒。〕傅咸兼私立校尉，使朝廷宽宏，豪右放恣，郡县纵容，寇贼充斥。交相请托，朝野溷浊。咸于是数日之间，三奏免送官。奏案蹇谔，终无曲挠，有司肃然。〈（干宝《晋纪》——《书抄》）〉第331页
元康妇人之饰有兵兵佩，又以金银、玳瑁之属，为斧钺戈戟以当笄。干宝因为男女之别，国之大节。国外服物异等，贽币不同。今妇人而以兵器为饰，此妇人妖之甚者，于是遂有贾后之事，终亡天下。是时妇人结发者既成，以缯急束其环，名曰“撷子紒”。始始自中宫，天下化之，其后贾后废害太子之应也。〈（干宝《晋纪》——《晋书·五行志》、《宋志》20）〉
元康五年三月，吕县有流血，东西百食步，此赤祥也。至元康末，穷凶极乱，僵尸流血之应也。干宝因为：后八载而封云乱徐州，杀伤数万人，是其应也。〈（干宝《晋纪》——《晋书·五行志》）〉第331页
元康六年夏，匈奴郝度〈（元）〉与马兰羌等俱反，征赵王伦还，以梁王彤为征西大将军，西讨氐羌。〈（干宝《晋纪》——《文选·关中诗》注）〉
八月，氐羌齐万年反，十一月遣周处等讨之，梁王彤为大都督，督关中诸军屯好畤。〈（干宝《晋纪》——《文选·关中诗》注）〉第331页
元康八年十一月，高原陵火。是时贾后凶恣，贾谧擅朝，恶积罪稔，宜见诛绝。天戒若曰：臣妾之不可者，虽亲贵莫比，犹宜如下而诛之，如吾燔高原陵也。帝既眊弱，而张华又不纳裴𬱟、刘卞之谋，故后遂纵杀太子也。干宝以为，高原陵火，太子废之应。汉五帝世高园便杜火，董仲舒对与此占同。〈（干宝《晋纪》——《晋书·五行志》注）〉第332页
元康九年〔十二月，废太子遹为庶人，阎缵舆贯上书理冤。〕阎缵为人鲠直，不畏强御。初仕为太傅杨骏舍人。〈（干宝《晋纪》——《御览》249）〉第332页
永康九年〔三月杀太子遹。〕贾庶人陌害愍怀太子时〈（二月丁酉，大风飞沙拔木）〉，有谣曰：“南风烈烈吹白沙，千岁骷髅生齿牙。”南风，庶人名。愍怀小名沙门。〈（《御览》368）〉第333页
〔收赵粲、贾午考竟。〕韩寿妻贾午，实始助乱。〈（干宝《晋纪》——《御览》368）〉第333页
八月，伦杀潘岳、石崇。第334页
石崇有妓人曰绿珠，美如玉，善舞而工笛。孙秀乃使人求焉。崇别馆北邙下，方登良观临清水，妇人侍侧，使者以告崇。崇出其婢妾数十人以示之，皆蕴兰麝、被罗縠，曰：“任所择。”使者曰：“君侯服御丽则丽矣，然本所受命者，指索绿珠也，未识孰是。”崇勃然曰：“绿珠吾所爱重，不可得也。”使者曰：“君侯博古知今，察远照迩，愿加三思。”崇曰：“不然。”使者已出，又反，崇竟不许。〈（原注：以上亦见《世说》注八）〉使者还以告故，秀劝赵王伦杀之。〈（干宝《晋纪》——《类聚》18、《御览》380）〉第334页
赵王伦篡位，有鹑入太极殿，有雉集于东堂。〈（干宝《晋纪》——《御览》924）〉第334页
四月，乘舆反正。诛赵王伦、义阳王威。义阳王威附赵王伦，伦篡位，使威夺玉玺。上执威强争，毁上指。及乘舆反正，诏诛威曰：“夺吾玺者，正此人也。”〈（《书抄》）〉第334页
元康至太安间，江淮之域有败𪨗自聚于道，多者或至四五十量，干宝尝使人散而去，或投林草，或投坑谷，明日视之，悉入如故。民或云见狸衔而聚之，亦未察也。干宝因为夫𪨗者人之贱服，最处于下，而当劳辱，下民之象也；败者疲敝之象也；道者地理四方，所以交通王命，所由往来也。今败𪨗聚于道者，象下民疲病，将相聚为乱，以绝四方而壅王命之象也。在位者莫察。太安中发壬午兵，百姓怨叛，淡夏〈（义阳蛮）〉男子张昌遂首乱〈（原注：太安二年事）〉荆楚从之者如流，于是兵革岁起，天下因遂大破坏，此近服妖也。〈（干宝《晋纪》——《晋书·五行志》，《宋志》20）〉第335页
太安元年四月癸酉，有人自云龙门入殿前，北面再拜曰：我当作中枢监，即收斩之。干宝以为：禁庭尊秘之处，今贱人径入而门衙不决者，宫室将虚而下人逾上之妖也。是后帝北迁邺，又迁长安，宫阙遂空焉。〈（干宝《晋纪》——《晋书·五行志》）〉第334页
丹阳湖熟县，夏加湖有大石浮二百步而登岸，民惊躁相告曰：“石来！”干宝曰：“寻有石冰入建邺。”〈（干宝《晋纪》——《晋书·五行志》）〉第336页
初，洛中名服有“白石绮”，识者尤之曰：“石非缯采之称。”〈（干宝《晋纪》——《御览》816）〉第336页
太安二年蜀贼李流攻益州，发永武以西赴益州。兵不乐西征。李辰因之诳曜百姓，以山都民邱沉为主，石冰应之。石冰略扬州，扬州刺史苏峻降。〈（干宝《晋纪》——《文选·晋纪总论》注）〉
成都王颖遣陆机等来逼京师，十月破机于建春门，颖杀机。初，陆抗诛步阐，百口皆尽，有识尤之。及机、云见害，三族无遗。〈（干宝《晋纪》——《世说·尤悔第三三》注）〉第337页
永兴元年〔三月颙请立颖为太弟。〕河间王颙表曰：“成都王颖明德茂亲，功高勋重。”〈（干宝《晋纪》——《文选·与陈伯之书》注）〉
〔以刘寔为太尉。〕刘寔为太尉，告老。诏以侯就第，居三司之上，国之大政将诏于宅室也。〈（干宝《晋纪》——《书抄》）〉第337页
〔刘渊自称大单于。〕刘渊迁离石，遂谋乱。渊在西河离石，攻破诸郡县。〈（《文选·晋纪总论》注）〉第337页
刘渊迁左国城，自称王。〈（干宝《晋纪》——《文选·晋纪总论》注）〉第337页
十二月废皇太弟颖诏豫章王炽为皇太弟。〈（干宝《晋纪》——《文选·晋纪总论》注）〉第338页
〔以刘弘领荆州。〕刘弘教曰“太康以来，天下共尚无为，贵谈庄老，少有说事。”〈（干宝《晋纪》——《文选·晋纪总论》注）〉第338页
永兴二年〔七月，越严兵，徐方将迎大驾。〕东海王越治兵，召下陂县孙惠为记室，专掌文疏，预参谋谋。〈（干宝《晋纪》——《书抄》）〉第338页
光熙元年十一月皇帝崩，皇太弟即位。〈（干宝《晋纪》——《文选·进出纪总论》注）〉第338页
十二月葬我孝惠皇帝。〈（干宝《晋纪》——《文选·进出纪总论》注）〉第338页
使鲁褒字元道，南阳人，作《钱神论》。〈（干宝《晋纪》——《文选·晋纪总论》注）〉第338页
永嘉元年太傅东海王越，总兵筑。〈（干宝《晋纪》——《文选·晋纪总论》注）〉第339页
二月王弥反，攻东安二郡，复攻青州。〈（干宝《晋纪》——《文选·晋纪总论》注）〉第339页
八月苟晞大破汲桑、石廷，加青、兖都督。晞用法严峻。苟晞为兖州刺史，从母寡，有一子，坐小事，从母向晞流涕叩头，及中外皆乞活，终不得生。死后往哭之甚悲，曰：“杀弟者，兖州刺史；哭卿者，苟道将也。”〈（干宝《晋纪》——《书抄》、《御览》258）〉第339页
永嘉初，有神见兖州甄城民家。免奴为主簿，自号为樊道基。有妪号成夫人，欲迎致，便载车行，当得此免奴主簿从行为译，以宣所宜。汝南梅颐字仲真，去邺来兖州。闻其然，因结羊世茂、阮士公诸宾往观之。成夫人便遣逐步出，当与贵克语。主簿死不肯，避。成夫人因大嗔，索士公马鞭，脱主簿鞭之。〈（干宝《晋纪》——《御览》359）〉第340页
永嘉五年〔琅邪王睿逐周馥。〕华谭依周馥，及琅邪王遣甘卓攻馥，谭先于卓有恩，卓募人入城求谭。入者至舍问：“华侯在否？吾甘扬威使也。”谭曰：“不知华侯所在。”抽绢二匹授之，使人还以告。卓曰：“是华侯也。”〈（干宝《晋纪》——《御览》807）〉第340页
贼刘曜入京都，百官失守。杀大将军吴王晏、光禄大夫竟陵王懋，其馀官僚僵尸涂地，百不遗一。天子蒙尘于平阳。〈（干宝《晋纪》——《文选·晋纪总论》注）〉第341页
永嘉六年关中秦王业［邺］为皇太子，本吴孝王之子，出为秦献王后。〈（干宝《晋纪》——《文选·晋纪总论》注）〉第341页
永嘉七年〈（正月）〉皇帝崩，谥曰孝怀皇帝。〈（干宝《晋纪》——《文选·晋纪总论》注）〉第342页
太子即位于长安。〈（干宝《晋纪》——《文选·晋纪总论》注）〉第342页
怀帝驶诞，有嘉禾生于豫章，后竟以豫章为皇太弟。即位处，望气言豫章、广陵有天子气。〈（干宝《晋纪》——《文选·晋纪总论》注）〉第342页
洛京倾覆，秦王业避难，密南正在许、颖，宇宙刺史阎鼎以天下无主，有辅立之计。〈（干宝《晋纪》——《文选·晋纪总论》注）〉第342页
建兴元年愍帝诏琅邪王睿曰：“今以王为侍中、左丞相，督陕东诸军事。右丞相、南阳王督陕右诸军事。〈（干宝《晋纪》——《文选·晋纪总论》注）〉第342页
愍帝诏曰：“群邪作逆，倾荡五都。”〈（干宝《晋纪》——《文选·辩命论》注）〉第343页
建兴二年，木包罕伎人产一龙子，色似锦文，常就母乳望之如见神光在床上。少有就视者，此亦皇之不建，于是帝竟沦没。〈（干宝《晋纪》——《御览》361，案：此引不全，故依《晋书·五行志》旁补，或是干宝之说）〉第343页
建兴四年十一月刘曜寇长安，贼入掠京都。刘粲寇于城下，天子蒙城于平阳矣。〈（干宝《晋纪》——《文选·劝进表》注、《晋纪总论》注）〉第343页
丞相睿出师，露次移檄北征。十二月丙寅，丞相府斩都运令史淳于伯，血逆流上柱二丈三尺，此赤祥也。是时后将军褚裒镇广陵，丞相扬声北伐，保以督运稽留及役使赃罪，依军法戮之。其息诉称督运事讫，无所稽乏，受赇役使，罪不及死。兵家之势先声后实，实是屯戍，非为征军。自四年已来，运漕稽停，皆不以军兴法论，僚佐莫之理。及有变，司直弹劾众官，元帝不问。遂频旱三年。干宝以为：冤气之应也。郭景纯曰：血者，水类，同属于坎，坎为法象。水平润下，不宜逆流，此政有咎失之征也。〈（干宝《晋纪》——《晋书·五行志》）〉第343页
建兴五年三月丞相睿称晋王，改建武元年。六月扬州旱，去年十二月淳于伯冤死。其年即旱，而太兴元年六月又旱。干宝曰：“杀淳于伯之后，旱三年是也。刑罚妄加，群阴不附，则阳气胜之罚也。”〈（干宝《晋纪》——《晋书·五行志》）〉第344页
〔十二月，愍帝殁于平阳。〕晋人见者多哭，贼惧，帝崩。〈（干宝《晋纪》——《史通·摸拟》）〉第344页
太兴元年三月，奉愍帝凶问，晋王即位，改元。谥曰愍皇帝。〈（干宝《晋纪》——《文选·晋纪总论》注）〉第344页
中牟县故魏任城王台下池，中有汉时铁锥，长六尺、入地三尺，头西南指，不可动，至月朔自正。因为晋失中兴之瑞。〈（干宝《晋纪》——《水经注》22）〉第344页
丞相王导为王协少有令誉，乃辟抚军司徒行参军。〈（干宝《晋纪》——《书抄》69）〉第345页
卞壶迁太子詹事，世称壶裁断切实，忠于事上也。〈（干宝《晋纪》——《书抄》）〉第345页
元帝太兴元年四月，西平地震，涌水出。十二月，庐陵、豫章、武或、西陵地震，涌水出，山崩。干宝以为王敦陵上之应也。〈（干宝《晋纪》——《晋书·五行志》）〉第345页
太兴中，王敦镇武昌，武昌灾火起，清众救之，救于此而发于彼。东南西北数十处俱应，数日不绝。旧说所谓滥灾妄起，虽兴师众不能救之之谓也。干宝以为此臣而君行，亢阳失节，是为王敦陵上有无君之心，故灾也。〈（干宝《晋纪》——《晋书·五行志》）〉第345页
太兴四年，王敦在武昌，铃下仪仗生华，如莲华，五六日而萎落。此禾失其性而为变也。干宝以为：铃阁，尊贵者之仪。铃下，主威仪之官，今狂华生于枯木，又在铃阁之间，言威仪之富、荣华之盛，皆如狂华之发，不可久也。其后王敦终以逆命没，又加戮其尸，是其应也。一说亦华孽也，于《周易》为枯杨生华。〈（干宝《晋纪》——《晋书·五行志》，《宋志》20）〉第346页
司马道子于府北园内为酒庐列肆，使姬人沽鬻酒肴如裨贩者，数游其中，身自贸易。因醉寓寝，动连日夜，汉灵帝尝若此。干宝以为贵者失位，降在皂隶之象也。俄而道子见废，以庶人终，此貌不恭之应也。〈（干宝《晋纪》——《晋书·五行志》，《宋志》20）〉第346页
刘蕃为江夏高新令，及卒，百姓如丧父母。将归，不受祭。吏民往相聚于路，侧望柩设奠，酹而哭之。〈（干宝《晋纪》——《书抄》，此非刘琨父）〉第346页
苗愿杀司隶校尉满奋。〈（干宝《晋纪》——《文选·奏弹王源》注）〉
丁固父览以义让称。〈（干宝《晋纪》——《文选·齐故陆昭王碑王》注）〉第346页
《晋纪总论》〈（略）〉〈（《文选》、《晋书·纪》、《初学记》9、《御览》300）〉
干寶《晉紀》補遺。摘自黄奭輯本。
武帝诏曰：盖德冠上民，必飨不泯之荣。〈（干宝《晋纪》——《文选·沈休文齐故安陆昭王碑文》注）〉第357页
裴秀制地图，有六体：一曰分率、二曰准望、三曰道里、四曰高下、王曰方斜、六曰迂直。〈（干宝《晋纪》——《书抄》157）〉第357页
王导为司徒，置西属一人，佐长史，参定九品也。〈（干宝《晋纪》——《书抄》68）〉
魏文帝临江叹曰：“嗟乎，固天所以限南北也。”〈（干宝《晋纪》——《寰宇纪·江南东道润州丹徒县》）〉第357页
孟宗，江夏人。迁吴会。时制不得将家行，每得时味，必以寄母。〈（干宝《晋纪》——《纬略》6）〉第357页
束晰为秘书监贾谧请为著作〈（佐）〉郎，难陆机《晋书》限断。〈（干宝《晋纪》——《书抄》57）〉第358页

[book_title]晋纪（陆机）
晋纪　惠帝起居注 西晋。陆机著 清。汤球辑
☆《晋书限断议》 ：三祖实终为臣，故书为臣之事不可如传，此实录之谓也。而名为帝王，故自帝王之籍，不可以不称纪，则追王之义。（陆机《晋纪》*《初学记》21）P。367
文帝势崇于三分，而身终乎北面。虽曰未暇，王业已固矣。（陆机《晋纪》。《初学记》9）P。361
王浚之在巴郡也，梦悬四刀于其壁上，臣恶之。激问主簿李毅，毅拜贺曰﹕“夫三刀为州，而今见四刀，为益一也。明府其临益州乎？”浚后果为益州刺史。（陆机《晋纪》*《类聚》60、79，《书抄》223，《御览》254、345）P。361
元康元年，以裴𬱟为侍中。裴𬱟字逸民，河东闻喜人，司空秀之子也。（陆机《惠帝起居注》*《世说》注2）
〔元康七年，以王戎为司徒，赏事虚名。裴著《崇有》以释其蔽。〕𬱟雅有远量，当朝名士也，又曰民之望也。𬱟理甚渊博，赡于论难。（以上亦见《世说》注4）著《崇有》、《贵元》二论，以矫虚诞之弊。文辞精富，为世名论。（陆机《惠帝起居注》*《三国志》注23）P。362
式干殿集诸皇子，悉在三司上。（陆机《惠帝起居注》*《宋书。蔡廓传》）P。362
〔元康九年，废太子遹为庶人。〕愍怀太子赐典兵中郎将，复遹袜一两。（陆机《惠帝起居注》*《书抄》136）P。363
〔永康元年，赵王伦欲篡位，先诛朝望。乃执张华、裴𬱟等，使张林诘而斩之。〕门下通事令使张林者，黑山贼张（原注﹕上五字依《通鉴》注引补）飞燕之曾孙。林与赵王伦为乱，未及周年，位至尚书令、卫将军，封郡公。寻为伦所杀。（陆机《惠帝起居注》*《三国志》注8）
有云母幌。（陆机《惠帝起居注》*《书抄》，此不知所附）P。363
王浚乘胜追石超军于斥邱，超持重不与战，以鹿角步安立（原注﹕上三）营。（陆机《惠帝起居注》*《御览》337，《书抄》，案﹕此非陆机书）
摘自黄奭辑本。《晋惠帝起居注》
帝还洛阳，至陵下谒。无履，取左右履著，下拜。（陆机《惠帝起居注》*《御览》697）P。365
帝至朝歌，无被。中黄门以两幅布被给帝。（陆机《惠帝起居注》*《御览》707）P。365
愍怀以体上白绢单衣一领，因士寄与妃。（陆机《惠帝起居注》*《御览》652）P。363
☆愍怀太子妃惠
使使节并司空、任城王济，策命愍怀皇太子前妃为皇太孙太妃。是日也，以差告于宗庙。（陆机《惠帝起居注》*《御览》149）P。366
☆皇孙臧
拜孙臧为临淮王，尚为襄阳王。又诏臧为皇太孙。臧废。到铜驼街，宫人侍从皆哽咽，路人葼文泪焉。桑复生于西厢，长丈余，太孙废，乃枯。（陆机《惠帝起居注》*《御览》149）P。366
惠帝诏以太常常粲为太孙太傅，前城阁校尉梁柳为太孙少傅。（陆机《惠帝起居注》*《御览》149）P。367

[book_title]晋纪（曹嘉之）
〔甘露二年，诸葛诞作乱。〕诸葛但，以气迈称，常倚柱读书，霹雳震其柱，诞读书自若。（曹嘉之《晋纪》*《书抄》152，《御览》13、187，《事类赋注。雷》）P。371
〔景元三年，杀嵇康。〕康刑于东市，顾日影援琴而弹。（曹嘉之《晋纪》。《文选。思旧赋》注）P。371
〔泰始元年，以荀勖为中书监。〕中书监、令常同车入朝，至和峤为令时，而荀勖为监。峤意强抗，专车而坐，乃使监、令异车，自峤（原注﹕一作此）始也。（曹嘉之《晋纪》*《世说》注3，《书抄》）P。371
〔泰始十年，以山涛为吏部尚书。〕山涛举阮咸为吏部郎，三上武帝，不能用也。（曹嘉之《晋纪》*《文选。五君咏》注）P。371
汝南史曜字季茂，为山涛所知。父为征南府小吏，乡人周浚一见曜而友之，配之妹，官至中书郎。（曹嘉之《晋纪》*《类聚》48，《御览》220）P。372
〔太康二年，以羊暨弟篇奉祜嗣。〕羊祜子暨为青州刺史，暨牛于州产犊，及暨去职（原注﹕上三字一作迁字），以官舍所生，遗之而去。（曹嘉之《晋纪》。《类聚》50、94，《御览》256）P。372
太康四年，以荀勖守尚书令。诏曰﹕“周之冢宰，今尚书令，皆古百揆之任，以其亮采惠畴，熙帝之载，实允于此。勖肆力先朝，庸勋超格，受终之揆，协于大麓，故授以此任也。”（曹嘉之《晋纪》*《书抄》59）P。372
荀勖自中书监迁尚书令，人贺之。勖曰﹕“夺我凤皇池，何贺之有？”（曹嘉之《晋纪》*《初学记》11）P。373
〔永熙元年，以杨骏辅政。〕张华惧后族之盛，作《女史箴》。（曹嘉之《晋纪》*《文选。女史箴》注）P。373
〔太安二年，复以王戎为司徒。〕王戎再至司徒（原注﹕前元康七年已为之），委事掾属，乘小马从便门出，见者不知是台司也。（曹嘉之《晋纪》*《御览》208）P。373
〔洛阳倾覆，荀藩等奉之趣许昌。阎鼎与藩等谋奉帝入关。藩与周○等不欲。刘畴等中途叛，○等逃过江，鼎追畴杀之。〕刘畴字王乔，彭城人，父讷，司隶校尉。畴善谭名理，曾避乱坞壁，有贾胡数百，欲害之。畴无惧色，援笳而吹之，为《出塞》、《入塞》之声，以动其游客之思。于是群胡皆倚（原注﹕一作垂）泣而去之。遂得免。位至司徒左长史。（曹嘉之《晋纪》*《世说注》五，《类聚》44，《书抄》111，《御览》581）P。374
畴有重名，永嘉中为阎鼎所害。司徒蔡谋每叹曰﹕“若使刘王乔得南渡，司徒公之美选也。”（曹嘉之《晋纪》*《世说。赏誉第八》注）P。375
〔刘琨等遣使劝进。〕刘琨作《劝进表），无所点窜，封印既毕，对使者流涕而遣之。（曹嘉之《晋纪》*《文选。劝进表》注，按此条作者实不知名）

[book_title]晋纪（邓粲）
〔迁左将军，从讨成都王颖，败颖将陆机，杀机及云。初，机、云入洛，造张华，如旧相识。〕张华多须，常以绵缠之，陆云见之，笑不能止。[1]
〔荡阴之败也，叔父东安王繇为颖所害，帝奔归国。〕王导与元帝有布衣之好，知中国将乱，劝帝渡江。（邓粲《晋纪》*《世说。言语第二》注）P。379〔东海王越留帝以东平，监徐州、镇下邳，与范阳王虓发兵。〕虓以刘琨为司马。琨与兄舆俱知名，游权贵之间，当世以为豪杰。（邓粲《晋纪》*《世说。仇隙第三十六）P。379〔越西迎大驾，留帝居守。奉驾东还，以越为太傅、录尚书。〕越以重名辟士，以胡母辅之为从事中郎。胡母辅之过河南尹门下，将饮酒，河南卒王子博倨坐其傍。辅之叱之使取火，子博曰﹕“我卒也，惟不乏吾事则已，安能复为人使？”辅之因就与语，叹曰﹕“吾不及也。”因之言之于河南尹，以为功曹。
（邓粲《晋纪》*《书抄》77，《御览》498，《事类赋》注“火”）P。380〔以谢鲲为掾。〕鲲与王澄之徒，慕竹林诸人，散首披发，裸袒箕踞，谓之八达。故邻家有美女，鲲挑之，女织梭投之，折其两齿。世为之谣曰﹕“任达不已，幼舆折齿。”（邓粲《晋纪》*《世说。品藻第九》注，《御览》380）
竹林诸人阮籍母将死，与人围棋如故。对求止，籍不肯，留与决赌。既而饮酒三升，举声一号，呕血数升，废顿久之。（邓粲《晋纪》*《世说。任诞二三》注、《御览》740、753）P。381阮籍能为青白眼，礼俗之士，辄以白眼对之。宗正嵇喜，康之兄也，闻籍丧趋吊焉。籍以不哭见白眼，喜不怿而退。（邓粲《晋纪》*《御览》366、561）P。381嵇康曾锻于长林之下，钟会造焉。康坐坐（原注﹕有伪字）以鹿皮，嶷然正容，不与之酬对，会恨而去。（邓粲《晋纪》*《御览》833）
〔刘伶尝著袒服而乘鹿车，纵酒放荡，或脱衣裸形在屋中。〕客有诣令，值其裸袒，责伶。（原注﹕一作“讥之”）伶笑曰﹕“吾以天地为窄舍，以屋宇为巾军衣，诸君自不当入我巾军中，又何恶（原注﹕一作“怨”）乎！”其自任若是。（《世说。任诞第二三》注，《书抄》148，《御览》498）P。381〔帝迁安东将军，都督扬州。用王导计，始镇建邺。〕求王导为安东司马，政皆决之，号“仲父”。晋中兴之功，导实居其首，（邓粲《晋纪》*《世说。言语第二》注）P。382〔越以王澄为荆州。〕澄放荡不拘，时谓之达。（邓粲《晋纪》*《世说。简傲第二四》注）P。382王澄为具有，纵酒嬉戏。（原注﹕四字依《白帖》补）荆州民宗𫷷（原注﹕一作欢，一作厥）以酒色礼澄（原注﹕一作“以酒犯澄”）王平子怒，厉色叱左右葼卒𫷷。（原注﹕上亦略见《书抄》72）别驾郭舒厉色谓左右曰﹕“使君醉，汝辈何敢妄动！”平子大恚曰﹕“别驾狂邪？枉言我醉！”因遣炙舒眉头，舒跪受炙，平子意释而𫷷得免。（邓粲《晋纪》*《御览》263、365）P。382〔越引裴遐为主簿，越子毗害之。〕遐以辩论为业，善叙名理，辞气清畅，冷然若琴瑟。闻其言者，知与不知，无不叹服。（邓粲《晋纪》*《世说。文学第四》注）P。383裴遐性恬和，同类有试遐者，推堕床下，遐乃拂衣还坐，毫（原注﹕一作言）
无愠（原注﹕一作异）色。（邓粲《晋纪》*《书抄》133，《御览》393）P。383〔杜○据长沙反。〕前始兴太守尹虞起兵于巴陵，自号监军以讨杜○。连战生稍胜，遂进长沙，为○所没。初，○略虞二女，皆国色也，将妻之，女不肯，曰﹕“我父二千石，终不为贼作妇，有死而已。”及虞攻贼，贼杀之。（邓粲《晋纪》*《御览》380、439）P。383〔虞初为始兴太守。〕滇阳令羊嗣贪而不治县。功曹、吏共逐嗣，嗣饶须，乃以嗣内羊栏中。始兴太守尹虞（原注﹕字玉卿，长沙人也）大怒，手剑功曹。
（邓粲《晋纪》*《御览》374）P。384〔帝加镇东大将军，以王湛为从事中郎。〕王湛字处冲，太原人。有隐德，人莫知之，虽兄弟宗族以为痴，唯父昶异焉。昶丧，居墓次，不交当世。兄子济往省湛，见床头有《周易》，谓湛曰﹕“叔父用此何为，颇曾看不？”湛笑曰﹕“体中佳时，脱复看耳，今日当与汝言。”因共谭《易》，剖析入微，妙言奇趣，济所未闻，叹不能测。济性好马，而所乘马骏驶，意甚爱之。湛曰﹕“此马虽小驶然力薄不堪苦。近见督邮马当胜此，但养不至耳。”济然之，取督邮马，谷食十数日，与湛试之，湛（原注﹕此一作书）未尝乘马，卒然便骑驰骋，步骤不异于济，而马不相胜。湛曰﹕“今直行平（原注﹕此一作车）路，何以别马胜不？
唯当就蚁封耳！于是就蚁封盘马，济马果倒踣，济乃服其隽识，天才乃尔。（邓粲《晋纪》*《御览》895，《世说。赏誉第八》注）P。385〔受越命讨周馥。〕馥字组宣，汝南人。代刘淮为镇东将军，镇寿阳；移檄四方，欲奉迎天子。元皇使卓攻之，馥出奔，道卒。（邓粲《晋纪》*《世说。
雅量第六》注）P。385〔王澄屡为杜○所败，召为军咨祭酒，以周○代之。时敦方讨○，屯豫章，澄过之，犹以旧侮敦，敦诬杀之。〕刘琨尝谓澄曰﹕“卿形虽散朗，而内竟侠，以此处世，难得其死。”承默然无以答。后果为王敦所害。刘琨闻之曰﹕“自取死耳！”（邓粲《晋纪》*《世说。谗险第三二》注）P。385〔澄内史王机率门客千余入广州，州将温邵等叛刺史郭讷，迎王机。讷以州授之。〕太子洗马国外讷字敬言，尝入洛观伎人歌，言佳。石崇问其曲，讷不知，崇笑﹕“卿不识曲，那得言佳？”讷答。”譬如见西施，何必识其姓名，然后知美！”崇无以难。（邓粲《晋纪》*《御览》570，《事类赋》注“歌”）P。385广平太守崔谅表，政谷长郑希（原注﹕没一作布）子休妻石氏，年十余岁，为邦邑所宗。既归郑氏，为九族所重。休前妻女少孤，又休父希归终庶子沉生。
是时汉末大乱，希命弃之。曰﹕“奈何使舅爱子至不存活乎！宁割肌肤之恩，以存顾援之命。”养沉及前女。力不兼举，九年之中，三不举子。（邓粲《晋纪》*《御览》439，此段不知所附，姑录于此。）P。386建兴元年，以陶侃为荆州。以周○为军咨祭酒。○（原注﹕代王澄）为荆州，始至，而建平民傅密等叛迎蜀贼，○狼狈失据，陶侃救之，得免。○至武昌投王敦，敦更选侃代○，○还建康，未得即用也。（邓粲《晋纪》*《世说。赏誉第八》注）P。386〔建兴三年，专陶侃为广州刺史。〕初，有谮侃于王敦者（原注﹕钱风疾侃之功），乃以从弟○代侃为具有，左迁侃广州。侃文武距○而求侃，敦闻大怒。及侃将莅广州，过敦，敦陈兵欲害侃。敦咨议参军梅陶谏敦，乃止，厚礼而遣之。
（邓粲《晋纪》*《世说。方正第五》注，案﹕与王隐《晋书》同）P。387〔建兴四年，汉刘曜隐北地，进至泾阳，诸城悉溃，梁纬等死之。〕散骑常侍梁纬，妻辛氏，陇西人也。刘曜欲妻之，使人扶取。因据地哭，从者亦哭，曜并杀之。（邓粲《晋纪》*《御览》439）P。387〔建武元年，宋哲奔健康，称受愍帝诏，令丞相睿统摄万机。官属上尊号，不许，固请，乃即晋王位。〕时江宁民虞迪垦地得白玉麟玺一钮以献，文曰﹕“长寿万年”。（邓粲《晋纪》*《御览》682）P。387〔以周○为吏部尚书。〕伯仁仪容宏伟，善于俯仰应答，精神足以荫映数人。深自持，能致人，而未尝往焉。（邓粲《晋纪》*《世说。言语第二》注）P。388〔太兴元年奉愍帝凶问，百官请上尊号，遂即皇帝位。立王太子绍为皇太子，拜周○为太子少傅。〕伯仁清正嶷然，以德望称之。（邓粲《晋纪》*《世说。品藻第九》注）P。388〔刘琨为段匹石单〕所害。琨为并州牧，纠合齐盟，驱率戎旅，而内不抚其民，遂至丧军失士，无成功也。（邓粲《晋纪》*《世说。尤悔第三三》注）
P。388〔荀组渡江，邓攸亦至江东。〕永嘉中，攸为石勒所获。召见，立幕下与语悦之，坐而饭焉。攸车所止与胡人邻毂。胡人失火稍车营，勒吏案问胡，胡诬攸。攸度不可与争，乃曰﹕“向为老姥作粥，失火延逸，罪应万死。”勒知遣之。所诬胡厚德攸，遗其驴马，护送令得逸。（邓粲《晋纪》*《世说。德行第一》注）
P。389〔周访斩杜曾。〕敦尝谓。”访若擒曾，当表为荆州。”朝廷亦以访代王○。敦忌访威名，难之。郭舒说敦自领之，敦素重舒，从之。（原注﹕舒，澄别驾）
后事王敦，谏敦。敦呵曰﹕“人以卿痴，炙卿眉（原注﹕王澄事），旧疾复发也？”舒曰﹕“汲黯、朱云痴乎？”（邓粲《晋纪》*《白帖》）P。389华谭为秘书，自负宿名，意每怏怏。尝从容谓上曰﹕“臣老于秘阁矣，汲黯之言复存今日。“上不悦。（邓粲《晋纪》*《御览》233）P。389太兴三年十二月，诏曰﹕“晋室开基，方镇之任，亲贤并用。其以谯王丞为湘州刺史。”长沙邓骞闻之叹曰﹕“湘州之祸其在斯乎！”（此依《通鉴》录。
案疑依本此书也）P。390〔太兴四年，戴渊出为征西，周○代为护军。纪瞻置酒。〕王导与周○及朝士诣尚书纪瞻观伎。瞻有爱妾，能为新声。○于众中欲通其妾，露其丑秽，颜无怍色。有司奏免○官，诏特原之。（邓粲《晋纪》*《世说。任诞第二三》注）
P。190〔永昌元年正月，王敦举兵反。〕初，王导协赞中兴，敦有方面之功。敦以刘隗为间己，举兵讨之。故含，敦兄，南奔武昌，朝廷始警备也。（邓粲《晋纪》*《世说。言语第二》注）P。391谯王丞传檄，列敦罪恶。遣主簿邓骞说甘卓曰﹕“刘大连（原注﹕隗字）虽乘权宠，骄蹇氏众新，非有害于天下也。大将军（原注﹕谓王敦）以其私憾称兵象魏，虽拖讨乱之名，实氏天下之望。此忠臣、义士，竭节匡救之时也。昔鲁连匹夫，犹怀逃海之志，况受任方伯，位同体国者乎！今若奉辞伐罪，因天人之心，唱桓、文之举，杖大顺以扫逆节，拥义兵以勤王室，斯千载之运，不可失也。”
卓笑曰﹕“桓、文之事，岂吾所能！至于尽力国难，马尼拉其心也，当共详思之。”参军李梁说卓曰﹕“昔隗嚣乱陇右，窦融保河西以归光武。今日之事，有似于此，将军有重名于天下，但当推亡固存，坐而待之。使大将军胜，方当崇将军以方面之重；如其不胜，朝廷必以将军代之，何忧不富贵？而释此墨西哥胜，决存亡于一战邪！”骞谓梁曰﹕“光武当创业之初，中国未平，故隗嚣断陇右，窦融兼河西，各据一方，鼎足之势，故得文服天子，从容顾望。及海内已定，君臣正位，终于陇右倾覆，河西入朝。何则？向之文服，义所不容也。今将军之于本朝，非窦融之喻也。襄阳之于大府，非河西之固也。且人臣之义，安忍国难而不陈力，何以北面于天子邪？使大将军运刘隗、还武昌，增石城之守，绝荆湘之粟，将军欲安归乎！势在人手而曰我处庙胜，未之闻也。”卓尚持疑未决，骞又谓卓曰﹕“今既不义举，又不承大将军檄，此必至之祸，愚智所见也。且为大臣，甘油难，坐视而不救，于义安乎？议者之所难，以彼强我弱，是不量虚实也。今大将军兵不过万馀，其留者不能五千，而将军见众既倍之矣。将军威名，天下所闻也。北府，精锐战胜之兵也，拥强众、藉威名，杖节而行，岂王含所耨御哉！
溯流之众，势不自救，将军之以顺讨逆，举武昌若摧枯拉朽，何所顾虑乎！武昌既定，据其军实，镇抚二州，施惠士卒，使还者如归，此吕蒙所以克关羽（原注﹕二字亦讳作敌字）也。如是，大将军可不战自溃。今释必胜之策，安坐以待危亡，不可言知计矣。愿将军熟虑之。”时敦以卓不至，虑在后为变，遣参军乐道融哭要卓俱下。道融本欲背敦，忿其背逆，反说卓曰﹕“王敦背恩肆逆，举兵向阙。
君受国厚恩，而与之同，生为逆臣，死为愚鬼，不亦惜乎○为君之计，末若伪许应命，而驰袭武昌，必不战而自溃矣。”卓既素不欲从敦，德道融说，遂决曰﹕“吾本意也。”乃与巴东监军柳纯、南平太守夏侯承、宜都太守谭该等十余人，俱露檄远近，陈敦肆逆，率所统致讨。遣参军司马言赞、孙双奉表诣台，参军罗英至广州与陶侃克期，参军邓骞、虞冲至长沙，令谯王丞坚守。征西将军戴若思在江西，先得卓书，表上之，台内皆称万岁。侃遣参军高宝帅兵北下，武昌大惊，传卓军至，人皆奔散。（此依《晋书。甘卓传》及《纲目》录。案﹕《晋书。邓粲传》云：粲以父有忠信而世无知者，乃著《元明纪》。则有此事可知，因录之以俟考）P。392敦分兵寇长沙，舂陵令长沙易雄距王敦，驰檄远近，列敦罪恶。城陷，为魏○所虏，送诣敦。敦以檄示雄，雄曰﹕“有之，但雄力弱不能扶翼本州，匡救国难，以此惭很尔。”（邓粲《晋纪》*《书抄》103。安，陈本《唐类函》引称《晋书》）P。393舂陵令易雄起兵讨王敦。敦欲活之，使还邑舍洗沐。众人皆贺。雄曰﹕“吾梦乘车，挂肉其傍。肉必有筋，筋者斤，吾其死也。敦果刑雄。（邓粲《晋纪》*《御览》395）P。393〔敦据石头。〕初，王敦将下，朝士共议。周○以为敦刚愎不仁，亲杀害平子，必能称兵以向朝廷。敦既克石头，○与戴渊共诣敦。谓○曰﹕“伯仁，卿负我。”○答曰﹕“共戎车内侮，下官亲帅六军，不能其事，使王旅败绩，以此负公。”又问渊。”吾此举动，天下以为何如？”答曰﹕“见形者为之逆，体识者以为忠。”敦笑曰﹕“若思卿能言。”（邓粲《晋纪》*《御览》428）P。394时王敦参军，有于敦坐樗蒲，临当成者，马头被杀，因谓曰﹕“周家奕世令望，而位不至三公。伯仁垂作而不果，有似下官此马。”敦慨然流涕曰﹕“伯仁总角时，与予东宫相遇一面，披衿便许之三司，何图不幸，王法所裁。凄怆之深，言何能尽！”（邓粲《晋纪》*《世说。尤悔第三三》注）P。394〔敦改易百官，将还。谢鲲请敦朝天子，不从。鲲见太子，问曰﹕“论者以君方庾亮。”〕鲲有胜情远概，为朝廷之望。故时以庾亮方焉。（邓粲《晋纪》*《世说。品藻第九》注）P。394敦兵陷长沙，谯王丞死之。魏○以虞悝兄弟为丞党，尽诛之，而以邓骞为别驾。邓骞字长真，长沙人。少有志气，为乡邻所重。常推诚行己，能以正直全于多难之时。刺史谯王丞命为主簿，使说甘卓。卓留为参军，欲与同行，以母老辞卓而反。丞为魏○所败，以虞悝兄弟为丞党，○尽诛之。而求骞甚急。乡人皆为之惧，骞笑曰﹕“欲用我耳，彼新得州，多杀忠良，是其求贤之时，岂出行人位置罪。”乃往诣○，○喜曰﹕“君所谓古之解杨也。”以为别驾。骞有节操忠信，兼识量弘远，善与人交，久而益敬。太尉庾亮称之，以为长者。历武陵、始兴太守，迁大司农，卒于官。（此依《晋书》本传录。案﹕《邓粲传》云以父骞有忠信言而世无知者，乃著《元明纪》，及纪中录其友人刘○之以后事，则有此传可知，因录之以俟考）
〔五月，敦杀甘卓。〕王敦欲伐甘卓，遣使送大刀布。（邓粲《晋纪》*《御览》687）P。395〔闰十一月，帝崩。〕上身服俭约，以先时务。性素好酒，将渡江，王导深以为谏。帝乃令左右进觞，饮而覆之，自是遂不复饮。克己复礼，官修其方，其中兴之业隆焉。（邓粲《晋纪》*《世说。规箴第十》注）P。386
〔太宁二年，王敦杀周嵩。〕嵩字仲智，谟兄也。性狡直果侠，每以才气陵人物。○被害，王敦使人吊焉。嵩曰﹕“亡兄，天下有义人，为天下无义所杀，复何所吊？”敦甚衔之。犹取为从事中郎，因事诛嵩。（邓粲《晋纪》*《世说。方正第五》注）P。396〔温峤还都，言敦逆谋。敦怒，欲拔其舌，乃杀郭璞。〕郭璞为王敦参军，知敦作乱，受假还都。露布以讨温峤为名，乃至建康南坑，杀参军国外璞。初，桓彝尝令璞筮卦。卦成，彝问其故，璞曰。”卦与吾同。”（邓粲《晋纪》*《初学记》20）P。396〔敦使王含、钱凤等帅众向京师。〕敦将至，温峤烧朱雀桥以阻其兵。（邓粲《晋纪》*《世说。捷悟第十一》注）P。397〔敦闻含败，愤惋而死。〕敦性简脱，口不言财，其好尚如此。（邓粲《晋纪》*《世说。豪爽第十三》注）P。397〔太宁三年赠甘卓、戴渊等官，而不及周○，弟谟复重表，乃赠官。〕周谟，字叔治，○次弟也，仕至中护军。（邓粲《晋纪》*《世说。方正第五》注）。397〔以王彪之为尚书郎。〕王彪之，字叔武，年二十，鬓须皓白，时人谓之“王白须”。（邓粲《晋纪》*《御览》374）P。397〔庾翼荐桓温于明帝曰﹕“陛下勿以常婿畜之。”〕桓温少，与沛国刘惔善。
惔常称之曰﹕“温眼如紫石棱，须似猬毛磔。孙仲谋、晋宣王之流。（邓粲《晋纪》*《御览》374）P。398〔温弟冲，亦知名，常与刘𬴊之游。〕刘𬴊之字子骥，南阳安众人，少尚质素，虚退寡欲，好游山泽间，志存遁逸。桓冲尝至其家，○之方条桑，谓冲曰﹕“使君既枉驾光临，宜先诣家君。”冲遂诣其父。父命○之，然后乃还，拂短褐与冲言。父使○之自持浊酒、苴菜供宾，冲敕人代之。父辞曰﹕“若使官人，则非野人之意也。”冲为慨然，至昏乃退。因请为长史，固辞。居阳岐，去道斥近，人士往来，必投其家。○之身自供给，赠致无所受。去家百里，有孤妪疾，将死，谓人曰﹕“惟刘长史当埋我耳！”○之身往候之，值终，为治棺殡。其仁爱皆如此。以寿卒。（邓粲《晋纪》*《世说。栖逸第十八》注）P。399〔闰七月帝崩，太子即位。进玺。王导以疾不至。卞○正色于朝曰﹕“王公非社稷之臣。”导舆疾而至。〕初，咸和中（原注﹕三字衍）贵游子弟能谭嘲者，慕王平子、谢幼舆等为达。○厉色于朝曰﹕“悖礼伤（原注﹕原作“间”）教，罪莫斯甚！中朝倾覆，实由于此！”欲奏治之。王导、庾亮不从，乃止。其后皆折节为名士。（邓粲《晋纪》*《世说。赏誉第八》注）P。399〔时后赵始立试经之制。〕石勒手不能书、目不识字，每于军中令人诵读，听之皆解其意。（邓粲《晋纪》*《世说。识鉴第七》注）P。399〔徙封琅邪王昱（原注﹕即简文帝）为会稽王，拜散骑常侍。〕谢万字万十，简文辟为从事中郎。著白纶巾、鹤氅裘，版而前，帝与谭移日。（邓粲《晋纪》*《御览》687）P。400王恭诛，童谣曰﹕“昔年食麦屑，今年食○豆。○豆不可食，使我枯咙喉。”（邓粲《晋纪》*《御览》853。案﹕此节恐引误）P。400
[1]《御览三百七十四》

[book_title]晋纪（徐广）
（清）汤球辑
肃祖遗诏，庾亮、王导辅幼主而进大臣官。陶侃、祖约不在其例。侃、约疑亮寝遗诏也。（徐广《晋纪》*《世说。容止》注）P。403
咸安元年十二月，荧惑逆行入太微。至二年七月犹在焉。帝惩海西之事，新甚忧之。（徐广《晋纪》*《世说。言语》注）P。403
孝武宁康二年，尚书令王彪之等启改作新宫。太元三年二月，内外军六千人始营筑，至七月而成。太极殿高八丈，长二十七丈，广十丈。尚书谢万监视，赐爵关内侯，大匠王安之关中侯。（徐广《晋纪》*《世说。方正》注）P。404
太元二十年九月，有蓬星如粉絮，东南行，历须女至央屋。（徐广《晋纪》*《世说。雅量》注）P。404
（王）导阿衡三世，经纶夷险，政务宽恕，事从简易，故垂遗爱之誉也。（徐广《晋纪》*《世说。政事》注）P。404
（庾）羲字叔和，太尉亮第三子，拔尚率到。位建威将军、吴国内史。（徐广《晋纪》*《世说。方正》注）404
（庾）字道季，太尉亮子也。风情率悟，以文谭致称于时。历仕至丹阳尹，兼中领军。（徐广《晋纪》*《世说。言语》注）P。405
（庾）倩字少彦，司空冰子，皇后兄也。有才具，仕至太宰长史。桓温以其宗强，使下邳王晃诬与谋反而诛之。（徐广《晋纪》*《世说。赏誉》注）P。405
（王）述贞审，真意不显。（徐广《晋纪》*《世说。赏誉》注）P。406
（顾）显字孟著，吴郡人，骠骑荣之子。少有重名。泰兴中为骑郎，早卒，时为悼惜之。（徐广《晋纪》*《世说。方正》注）P。406
（江）虨字恩玄，陈留人。博学知名，兼善奕，为中型之冠。累迁尚书左仆射，护军将军。（徐广《晋纪》*《世说。方正》注）P。406
（江）惇字思悛，陈留人，仆射虨弟也。性笃学，手不释书，博览坟典，儒道兼综。征聘无所就，年四十九而卒。（徐广《晋纪》*《世说。赏誉》注）P。407
（殷）浩清言妙辩玄致，当时名流皆为其美誉。（徐广《晋纪》*《世说。赏誉》注）P。407王愉字茂和，太原晋阳人，安北将军坦之之子也。以辅国司马出为江州刺史。愉始至镇，而桓玄、杨腨全期举兵以应王恭，乘流奄至。愉无防，慌惧奔临川，为玄所得。玄篡位，迁尚书左仆射。（徐广《晋纪》*《世说。德行》注）P。407
刘瑗之字遵祖，沛郡人少有才学，能言理。历中书郎、宣城太守。（徐广《晋纪》*《世说。排调》注）P。408
凡称风流者，皆举王（○）、刘（○）为宗焉。（徐广《晋纪》*《世说。品藻》注，《纬略》三引“皆举”作“以”）P。408
刘渊自离石南移蒲子。（徐广《晋纪》*《水经注。河水》注）P。408
石遵自李城北入，斩张豺于安阳。（徐广《晋纪》*《水经注。洹水注》）P。408
太康五年八月，嘉禾生南昌。九月怀帝生。（徐广《晋纪》*《文选。干宝晋纪总论》注）P。409
卢谌字子谅，范阳人也，有才理。显综征为散骑常侍，段末波爱其才，托以道险，终不遣之。末波死，谌依石季龙。冉闵诛石失，谌随闵军，遇害。（徐广《晋纪》*《文选。卢子谅览古诗》注）P。409
鲜卑以碧石为宝（徐广《晋纪》*《文选。王元长三月三日曲水诗序》注）P。410
吏部陆亮，山涛知其非才，启可为左丞。帝遂使为吏部郎，其后果以私被黜。（徐广《晋纪》*《书抄》60）
王述不拜中枢监，患脚，就拜尚书令，于府摄事也。（徐广《晋纪》*《书抄》59）P。410东海刘俭请修色养，居丧过礼，除郎中。（徐广《晋纪》*《书抄》63）P。410
愍帝建兴四年京城粮尽，屑○为粥以供帝食。（徐广《晋纪》*《初学记》26。原伪作惠帝。案﹕建兴是愍帝年号。《御览》859）P。411
王戎殖财贿，家僮数百，计算金帛，有如不足，以此获讥于时。（徐广《晋纪》*《初学记》18）P。411
张华少自牧羊，而笃志好学。初为县吏，卢钦奇其才，数称荐之。（徐广《晋纪》*《类聚》53，《御览》612）P。411
魏谒者郭玄信出使，从宏农求御人。遣石苞及邓艾为御，行十里，元信谓二人曰﹕“子并当至将相。”既而苞为县吏，到邺买铁于市，市长赵元儒异之曰﹕“公辅才也。”遂与交。稍迁至宏农司马，欲求县，吏部郎许允谓苞曰﹕“君我辈人也，当相因引至朝廷，何欲小县乎？”苞还叹，不意允之知己。（徐广《晋纪》*《御览》442）P。412
郑袤纯和有识。初，荀攸见袤曰﹕“郑公业为不亡矣！”时相国掾魏讽有盛名，同郡任览谓袤曰﹕“枫奸雄，必以祸终，子宜绝之。”后讽果败。司空王朗掾（原注﹕掾上脱辟为二字），委以求才，举高阳许允、扶风鲁芝、东莱王基，并为名臣。（徐广《晋纪》*《御览》442，又401引﹕“相国掾魏讽有盛名，同郡任览与枫友善。郑袤谓览曰﹕‘讽奸雄，必以祸终，子宜绝之。’后讽果败。”案﹕前后所引不同，据《晋书。郑袤传》与401同）P。412
石季伦甚富侈衣服伎乐夸于许、史。有妓人曰“绿珠”，美。孙秀欲之，使人求焉。崇尽出其婢妾数十人，皆蕴兰麝而被罗○。（徐广《晋纪》*《御览》471）P。413
刘弘字和季，在襄阳。帝在西京，命弘选良才，乃称守宰征士。武陵五朝字世朗，高尚；荆王牙门将、鲁国皮初，有勋江汉。弘上言朝为零陵太守，初为襄阳内史。诏以襄阳显郡，初资名未允，以弘女婿前东平太守夏侯陟为襄阳。弘曰﹕“夫总天下者当与天下同心，治一国者当与一国推实，吾总荆州十郡，安得十女婿然后为治？”乃表﹕“陟婚亲，旧制不得相临。”（徐广《晋纪》*《御览》429）P。414
中宗令曰﹕“太常贺循，冰清玉洁，行为表俗。孤曾造其庐，屋室服物周身而已，赐床褥钱二十万。”（徐广《晋纪》*《御览》425）P。414
成帝有乳母，经营艰苦。诏假其名号。顾和谏曰﹕“保母奉佑生疏躬，不遗其勋，第舍供给，已为隆厚。若假以名号，非令典也。书而不法，后嗣何观？”帝乃止。（徐广《晋纪》*《御览》453）P。414
桓温才气雄○，怀爽陵迈。温峤见其幼时，知必非常，故父彝字曰温。（徐广《晋纪》*《御览》363霍彪为贼费黑所隔，积百日，杀马烧皮铠食之。（徐广《晋纪》*《御览》320）P。415
韩晃、苏硕等攻苑，城中饥，米一斗万钱。（徐广《晋纪》*《御览》320）P。415
关中发汉杜、霸二陵，薄太后棺，面如生矣。（徐广《晋纪》*《御览》559）P。416
成帝适司徒府，游观冶城之园。（徐广《晋纪》*《寰宇记。江南东道升州上元县》）P。416
桓温伐蜀，战于窄桥。参军袭护战没，众欲退，而鼓更误鸣进鼓，于是乘之，遂人少城。（徐广《晋纪》*《寰宇记。剑南西道益州成都县》，误引作“徐康《晋纪》”）P。416

[book_title]晋纪（王韶之）
王韶之《晋安帝纪》
（王）羲之风骨清举也。〈【王韶之《晋纪》——《世说·赏誉》注】〉第435页
桓温于枋头奔败，知民望之去也，乃屠袁真于寿阳。既而问郗超曰﹕“足以雪枋头之耻乎？”超曰﹕“未厌有识之情也。公六十之年败于大举，不建高世之勋，未足以镇厌民望。”因说温以废立之事。时温夙有此谋，深纳超言，遂废海西公。〈【王韶之《晋纪》——《世说·言语第二》注】〉第435页
简文晏驾，遗诏桓温，依诸葛亮、王导故事。温大怒，以为黜其权。谢安、王坦之所建也。入赴山陵，百官拜于道侧，在位望者战栗失色，或云自此欲杀王、谢。〈【王韶之《晋纪》——《世说·雅量》注】〉第435页
（桓）温在姑孰，讽朝廷求九锡。谢安使吏部郎袁宏具其草以仆射王彪之。
彪之作色曰﹕“丈夫岂可以此事语人邪！”安徐问其计，彪之曰﹕“闻其疾已笃，可缓其事。”安从之。〈【王韶之《晋纪》——《世说·言语》注】〉第436页
（王）国宝，平北将军坦之第三子也。太傅谢安，国宝妇父也，恶而抑之不用。安薨，相王辅政，迁中书令，有妾数百。从弟绪幼虫不于王，沈为其悦。国宝权动内外，王珣、王恭、殷仲堪为孝武所待，不为相王所眄。恭抗表讨之，车胤又争之。会稽王既不能拒诸侯兵，遂委罪国宝，付廷尉赐死。〈【王韶之《晋纪》——《世说·规箴》注】〉第436页
（王）绪为会稽王从事中郎，以佞邪亲幸。王珣、王恭恶国宝与绪乱政，与殷仲堪克期同举，内匡朝廷。及恭表至，乃斩绪以悦诸侯。〈【王韶之《晋纪》——《世说·规箴》注】〉第437页
（王）忱字元达，平北将军坦之第四子也。甚得名于当世，与族子恭少相善，齐声见称。仕至荆州刺史。〈【王韶之《晋纪》——《世说·德行》注】〉第437页
（王）忱初作荆州刺史，后为建武将军。〈【王韶之《晋纪》——《世说·方正》注】〉第437页
初，（王）忱与族者恭少相善，齐声见称。及并登朝，俱为主相所待。内外始有不咸之论，共独深忧之，乃告忱曰﹕“悠悠之论，颇有异同，当由骠骑简于朝觐故也。将毋从容切言之邪？若主相谐睦，吾徒得戮力明时，复何忧哉？”忱以为然，而虑弗见令，乃令袁悦具言之。悦每欲间恭，乃于王坐责让恭曰﹕“卿何以妄生同异，疑误朝野？”其言甚切厉。恭虽惋怅，谓忱为构己也。忱虽心不负恭，而无以自亮。于是情好大离，而怨隙成矣。〈【王韶之《晋纪》——《世说·赏誉》注】〉第437页
（王）忱少慕达，好酒。在荆州时专甚，一饮或至连日不醒，遂以此死。〈【王韶之《晋纪》——《世说·任诞》注】〉第438页
初，王恭赴山陵，欲斩国宝。王珣固谏之，乃止。既而恭谓珣曰﹕“此日视君，一似胡广。”珣曰﹕“王陵廷争，陈平从默，但问克终何如也。”〈【王韶之《晋纪》——《世说·仇隙》注】〉第438页
（殷）觊字伯道，陈郡人。由中书郎出为南蛮校尉。觊亦以率易才悟著称，与从弟仲堪俱知名。〈【王韶之《晋纪》——《世说·德行》注】〉第439页
殷仲堪举兵，觊弗与同，且以己居小任，唯当守局而已，晋阳之事非所宜豫也。仲堪每邀之，觊辄曰﹕“吾进不敢同，退不敢异。”遂以忧卒。〈【王韶之《晋纪》——《世说·规箴》注】〉第439页
（殷）仲堪，陈郡人，太常融孙也。车骑将军谢玄请为长史，孝武悦之，俄为黄门侍郎。自杀袁悦之后，上深为晏驾后计，故先出王恭为北蕃。荆州刺史王忱死，乃中诏用仲堪代焉。〈【王韶之《晋纪》——《世说·德行》注】〉第439页
王忱死，会稽王欲以国宝代之。孝武中诏用仲堪，乃止。〈【王韶之《晋纪》——《世说·纰漏》注】〉第440页
孝武深为晏驾后计，擢仲堪代王慎为荆州。仲堪虽有美誉，议者未以方岳相许也。既受腹心之任，居上流之重，议者谓其殆矣。终为桓玄所败。〈【王韶之《晋纪》——《世说·识鉴》注】〉第440页
仲堪有思理，能清言。〈【王韶之《晋纪》——《世说·文学》注】〉第440页
（殷）仲文有气貌才思。〈【王韶之《晋纪》——《世说·品藻》注】〉第440页
桓玄败，殷仲文归京师，高祖以其卫从二后，且以人言宜令（原注﹕下有脱误）引为镇军长史。自以名辈先达、位遇至重。而后来谢混之徒皆畴昔之所附也。今比肩同列，常怏然自失。后果徙信安。〈【王韶之《晋纪》——《世说·黜免》注】〉第440页
（殷）仲文后为东阳，愈愤怨，乃与桓胤谋反，遂伏诛。仲文尝照镜，不见其头，俄而难及。〈【王韶之《晋纪》——《世说·黜免》注】〉第441页
（桓）玄文翰之美，高于一世。〈【王韶之《晋纪》——《世说·文学》注】〉第441页
（桓）哀乐过人，每欢戚之发，未尝不至呜咽。〈【王韶之《晋纪》——《世说·任诞》注】〉第441页
（桓）修少为玄所侮，言论常鄙之，修深憾焉，密有图玄之意。修母曰﹕“灵宝视我如母，汝等何忍骨肉相图？”修乃止。〈【王韶之《晋纪》——《世说·仇隙》注】〉第441页
（吴）隐之既有至性，加以廉洁，奉禄颁九族，冬月无被。桓玄欲革岭南之弊，以为广州刺史。去州二十里有贪泉，世日饮之者其心无厌。隐之乃至水上，酌而饮之，因赋诗曰﹕“石门有贪泉，一歃重千金。试使夷齐饮，终当不易心。”为卢循所攻，还京师。历尚书、领军将军。〈【王韶之《晋纪》——《世说·德行》注】〉第441页
导弹逵字安道，谯过热。少有清操，恬和通任，为刘真长所知。性甚快畅，泰于娱生。好鼓琴，善属文，尤乐游燕，多与高门风流者游，谈者许其“通隐”。屡辞征命，遂著高尚之称。〈【王韶之《晋纪》——《世说·雅量》注】〉第442页
（江）岂文字仲凯，济阳人。祖正，但其常侍。父虨，仆射。并以义正器素，知名当世。岂文历位内外，简退著称，历黄门侍郎、骠骑咨议。〈【王韶之《晋纪》——《世说·方正》注】〉第442页
（王）凝之事五斗米道。孙恩之攻会稽，凝之谓民吏曰﹕“不须备防，吾已请大道，许遣鬼兵相助，贼自破矣！”既不设备，遂为恩所害。〈【王韶之《晋纪》——《世说·言语》注】〉第443页
孙恩一名灵秀，琅邪人。叔父泰事五斗米道，以谋反诛。恩逃逸于海上，聚众十万人，攻没郡县。后为临淮太守辛昺斩首送之。〈【王韶之《晋纪》——《世说·德行》注】〉第443页
（孟）昶字彦达，平昌人。父馥，中护军。昶矜严有志局，少为王恭所照。豫义旗之勋，丹阳尹。卢循既下，昶虑事不济，仰药而死。〈【王韶之《晋纪》——《世说·企羡》注】〉第444页
（谢）混字叔源，陈郡人，司空琰少子也。文学砥砺立名。累迁中书令、尚书左仆射。坐党刘毅伏诛。〈【王韶之《晋纪》——《世说·言语》注】〉第444页
桓玄制龙头角，或曰所谓亢龙角者也。〈【王韶之《晋纪》——《书钞》121，《御览》338引王韶之《晋纪》——《晋书·安帝纪》】〉第444页
桓玄败走，经日不得食，左右进以粗粥，咽不能下。〈【王韶之《晋纪》——《书钞》144，《御览》859引“桓玄败走，承石进以粗粥”，下同。“承石”当是“左右”之误】〉第445页
桓玄至京都，警跸不绝于音。〈【王韶之《晋纪》——《书钞》130】〉第445页
琅邪内史孙无终，贪横草地虐。妓妾有忤意者，辄弹其面。〈【王韶之《晋纪》——《书钞》124，《御览》350引“残”作“忍”】〉第445页
义熙二年七月，夜彩轰出西方，蔽月。〈【王韶之《晋纪》——《初学记》2引王韶之《晋安帝纪》，《御览》14】〉
司马休之兄尚之，为桓玄所败，休之奔淮、泗，颇得彼人之心。从者为之歌曰﹕“可怜司马公，作性甚温良。忆昔水边戏，使无永不忘。”〈【王韶之《晋纪》——《初学记》19引《续安帝纪》】〉第445页
桓玄尤爱珍宝，常玩弄珠玉，不离于手。〈【王韶之《晋纪》——《类聚》83，《御览》802】〉第446页
义熙二年六月，震太庙鸱尾，彻壁柱，若有文字。〈【王韶之《晋纪》——《御览》13；188引作“四年”】〉第446页
义熙二年，有苦买菜生扬州，营茎高四尺六寸，广二尺二寸。是后岁多征伐，人民积苦。苦买者，买苦也。〈【王韶之《晋纪》——《御览》980引《晋书·安帝纪》】〉第446页
桓玄幼时，会于西堂，设伎乐，上施绛绫帐，镂金以为饰。〈【王韶之《晋纪》——《御览》816】〉
桓玄游于水南。飘风飞其车儿盖，后义兵起，遂败。〈【王韶之《晋纪》——《御览》702】〉第447页
桓玄问众曰﹕“朕其败乎？”曹靖之对曰﹕“神怒民怨，臣实忧惧。”玄曰﹕“民怨有之，神何为怒？”对曰﹕“移晋宗庙，所以怒也。”〈【王韶之《晋纪》——《御览》483引王韶之《晋纪》】〉第447页
广州刺史吴隐之，字处默。少有孝行，遭母忧哀毁过礼。太常韩康伯邻居，康伯之母，扬州刺史殷浩之妹，聪明妇人也。隐之每哭，康母辄辍事流涕，悲不自胜。既而语康伯曰﹕“汝和若居铨衡，当用如此辈人。”及康伯为礼部尚书，进隐之，遂历清显。〈【王韶之《晋纪》——《御览》487】〉第447页
吴隐之字处默，性廉洁。桓玄欲救岭南之弊，以隐之为刺史。州界有一水，父老云饮此水者，廉士皆贪。隐之始践境，先至水所，酌而饮之，因赋诗以言志，清操愈厉。〈【王韶之《晋纪》——《御览》70。《类聚》9引无“字处默”三字，“性廉”据下即云“为广州刺史。”“有一水”下有“谓之贪泉”四字。“言志”下有若使夷齐饮，终当不易心”十字】〉第447页
刘敬宣在鲜卑，梦碗土而服之。既而占焉，或答曰﹕“此服土吞碗也。”既决而喜曰﹕“砩者，桓也。既吞矣，无复本土也。”旬日中，闻桓玄败，得来归。〈【《御览》37、398。“鲜卑”作“齐”，“而服之”作“吞之”。下作“而于梦中，占者答曰”。“既吞矣”作“桓为吞矣”。“我”下有“当”字。“本土”下无“也”字。“来”作“遂得归”】〉第448页
豫州刺史司马尚之，为桓玄将冯该所攻，仓储稍竭。外白战士多饥，悉未付食。是时芦笋时也，尚之指笋曰﹕“且口敢此，足解三日。”将离心，遂败。〈【王韶之《晋纪》——《御览》963引《续安帝纪》】〉第448页
司马休之奔广固，慕容超有欲害心，而休之不知。常所乘骓马于床前养饲，忽连鸣不食，注目视鞍，休之试被之而不动也。复还床坐，马又惊逃。因试骑，视马即鞭出，裁至门外，奔而驰之。行数里，休之顾望所住，已有收者至。乘马南奔，殆而获免。后还荆州，加骓马“扬武”之号。〈【王韶之《晋纪》——《御览》895引《续安帝纪》】〉第449页
刘裕大破孙恩于蒜山，恩以彭排自载，仅得还。〈【王韶之《晋纪》——《御览》357引。案﹕《释名》彭排，旁也，在旁排敌御攻也】〉第449页
益州刺史李邈，微时居汉川。与别驾姜显饯送刺史。显忽邈，邈曰﹕“大丈夫何至守偏地，为姜显所陵！”即不复还家，乃附船下。自是十五年而镇梁、汉。显犹栖迟，即计谋为别驾。〈【王韶之《晋纪》——《御览》263引《续安帝纪》】〉第449页
吴兴王淡，父为邻人窦度所杀。淡年十岁，阴有复仇之志。至年十八，密索利锸刀，佯若耕耘。经一桥，下伺度船行还，伏于草中。淡于桥上以锸斫之，而归罪有司。太守孔岩义其孝勇，上请宥之。〈【王韶之《晋纪》——《御览》764引《晋书·安帝纪》。又一条引﹕“刘伶常乘鹿车，携一壶酒，使人荷锸而随之。谓曰﹕死便埋我。”案﹕刘伶是西晋时人，不得载于《安帝纪》，盖韶之另有暨纪中语。又案﹕《御览》482引《汉晋春秋》王谈事与此同，疑此条“淡”字误】〉
朱龄石伐蜀，太尉与龄石书，署函曰﹕“至白帝乃发。”书曰﹕“众悉从外水取成都，臧寿于中水出广汉，使羸弱乘高舰十馀，由内水向黄虎。”〈【王韶之《晋纪》——《御览》606】〉第450页
宋王围慕容超，张纲巧思绝人，为攻具。城上火石、弓矢无所用之。超等震慑，城内知亡矣。〈【王韶之《晋纪》——《御览》360引王韶之《晋纪》】〉第450页
王镇恶亡经日，魏兴太守郭宣之昼坐，忽见陈庄来，因叙旧事，相对悲泣，劝营功德。去后郡内悉闻香，状如芳烟流散。〈【王韶之《晋纪》——《御览》981引《续安帝纪》】〉第451页

[book_title]晋纪（刘谦之）
（清）汤球辑
太兴二年，江东大饥，诏百官言事。应瞻（刘谦之《晋纪》*《晋书》作詹）表曰﹕“元康以来，贱经尚道，以玄虚宏（原注﹕原引作“容”）放为夷达，以儒术清俭为鄙（原注﹕原引作“群”）俗。”（刘谦之《晋纪》*《文选。晋纪总论》注，依本传校）P。423
〔敦畏帝神明，欲诬以不孝废之。〕敦欲废明帝，言于众曰﹕“太子子道有亏，温司马昔在东宫悉其事。”峤既正言，敦忿而愧哑剧。（刘谦之《晋纪》*《世说。方正第五》注）P。423
谢安议曰﹕“谨案《谥法》，一德不懈曰简，道德博闻曰文。《易》﹕简而天下之理得。观乎人文，化成天下，仪之景行，犹有仿佛。宜尊号曰太宗，谥曰简文。”（刘谦之《晋纪》*《世说。文学第四》注）P。424
太元十一年，中书令王献之卒，赠太常。以侍中王○代之，皆一时之美也。篑《书抄》57）P。424
王献之性臣整峻，不交非类。（刘谦之《晋纪》*《世说。忿狷第三一》注）P。424
隆安元年，王恭讨王国宝。王恭每读《左氏传》，至于“奉王命、讨不庭”，辍卷而叹。（刘谦之《晋纪》*《书抄》98）P。424
〔元兴二年，桓玄篡位，增置五校、三将。〕玄欲复虎贲中郎将，疑一直与不。访之僚佐，咸莫能定。参军刘简（原注﹕一作“兰”）之对曰﹕“昔潘岳《秋兴赋。叙》云：‘余兼虎贲中郎将，寓直于散骑之省。’以此言之，是应直也。”玄欢然从之。（刘谦之《晋纪》*《世说。言语第二》注，《御览》241）P。425
以下为黄奭辑本补遗﹕
〔许〕柳妻，祖逖子涣女，苏峻招祖约为逆，约遣柳以众会峻。既克京师，拜丹杨尹，后以罪诛。（刘谦之《晋纪》*《世说。政事》注）P。426
〔萧〕轮有才学，善《三礼》。历常侍、国子博士。（刘谦之《晋纪》*《世说。赏誉》注）P。426
应詹表曰﹕“元康以来，望白署空，显以台衡之量；寻文谨案，目以兰熏之器。”《文选。晋纪总论》注）P。427
王莽诛，童谣曰﹕“昔年食麦屑，今年食○豆。○豆不可食，使我枯喉咙。”（刘谦之《晋纪》*《御览》853，疑“王莽”二字有误，应为王恭）P。427

        </div>
      </div>
    </div>
  </div>
</div>
<!--update:2025-08-30 09:44:08-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>