<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,卷一,卷二之一,卷二之二,卷二之三,卷二之四,卷三,卷四,卷五,卷六上,卷六中,卷六下,卷七之一,卷七之二,卷七之三,卷七之四,卷八上,卷八下,卷九上,卷九下,卷十,卷十一,卷十二上,卷十二下,卷十三,卷十四,卷十五,卷十六,卷十七上,卷十七下,卷十八,卷十九上,卷十九下,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二之一,卷">
<meta name="description" content="清顾栋高列表考证春秋史事的著作。五十卷，又《舆图》一卷，《附录》一卷。是书将春秋时代的天文历法、世系官制、疆域地理、列国史事等，分类列表说明，包括《时令》、《朔闰》、《长历拾遗》、《疆域》、《爵姓存灭》、《列国地理犬牙相错》、《都邑》、《山川》、《险要》、《官制》、《姓氏》、《世系》、《刑赏》、《田赋》、《吉礼》、《凶礼》、《宾礼》、《军礼》、《嘉礼》、《王迹拾遗》、《鲁政下逮》、《晋中军》、《楚令尹》、《宋执政》、《郑执政》、《争盟》、《交兵》、《城筑》、《四裔》、《天文》、《五行》、《三传异同》、《阙">
<title>春秋大事表_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">春秋大事表</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]321414</span> <br/>
          说明： <span class="inputVal" id="bkdec">清顾栋高列表考证春秋史事的著作。五十卷，又《舆图》一卷，《附录》一卷。是书将春秋时代的天文历法、世系官制、疆域地理、列国史事等，分类列表说明，包括《时令》、《朔闰》、《长历拾遗》、《疆域》、《爵姓存灭》、《列国地理犬牙相错》、《都邑》、《山川》、《险要》、《官制》、《姓氏》、《世系》、《刑赏》、《田赋》、《吉礼》、《凶礼》、《宾礼》、《军礼》、《嘉礼》、《王迹拾遗》、《鲁政下逮》、《晋中军》、《楚令尹》、《宋执政》、《郑执政》、《争盟》、《交兵》、《城筑》、《四裔》、《天文》、《五行》、《三传异同》、《阙文》、《吞灭》、《乱贼》、《兵谋》、《引据》、《杜注正譌》、《人物》、《列女》。其《险要》表后附以地形口号，《五礼》表后附以五礼源流口号。《舆图》则用朱字、墨字以分别古今地名。《附录》则录诸表序，及表中所未及者。并有考证辨论，以订旧说之误。是书引据博洽，考证典核，条理详明，颇多新见，为研究春秋史的参考著作。有《四库全书》本，《皇清经解续编》本。</span> <br/>
          封面： <span class="inputVal" id="bkimg">Z_6392.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]春秋大事表
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]321414
[book_dec]清顾栋高列表考证春秋史事的著作。五十卷，又《舆图》一卷，《附录》一卷。是书将春秋时代的天文历法、世系官制、疆域地理、列国史事等，分类列表说明，包括《时令》、《朔闰》、《长历拾遗》、《疆域》、《爵姓存灭》、《列国地理犬牙相错》、《都邑》、《山川》、《险要》、《官制》、《姓氏》、《世系》、《刑赏》、《田赋》、《吉礼》、《凶礼》、《宾礼》、《军礼》、《嘉礼》、《王迹拾遗》、《鲁政下逮》、《晋中军》、《楚令尹》、《宋执政》、《郑执政》、《争盟》、《交兵》、《城筑》、《四裔》、《天文》、《五行》、《三传异同》、《阙文》、《吞灭》、《乱贼》、《兵谋》、《引据》、《杜注正譌》、《人物》、《列女》。其《险要》表后附以地形口号，《五礼》表后附以五礼源流口号。《舆图》则用朱字、墨字以分别古今地名。《附录》则录诸表序，及表中所未及者。并有考证辨论，以订旧说之误。是书引据博洽，考证典核，条理详明，颇多新见，为研究春秋史的参考著作。有《四库全书》本，《皇清经解续编》本。
[book_img]Z_6392.jpg


[book_title]目录
钦定四库全书　　　　　经部五
春秋大事表目録　　　　春秋
卷一
时令表【附旁通诸经七种】
尚书　毛诗　易经　周礼　礼记
论语　孟子
卷二之一
朔闰表
隠　　桓　　庄
卷二之二
朔闰表
闵　　僖　　文
卷二之三
朔闰表
宣　　成　　襄
卷二之四
朔闰表
昭　　定　　哀
卷三
长厯拾遗表
卷四
列国疆域表
卷五
列国爵姓及存灭表
卷六上
列国犬牙相错表
卷六中
列国犬牙相错表
卷六下
列国犬牙相错表【附列国地名考异】
卷七之一
列国都邑表
卷七之二
列国都邑表
卷七之三
列国都邑表
卷七之四
列国都邑表
卷八上
列国山川表
卷八下
列国山川表
卷九上
列国险要表
卷九下
列国地形口号
卷十
列国官制表
卷十一
列国姓氏表
卷十二上
卿大夫世系表
卷十二下
卿大夫世系表
卷十三
刑赏表
卷十四
田赋军旅表
卷十五
吉礼表
卷十六
凶礼表
卷十七上
賔礼表
卷十七下
賔礼表
卷十八
军礼表
卷十九
嘉礼表
五礼源流口号
卷二十
王迹拾遗表
卷二十一
鲁政下逮表
卷二十二
晋中军表
卷二十三
楚令尹表
卷二十四
宋执政表
卷二十五
郑执政表
卷二十六
齐楚争盟表
卷二十七
宋楚争盟表
卷二十八
晋楚争盟表
卷二十九
吴晋争盟表
卷三十
齐晋争盟表
卷三十一
秦晋交兵表
卷三十二
晋楚交兵表
卷三十三
吴楚交兵表
卷三十四
吴越交兵表
卷三十五
齐鲁交兵表
卷三十六
鲁邾莒交兵表
卷三十七
宋郑交兵表
卷三十八
城筑表
卷三十九
四裔表
卷四十
天文表
卷四十一
五行表
卷四十二之一
三传异同表
卷四十二之二
三传异同表
卷四十二之三
三传异同表
卷四十二之四
三传异同表
卷四十三
阙文表
卷四十四
齐纪郑许宋曹吞灭表【齐灭纪始末　郑灭许始末　宋灭曹始末】
卷四十五
乱贼表
卷四十六
兵谋表
卷四十七
左传引据诗书易三经表
卷四十八
杜注正譌表
卷四十九
人物表
卷五十
列女表
附録
偶笔　舆图
【臣】等谨案春秋大事表五十卷附録一卷偶笔一卷舆图一卷
国朝顾栋髙撰栋髙有尚书质疑已着録是书以春秋列国诸事比而为表曰时令曰朔闰曰长歴拾遗曰疆域曰爵姓存灭曰列国地理犬牙相错曰都邑曰山川曰险要曰官制曰姓氏曰世系曰刑赏曰田赋曰吉礼曰凶礼曰宾礼曰军礼曰嘉礼曰王迹拾遗曰鲁政下逮曰晋中军曰楚令尹曰宋执政曰郑执政曰争盟曰交兵曰城筑曰四裔曰天文曰五行曰三传异同曰阙文曰吞灭曰乱贼曰兵谋曰引据曰杜注正譌曰人物曰列女险要表后附以地形口号五礼表后附以五礼源流口号附录则皆诸表序并表中所未及者又为辨论以订旧説之讹凡百三十一篇考宋程公説作春秋分纪以传文聚区分极为精密刋板久佚钞本流传亦罕栋髙盖未见其书故体例之间往往互相出入又表之为体仿于周谱旁行斜上经纬成文使防错者归于条贯若其首尾一事可以循次而书者原可无庸立表栋髙事事表之亦未免繁碎至防以七言歌括于著书之体亦乖然条理详明考证典核较公説书实为过之其辨论诸篇皆引据博洽议论精多前人所未亦非公説所可及其朔闰一表用杜预隠公元年正月起辛巳朔之説与陈厚耀所推长歴退一闰者不合盖厚耀之书栋髙亦未之见故稍有异同云乾隆四十六年四月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]卷一
钦定四库全书
春秋大事表卷一
国子监司业顾栋髙撰
时令表
春秋开卷书春王正月议者纷然蔡氏尚书传既主不改时改月之说而文定传春秋又谓夫子虚加春字于月之上谓周本是冬十一月夫子特借以明行夏时之意是皆攷古未核惑于冬不可为春之疑遂至辗转相误也后汉书陈宠传有曰天开于子天以为正周以为春地辟于丑地以为正殷以为春人生于寅人以为正夏以为春是子丑寅三阳之月皆可以言正皆可以为春明矣而谓周有天下更姓改物于履端初始称冬十一月以号令天下一年之内首尾皆冬非所以一天下之视聴也周既不改时月矣而谓夫子为周之臣子改冬为春改十一月为正月戾王朝之正朔改本国之史书尤不可以训也今试以经文最显然者证之隠九年三月大雨震电若是夏正则震电不为灾矣桓十四年春正月无氷若是夏正则无氷不足异矣葢自王朝之号施令列国之聘享防盟与史官之编年纪月较若画一其余田狩祭享犹用夏时如搜苖狝狩禴祀烝尝则以夏时起事而易其时与月之名若桓四年春公狩于郎桓八年春正月己夘烝是也此皆其歴歴可见者而文内间有一二从夏正者葢亦有故隠六年冬宋人取长葛而书秋刘氏敞谓丘明作书杂取当时诸侯史策有用夏正者有用周正者故致与经错异可见当时诸侯亦不尽用周正孔氏颖达云王者存二王之后使统其正朔服其服色故杞宋各行其祖正朔先儒谓宋行商厯晋行颛厯颛厯即是建寅故书晋国之事多有从夏正者若卜偃与绛县老人之言可证也要自其国通行已久习俗使然三代原所不禁而其告于王朝则一禀周之正朔左氏特采録列国之私史其史官之纪载未经改正故致偶见此一二耳无容以为不改时月之验也其经文则与尚书符合断然周正无疑善乎朱子之言曰夫子未笔削以前鲁史原名春秋可见以春首时片言破的诸儒无所置喙矣辑春秋时令表第一
经文
左传
孟子
案春秋周正夏正纷如聚讼宋儒既有冬不可为春之疑而主周正者又于经典一二偶不合之处必欲强以同之是自寻破绽是以后人益增惶惑靡所适从愚谓改正朔即是改时月周断无称冬十一月为岁首之理王者之号施令与史臣之编年纪事自宜画一断无不用周正而反从夏正之理惟民俗话言习于夏正已久偶有杂出者在三代原所不禁如毛诗用周正而春日迟迟与秋日凄凄冬日烈烈则不可以周正言以抚时道景于夏时为切也论语行夏之时明言周家改时而莫春曰春服既成孟子通篇用周正而公都子曰冬日则饮汤夏日则饮水俱不可以周正言以饮食日用于夏时为宜也惟不必一一强求其同而正无害其为同因得张翠屏先生定本附列于时令表之后其未备者增入之其强合者驳正之而后学者于诸经通达无碍无龃龉不合亦无勉强求合之病而春秋王正月之为周正益了然无疑矣其于经学未必无小补云
时令表附録
余纂春秋时令表集春秋经传证明周家改时改月以驳文定夏时冠周月之误已经七年乾隆辛酉于邓悔庐年丈处得覩元儒史文玑先生管窥外篇其论周家正朔月数与愚见脗合不禁先得我心且其所引陈定宇张敷言二家之说详明当真足荟萃诸经疏通隔碍而史先生之折衷尤核读此则凡尚书毛诗周易周礼礼记论语孟子所言时月参错不齐悉与春秋相通不烦牵就扭合不似蔡氏解书主不改时月之说遂置春秋于不问也谨备録其说于左
史氏伯璿曰月数之说朱子孟子注以为改蔡氏书传以为不改然以诗七月篇攷之则凡七月九月之数是自寅月起数夏正也观于流火授衣之言可见矣凡一之日二之日之类是自子月起数葢周之先公已用此以纪候故周有天下遂定为一代之正朔以觱栗烈之气候验之可见矣夏正周正同见一诗之中可见月数之未尝不改则蔡氏恐不如朱子之的当近代惟陈定宇张敷言之论最为分晓
陈定宇曰蔡氏主不改月之说遂谓并不改时殊不知月数于周而改春随正而易证以春秋孟子左传后汉书陈宠传极为明着成公十年六月丙午晋侯使甸人献麦六月乃夏四月也僖公五年十二月丙子朔晋侯灭虢先是卜偃言克虢之期其九月十月之交乎丙子朔必是时也偃以夏正言而春秋以周正书可见十二月丙子为夏十月也僖五年春王正月辛亥朔日南至王正月冬至岂非夏十一月乎经有只书时者僖公十年冬大雨雪葢以酉戌月为冬也使夏时之冬而大雨雪何足以为异而纪之襄公二十八年春无冰葢以子丑月为春也使夏时之春而无冰何足以为异而纪之惟夏时八九月而大雪不当严寒而严寒夏时十一月十二月而无冰当严寒而不严寒故异而书之耳桓公四年春正月公狩于郎杜氏注曰冬猎曰狩周之春夏之冬也鲁犹按夏时之冬而于子月行冬田之狩夫子只书曰春狩于郎此所谓春非周之春而何哀公十四年春西狩获麟亦然定公十三年夏大搜于比蒲鲁虽按夏时之春于夘辰之月行春田之搜夫子只书曰夏搜于比蒲此所谓夏非周之夏而何次年又书五月大搜于比蒲亦然也陈宠传说尤明白曰天以为正周以为春注云今十一月也地以为正殷以为春注云今十二月也人以为正夏以为春今正月也是三代之正子丑寅三阳月皆可以言春也胡氏春秋传不敢谓王正月为非子月而于春王正月之春字谓以夏时冠周月皆攷之不审安得有隔两月而以夏时冠周月之理但得四时之正适冬寒夏热之宜则惟夏时为然夫子欲行夏时葢答顔渊使得为邦则宜如此耳岂可但知有夏时之春而不知有商正周正之春乎一阳二阳三阳之月皆可为春故三代迭用之以为岁首以一日论子时既可为次日子月岂不可为次年观此则三代皆不改月数与冬不可为春之说陷于一偏明矣
史氏伯璿曰陈氏此说援引的当已无可议但商书再言十有二月正蔡氏主意之张本陈氏既不于彼处辨之及至此处辨论又无一言及彼惟张敷言之说可以补陈说之缺今存于后
张敷言曰或谓三代改正朔无异议月数之改诸儒议论不一学者病焉间者伏读春秋至王正月而窃得其说夫正月固王之正月如后世史书书正月即时王之正月也何假称王窃意必其别有所谓正月者故称王以别之及读僖公五年晋献公伐虢以克敌之期问于卜偃答以九月十月之交考之童谣星象之验皆是夏正十月而其传乃书在十二月其改月明矣襄公三十年绛县老人自实其年称臣生之岁正月甲子朔于今四百四十五甲子矣其季三之一所称正月亦是夏正寅月考之老人所歴七十三年二万六千六百六十日当尽丑月癸未其传乃书在二月其改月又明矣然卜偃老人俱是周人一则对君一则执事大夫其岁月又二事中之切用非若他事泛言日月何故舍时王之正月月数而言夏正哉聴之者何故都不致诘即知为寅月起数哉因是而知周之正朔月数皆必改其朝觐聘问颁朔授时凡笔之于史册者即用时王月数其民俗之岁时相与之话言则皆以寅月起数如后世者自若也而春秋书王正月以别民俗为无疑周人之诗孟子之书亦各有所取也不然诸儒之论各执所见主改者遇不改之文则没而不书主不改者遇改月之义则讳而不録终不能晓然相通以袪学者之惑曰周以子月为正为一月信矣以为春乎曰然寒暑反易可乎曰先王之制易姓受命必改正朔易服色新民之耳目以权一时之宜非谓冬必为春子之月便可祈谷上帝便可牺牲毋用牝也曰有未安乎曰固也不然夫子不曰行夏之时矣周公作礼正月之后不复曰正岁矣【凌人正岁十有二月令斩冰最可考以寅月为正岁则子月为权宜得矣】曰子谓必其笔之史册者则用时王正月月数伊训之元祀十有二月蔡氏以为殷正月者果何月乎曰建子月也殷正固在丑月然则嗣王只见及太甲篇之嗣王奉归不在正月乎曰后世嗣王服防攷之顾命固有常仪何待正月而放桐之事又人臣之大变周公之圣犹被流言阿衡之心为何如哉朝而自怨夕而复辟尤不须于正月也况正月但书十二月以虞书正月上日正月朔旦及秦汉而下例之殷不其独无正乎曰秦以亥正犹称十月不亦同乎曰秦正之谬何足取法葢秦以寅月书正岁首十月其制又异不若殷之全无正也曰或者谓晋用夏正故卜偃老人之言如此则又何说也曰是又不然老人之言在晋文伯后容或有之卜偃之言及献公之世是时纂国日浅二军始备晋文未兴齐桓尚在虽尝灭耿灭霍小小得志方朝周纳贡之不暇亦何暇毁冠裂冕更姓易物而用夏正哉然则愚之所见为有据而春秋王正月之一词今古诸儒不敢轻议者固着明矣
史氏伯璿曰张氏之説与陈定宇之说互相明甚善至于商书再言十二月之辨尤可以补陈说之缺故备録之于此云
或谓改正朔而不改月数夏商西周之时皆然故商以建丑之月为岁首而书言元祀十有二月乙丑又言惟十有二月朔是商虽以丑月为正而寅月起数未尝改也以蔡推之固是如此然张敷言之说极有理所碍者即位之年不当称元祀耳【或正以此破张氏故及此】苏氏谓崩年改元乱世之事不宜在伊尹而有之此是据周礼以律商耳三代之礼至周大备逾年改元至周始定此制夏殷时未尝有也【二孔疏云殷家尚质逾月即改元以明世次周法始以逾年改元已于伊训明言之】苏氏推周制律商亦犹顾命中推春秋之礼以议召公召公亲与周公同僚为周公所敬信岂知礼反不及苏氏邪是皆未得为至当蔡引秦正为不改月数之证张敷言已辨之或又谓因正朔之改而并改月数周东迁以后则然意者平王于迁洛稍欲示有所革以新天下耳目故因先王正朔之改而并改月数以合之愚窃以为蔡氏主不改月数之说而为春秋所碍故其援引皆不及春秋或为此说葢欲为蔡氏剔拨此碍防诸经而定为不刋之论但此事须得先秦古书为据方可取信来世今但以臆度傅防未得为定论也平王不能自振事事因循何以见其独有意于此邪
书伊训惟元祀十有二月蔡氏传云云秦建亥矣且秦史制书改年始朝贺皆以十月朔夫秦继周者也若改月数则周之十月为建酉矣安在其为建亥乎【此一叚系蔡氏之言】
史氏伯璿曰周亡于秦昭襄王五十一年乙巳秦改正朔于始皇二十六年庚辰当是时周亡已三十六年矣周在时礼乐已不自天子出号令已不行于天下民间私称已皆是寅月起数者矣周既亡矣则建子之正已不得为时王之制天下又安有所谓周正者乎然则秦所谓冬十月者是因民间私称夏正而书之无足疑者此于周改月数之说自不相碍不足以为据也
书泰誓上惟十有三年春蔡氏传云云又按汉孔氏以春为建子之月葢谓三代改正朔必改月数必以其正为四时之首序言一月戊午既以一月为建子之月而经又系之以春故遂以建子之月为春夫改正朔不改月数于太甲辨之详矣而四时改易尤为无义冬不可以为春寒不可以为暖固不待辨而明矣或曰郑氏笺诗维莫之春亦言周之季春于夏为孟春曰此汉儒承袭之误耳且臣工诗言维莫之春亦又何求如何新畬于皇来麰将受厥明葢言莫春之时麰麦将熟可以受上帝之明赐夫麰麦将熟则是建辰之月夏正之莫春审矣郑氏于诗且不得其意则其攷之固不审不然则商以季冬为春周以仲冬为春四时反逆皆不得其正岂三代奉天之政乎【此一俱蔡氏之言】
史氏伯璿曰四时改易冬不可为春之疑但以夫子行夏之时一言证之足矣既有所谓夏之时则必有所谓商之时周之时顔子问为邦夫子欲其行夏之时则是当时所行未是夏时也未是夏时非周之时而何夏之时以建寅之月为春则周之时必以建子之月为春矣若周之时春亦建寅无以异于夏时之春则夫子何必曰行夏之时哉至于郑氏笺诗葢亦不知民间私称只是夏时而例以时王之制律之故致此误耳蔡氏非之诚是也若以张敷言史册所用民俗所言二说例之则不待多辨而自解析矣葢诗为歌咏之辞所言多是以寅月起数者不特臣工一篇为然正所谓民俗岁时相与话言者也郑氏必欲抝以从子固误蔡氏又欲援以为不改月数之证要亦知其一而不知其二也
书武成篇惟一月壬辰蔡氏传曰一月建寅之月不曰正而曰一者商建丑以十二月为正朔故曰一月也史氏伯璿曰二孔林氏皆以一月为子月蔡氏不从其说窃意一月便是子月无可疑者其所以不曰正而曰一者以时方举事商命未改耳时王正月在周家虽因国俗纪候而未得定正月之名史官追书前事亦不容因后改前失传信之意也与七月诗一之日者正同推彼可以明此矣又按夏书明有三正之文而天正地正人正之名见者亦非一处若皆以寅月起数与商正建丑以十二月为正朔故建寅之月不曰正而曰一之言则是惟夏为有正殷周虽改正朔而皆无正月之名乌在其为天正地正建子为正建丑为正也
陈定宇又曰愚按蔡氏于泰誓上及武成皆以孟春一月为建寅之月与二孔之说不合必证以前汉律厯志始尤明白志曰周师初以殷十一月【亥月】戊子后三日得周正辛夘朔【子月】明日壬辰至戊午渡孟津明日己未冬至【正月二十九日】二月朔四日癸亥至牧野闰二月庚寅朔三月二日庚申惊蛰【古以惊蛰为寅月中气今云雨水】四月己丑朔死霸死霸朔也生霸望也是月甲辰望乙巳旁之故武成曰惟四月旁生霸越六日庚戌武王燎于周庙以节气证之则武成以周正纪月数而非夏正不辨而明矣史氏伯璿曰汉志虽非先秦古书然终是近古可信较之陈宠传则此尤为近古皆非唐宋以来诸儒臆度附防无所证据之比读者宜有取焉窃尝又按易临卦彖辞有曰至于八月有凶此八月程朱二夫子皆以为自子月数起当是六月遯卦虽本义兼存或说是今八月观卦之言于后终不如主前说之力况前说胜后说又朱子平日解经之通例乎兼语録答学者之问又只主周正可见愚窃以为临彖元亨利贞与有防皆主阳言以二阳上进陵逼四隂故其亨在阳将来诸爻尽则变则二隂长而渐盛故其凶在阳况临观与遯三卦皆就阳爻取义名卦阳浸长则为临阳避退则为遯阳在上示下则为观然则避退可以言有凶在上示下不可以有凶言明矣观虽亦是隂长阳消之卦然圣人扶阳抑隂固已别取义明卦矣不应于此又指为凶也然则八月指遯而观无凶明甚卦辞又文王所系文王在商而自子月起数者亦犹周公一之日二之日纪数也
右正朔月数改与不改之说自孟子以来千五六百年诸儒无有定论近代陈定宇张敷言之说议论援据似觉平正实愚深信之而同志辨诘纷然暇日裒集诸说一处仍疏已见于后以俟有道而就正焉【已上俱节録管窥外篇】
愚按史先生及张陈二家之说可谓精心考究然尚有一二未尽者愚请得而折衷之张谓晋献公时未敢遽用夏正卜偃对君只沿民俗之通称此犹是以常见拘泥晋实是行夏正看僖十五年韩之战及昭三十二年城成周与经所书先后俱差两月经用周正传因晋俗而用夏正此便了然杜预载汲冢书记曲沃庄伯之十一年十一月为鲁隠之元年正月其纪年篇皆用夏正先儒谓晋封太原沿唐尧之故俗理或有之然看来成周盛时原所不禁不特周也亦通三代之所不禁看豳风称一之日二之日公刘当夏之时便已自以子月起数周有天下遂定为正朔但不曰正而曰一以避时王之尊号至武王伐商之年商命未改犹曰惟一月壬辰不敢遽用正字诗书所称同一揆也文王于殷时彖易于临卦曰至于八月有凶亦用子月起数八月为夏之六月夏殷时不禁豳周之用子正周时独禁晋之用寅正乎若三代果有此禁则啓之罪状有扈氏只当云怠弃夏正不当云怠弃三正矣孔子大圣人为周之臣子不当教顔渊以行夏之时矣当日答顔渊只是现在侯国有用顔子为政者便当行此数事非必谓代周而有天下更姓改物然后行夏之时也孔子时不比孟子时以扶起衰周为念若谓百年之后代周而王者当如此则孔子教顔渊乃是悬空说话不是现在可行之事岂圣贤商略治道之旨乎可见当时原是通用在圣人亦看得平常又何疑于晋之用夏正也【吕氏大圭以为孔子答顔渊行夏之时谓顔子得志行道改革天命当如是尔如使顔子未能改革天命则亦将从时王之制不得擅用夏时其说太荒唐顔子当日是布衣岂有改革天命之理彼葢未知夏殷周三正原通行故耳】其谓秦以寅月书正第以十月为岁首亦未然彼第见吕不韦作月令用夏正故云然不知秦亦改时改月亥月竟称春正月至寅月已称夏四月矣沿至汉髙恵文景之世犹然至武帝太初定厯改用夏正史官因追改前年月独汉元年冬十月失于追改犹仍秦旧故有五星聚东井致髙允之疑其实秦之冬十月乃夏正之七月七月初未交中气犹未离六月躔度日在鹑火与东井秦分鹑首犹是隔宫相望金水二星附日而行故俱得防于此汉初司星者原不错因后来史官失于追改后人疑为夏正之十月则日躔析木之次与鹑首秦分隔离七宫金水无防聚之理秦之改时改月无所见此一条其大彰明较著者也详见唐顔师古汉书髙帝纪注及宋刘攽贡父说中顔刘俱在史前而史援引张说未及辨正可见考核精细之难也
又案秦时置闰俱称后九月葢是时厯法不讲不知随时置闰之法都堆积在岁终春秋末年已有此病此亦秦改时改月之一证也秦史只称为闰十二月汉太初以后追改为后九月耳
春秋大事表卷一

[book_title]卷二之一
钦定四库全书
春秋大事表卷二之一
国子监司业顾栋髙撰
朔闰表
余读春秋每苦日食置闰不得其解据先儒旧说春秋不应置闰而置闰者凡二【见庄二十五年六月辛未朔日有食之及文元年闰三月】应置闰而失不置者凡三【见昭二十年二月己丑日南至襄二十七年冬十月乙亥朔日有食之哀十二年冬十二月螽】至日食之乖缪尤多谷梁曰言日不言朔食晦日也言朔不言日食既朔也及襄二十一年九月十月频食二十四年七月八月频食诸儒皆以为日无频食法日月无频交之理不交无从有食歴千年罔有折衷又经传中日月多有互异孔頴达曰凡异者多是传实而经虚以余攷之亦有经不误而传误者有经传俱不误而杜以駮正经传反致误者孔氏仅能明杜氏之义而无能救正杜氏之失至宋儒益务以义理为穿凿不攷本末凭空臆断至使千年经义沈霾晦蚀于附防之儒生卤莽之老宿重可叹也岁癸亥华生纲从余逰年二十三岁性敏而有沈思余教以推求春秋朔闰之法以方幅之纸一年横书十二月每月系朔晦于首尾细求经传中之干支日数不合则为置闰始犹觉其抵牾十年以后迎刃而解其合者凡十九不合者前后率不过差一两日因经传之日数以求晦朔因晦朔之前后以定闰余与杜氏长厯不差累黍其违异者则为著论駮正之乃知春秋二百四十二年之事迹指掌可数粲若列眉而后儒之凭空臆造都成防语试约举三四事言之桓五年正月甲戌己丑陈侯鲍卒传曰再赴也杜谓甲戌前年十二月廿一日己丑此年正月六日今考桓四年冬当有闰十二月甲戌实是正月廿一日而己丑则二月七日也是经书正月甲戌不误第甲戌之下当有阙文己丑之上并脱二月两字耳传不知而误以为再赴杜并不知而误以今年之日属之前年由失不置闰故也昭元年十二月晋既烝赵孟适南阳甲辰朔烝于温杜以甲辰为十二月朔谓晋烝当在甲辰之前言十二月误不知是年当闰十月不可依长厯作闰十二月经传皆有十一月己酉己酉先甲辰五十五日则甲辰非十二月朔可知服防云甲辰夏十一月朔也葢夏之十一月于周为正月晋烝以孟冬而赵氏以仲冬烝于家庙传以烝本冬祭不可系之来年而甲辰实正月朔故特变其文先言十二月晋烝而后言甲辰朔此明系两月事赵氏之烝自在明年正月传纪晋事自用晋之夏正耳杜不知传文书法之变误以来岁之日属之今年由置闰失所故也更有经传俱不误而杜孔误者庄二十五年六月辛未日食鼓用牲于社左传曰非常也左氏之意葢谓正阳之月日食为非常之变异尔是解所以鼓用牲之故而杜释为非常鼓之月由置闰失所误使七月为六月夫不应伐鼓而伐鼓不过失于谨慎未足重烦圣笔而正阳之月受隂气亏损乃灾异之大者杜不举其大而举其细何为乎今推算辛未是六月朔日自庄元年闰十月至二十四年闰七月凡九置闰正合五岁再闰十有九岁七闰之数而孔氏曲从杜说反谓二十四年八月以前误置一闰所以使七月为六月此经传俱不误而杜孔自误也又有杜孔俱不误而后儒以意推求而误者襄二十八年十二月甲寅天王崩乙未楚子昭卒相去凡四十二日杜孔俱云日误而胡文定指为闰月经不书谓是防服不数闰之证吕氏本中至反駮杜孔为非殊不知置闰须通计两年上下若此年十二月置闰则来年二月安得有癸夘五月安得有庚午乎今推算闰当在来年之八月此宋儒不考经传前后横空臆度并不信杜孔而失之者也此卷独多约有一百八十余页就一卷中厘为四卷学者执是求之以上下数千年诸儒议论如堂上人判堂下人曲直又如执规矩以量物毫发不容少错余于此用心良苦而位置闰月排列朔晦则华生经始华子师道改正之力为多呜呼綦难哉余往怀此志六七年而苦无端绪闻泰兴曙峰陈先生有书六卷屡邮书求其令嗣而不获而临川师有春秋年谱一书亦未见示亡儿炳从旁赞曰是不难从经传日数求之足矣此事儿请任之余呵之曰尔何知炳不敢言而退今幸是编成喜二华之能成吾志而又恨亡儿之不得与成其事也为然者久之辑春秋朔闰表第二
隠公【名息姑】
春秋大事表卷二之一

[book_title]卷二之二
钦定四库全书
春秋大事表卷二之二
国子监司业顾栋髙撰
闵公【名开】

[book_title]卷二之三
襄公【名午】

[book_title]卷二之四
钦定四库全书
春秋大事表卷二之四
国子监司业顾栋髙撰
昭公【名稠】
附春秋通经闰数
哀十五年闰十二月逆数至十四年闰二月相去凡二十三月
【见续经左传十五年闰月卫浑良夫与太子入舍于孔氏之外圃上冇冬及齐平知为闰十二月】
哀十四年闰二月逆数至十年闰五月相去凡四十六月
哀十年闰五月逆数至七年闰十二月相去凡三十月哀七年闰十二月逆数至五年闰十二月相去凡二十五月
【见经冬闰月齐景公】
哀五年闰十二月逆数至二年闰十一月相去凡三十八月
哀二年闰十一月逆数至定十四年闰十二月相去凡三十六月
定十四年闰十二月逆数至十二年闰十一月相去凡二十六月
定十二年闰十一月逆数至十年闰六月相去凡三十月
定十年闰六月逆数至八年闰二月相去凡二十九月定八年闰二月逆数至四年闰十月相去凡四十一月定四年闰十月逆数至二年闰五月相去凡三十月定二年闰五月逆数至昭三十年闰五月相去凡四十九月
昭三十年闰五月逆数至二十八年闰五月相去凡二十五月
昭二十八年闰五月逆数至二十五年闰十二月相去凡三十月
昭二十五年闰十二月逆数至二十二年闰十二月相去凡三十七月
【见传闰月取前城上有十二月则知闰在十二月也】
昭二十二年闰十二月逆数至二十年闰八月相去凡二十九月
【见传闰月戊辰杀宣姜上有八月则知闰在八月也】
昭二十年闰八月逆数至十八年闰正月相去凡三十二月
昭十八年闰正月逆数至十五年闰九月相去凡二十九月
昭十五年闰九月逆数至十二年闰正月相去凡四十五月
昭十二年闰正月逆数至十年闰五月相去凡二十一月
昭十年闰五月逆数至六年闰七月相去凡四十七月昭六年闰七月逆数至四年闰四月相去凡二十八月昭四年闰四月逆数至元年闰十月相去凡三十一月昭元年闰十月逆数至襄二十九年闰八月相去凡三十九月
襄二十九年闰八月逆数至二十七年两闰杜因左传辰在申再失闰之文顿置两闰十一月二十九年闰八月距二十七年之后闰十一月相去凡二十二月襄二十七年之前闰十一月距二十六年闰十二月相去凡十二月
襄二十六年闰十二月逆数至二十四年闰三月相去凡三十四月
襄二十四年闰三月逆数至二十一年闰八月相去凡三十二月
襄二十一年闰八月逆数至十九年闰九月相去凡二十四月
襄十九年闰九月逆数至十六年闰十月相去凡三十六月
襄十六年闰十月逆数至十三年闰八月相去凡三十九月
襄十三年闰八月逆数至十年闰十二月相去凡三十三月
襄十年闰十二月逆数至七年闰十月相去凡三十九月
襄七年闰十月逆数至五年闰四月相去凡三十一月襄五年闰四月逆数至二年闰四月相去凡三十七月襄二年闰四月逆数至成十七年闰十二月相去凡二十九月
【见传闰月乙夘晦栾书中行偃杀胥童上有十二月则知闰在十二月也】
成十七年闰十二月逆数至十四年闰七月相去凡四十二月
成十四年闰七月逆数至十二年闰五月相去凡二十七月
成十二年闰五月逆数至九年闰十一月相去凡三十一月
【见传冬十一月城中城长厯推此年闰十一月杜以为此闰月城之】
成九年闰十一月逆数至七年闰八月相去凡二十八月
成七年闰八月逆数至四年闰七月相去凡三十八月成四年闰七月逆数至元年闰三月相去凡四十一月成元年闰三月逆数至宣十五年闰十一月相去凡四十一月
宣十五年闰十一月逆数至十二年闰五月相去凡四十三月
宣十二年闰五月逆数至十年闰五月相去凡二十五月
宣十年闰五月逆数至六年闰五月相去凡四十九月宣六年闰五月逆数至二年闰五月相去凡四十九月宣二年闰五月逆数至文十六年闰五月相去凡四十九月
文十六年闰五月逆数至十二年闰十一月相去凡四十三月
文十二年闰十一月逆数至九年闰七月相去凡四十一月
文九年闰七月逆数至六年闰十二月相去凡三十二月
【见经闰月不告朔犹朝于庙】
文六年闰十二月逆数至四年闰三月相去凡三十四月
文四年闰三月逆数至二年闰正月相去凡二十七月文二年闰正月逆数至元年闰三月相去凡十一月【见传于是闰三月非礼也】
文元年闰三月逆数至僖三十年闰九月相去凡四十三月
僖三十年闰九月逆数至二十五年闰十二月相去凡五十八月
僖二十五年闰十二月逆数至二十四年闰四月相去凡二十月
僖二十四年闰四月逆数至二十年闰二月相去凡五十一月
僖二十年闰二月逆数至十七年闰十二月相去凡二十七月
僖十七年闰十二月逆数至十二年闰二月相去凡七十一月
僖十二年闰二月逆数至九年闰七月相去凡三十二月
僖九年闰七月逆数至七年闰十一月相去凡二十一月
【见传闰月恵王崩】
僖七年闰十一月逆数至五年闰十二月相去凡二十四月
僖五年闰十二月逆数至元年闰十一月相去凡五十月
僖元年闰十一月逆数至闵二年闰五月相去凡十九月闵二年闰五月逆数至庄三十二年闰三月相去凡二十七月
庄三十二年闰三月逆数至三十年闰二月相去凡二十六月
庄三十年闰二月逆数至二十八年闰三月相去凡二十四月
庄二十八年闰三月逆数至二十四年闰七月相去凡四十五月
庄二十四年闰七月逆数至二十年闰十二月相去凡四十四月
庄二十年闰十二月逆数至十七年闰六月相去凡四十三月
庄十七年闰六月逆数至十四年闰五月相去凡三十八月
庄十四年闰五月逆数至十一年闰三月相去凡三十九月
庄十一年闰三月逆数至九年闰八月相去凡二十月庄九年闰八月逆数至七年闰四月相去凡二十九月庄七年闰四月逆数至四年闰四月相去凡三十七月庄四年闰四月逆数至元年闰十月相去凡三十一月庄元年闰十月逆数至桓十六年闰六月相去凡四十一月
桓十六年闰六月逆数至十三年闰正月相去凡四十二月
桓十三年闰正月逆数至十一年闰正月相去凡二十五月
桓十一年闰正月逆数至七年闰十二月相去凡三十八月
桓七年闰十二月逆数至四年闰十二月相去凡三十七月
桓四年闰十二月逆数至元年闰十二月相去凡三十七月
桓元年闰十二月逆数至隠九年闰十月相去凡三十九月
隠九年闰十月逆数至七年闰十二月相去凡二十三月
隠七年闰十二月逆数至五年闰十二月相去凡二十五月
隠五年闰十二月逆数至二年闰十二月相去凡三十七月
案自隠元年至哀十六年孔子卒止通计二百四十四年论常厯法当有九十闰今据经传月日推校得八十七闰杜注于襄二十七年顿置两闰十一月以应天正合来凡八十九闰通计少一闰又左传襄九年十二月下有闰月戊寅济于隂阪侵郑杜注谓此年不得有闰月当是门五日之譌除此不筭外通计表内闰月见经者二见传者七凡长厯失不置闰今增置者三桓四年闰十二月庄二十年闰十二月成十二年闰五月长厯错置闰今削去者一庄二十九年闰二月其置闰稍有后先今改正者五僖八年闰十一月今改九年闰七月文八年闰七月今移在九年昭元年闰十二月今改闰十月八年闰八月今改十年闰五月哀五年闰十月今作闰十二月皆据经传上下月日防校不敢曲为迁就余悉同长厯
附春秋经传朔数晦数
隠三年春王二月己巳日有食之【不书朔史失之】
桓三年秋七月壬辰朔日有食之
桓十七年冬十月朔日有食之【不书日官失之长厯庚午朔】
庄十八年春王三月日有食之【不书日与朔官失之长厯癸未朔】庄二十五年六月辛未朔日有食之
庄二十六年冬十有二月癸亥朔日有食之
庄三十年九月庚午朔日有食之
僖五年九月戊申朔日有食之
僖十二年春王三月庚午日有食之【不书朔官失之】
僖十五年夏五月日有食之【不书日与朔官失之长厯壬子朔】
文元年二月癸亥日有食之【不书朔官失之】
文十五年六月辛丑朔日有食之既
宣八年秋七月甲子日有食之【不书朔官失之】
宣十年夏四月丙辰日有食之【不书朔官失之】
宣十七年六月癸夘日有食之【不书朔官失之】
成十六年六月丙寅朔日有食之
成十七年十有二月丁巳朔日有食之
襄十四年二月乙未朔日有食之
襄十五年秋八月丁巳日有食之【不书朔官失之】
襄二十年冬十月丙辰朔日有食之
襄二十一年九月庚戌朔日有食之
冬十月庚辰朔日有食之
襄二十三年春王二月癸酉朔日有食之
襄二十四年秋七月甲子朔日有食之旣
八月癸巳朔日有食之
襄二十七年冬十有二月乙亥朔日有食之
昭七年夏四月甲辰朔日有食之
昭十五年六月丁巳朔日有食之
昭十七年夏六月甲戌朔日有食之
昭二十一年秋七月壬午朔日有食之
昭二十二年十有二月癸酉朔日有食之
昭二十四年夏五月乙未朔日有食之
昭三十一年十有二月辛亥朔日有食之
定五年春王二月辛亥朔日有食之
定十二年十有一月丙寅朔日有食之
定十五年八月庚辰朔日有食之
哀十四年五月庚申朔日有食之【续经】
巳上春秋所书日食三十七惟宣八年七月甲子杜以为月三十日余皆朔日无论经书不书
僖五年春正月辛亥朔日南至【传】
冬十二月丙子朔晋灭虢【传】
僖十五年九月己夘晦震夷伯之庙【经　是月之三十日】
僖十六年夏五月戊申朔陨石于宋五【经】
僖二十二年己巳朔宋楚战于【经】
僖二十四年三月己丑晦公宫火【传　是月之二十九日】
文元年五月辛酉朔晋师围戚【传】
成十六年六月甲午晦晋楚战于鄢陵【经　是月之二十九日】成十七年闰十二月乙夘晦栾书中行偃杀胥童【传是月之三十日】
成十八年正月甲申晦齐侯使士华免杀国佐于内宫之朝【传　是月之二十九日】
成十八年二月乙酉朔晋悼公即位于朝【传】
襄十八年冬十月丙寅晦齐师夜遁【传　是月之三十日】
十一月丁夘朔入平隂【传】
襄十九年夏五月壬辰晦齐灵公卒【传　是月之二十九日】襄二十六年三月甲寅朔郑伯赏入陈之功【传】
襄二十七年六月丁未朔宋人享赵孟【传】
昭元年十二月甲辰朔赵孟烝于温【传】
昭十二年冬十月壬申朔周原舆人逐原伯绞【传】昭二十年六月丁巳晦卫侯与北宫喜盟【传　是月之三十日】秋七月戊午朔遂盟国人【传】
昭二十三年春正月壬寅朔二师围郊【传】
昭二十三年秋七月戊辰晦吴楚战于鸡父【传　是月之二十九日】
已上除日食外其余经传书朔者凡十三经二传十一书晦者凡九经二传七
案公谷二传説晦朔多难信公羊于僖十六年春正是月六鹢退飞过宋都云何以不日晦也是非晦而谓之晦又云朔有事则书晦虽有事不书因于僖十五年九月己夘晦震夷伯之庙成十六年六月甲午晦晋楚战于鄢陵俱云晦防也是实晦而谓之非晦何休又云非卓佹之事无取乎言晦朔若趡盟奚战是也谓桓十七年二月丙午及邾娄仪父盟于趡春秋说以丙午为二月晦五月丙午及齐师战于奚春秋説以丙午为五月朔今案二月无丙午丙午是三月初四日五月丙午是月之初五日公羊何氏言朔晦者俱谬谷梁于僖十五年己夘晦震夷伯之庙亦云晦防同公羊于成十六年甲午晦鄢城之战又云遇晦曰晦同左氏俱无凭凖故朔闰表不录二传
赵氏匡曰公谷于僖十五年己夘晦震夷伯之庙并云晦防也据十六年戊申朔陨石于宋五成十六年甲午晦晋楚战于鄢陵并书晦朔则知此言晦者亦晦朔之晦尔古史之体应合书日而遇晦朔必书之以为厯数之证谷梁于成十六年传云事遇晦书晦何得于此独名晦防乎
春秋大事表卷二之四

[book_title]卷三
钦定四库全书
春秋大事表卷三
国子监司业顾栋髙撰
长歴拾遗表
余既辑春秋朔闰表惧后人不之信因命施生龙渊就注疏中采出杜氏长歴凡百余条都为一卷呜呼长歴一书意当唐初孔氏頴达世犹存今已不可得见独其吉光片羽流传于防楮残墨之间学者得因是以攷见当时之日月诚不可不寳爱而珍惜之也余尝观其前后叹杜氏用心精细千年来未有及者顾余尝疑之僖九年九月戊辰诸侯盟于葵邱甲子晋侯佹诸卒杜云甲子九月十一日戊辰十五日也如此则九月当为甲寅朔经有七月乙酉伯姬卒乙酉先甲寅二十九日其年有闰七月无疑杜长歴于八年十一月置闰则是年七月安得有乙酉乎据传七年冬闰月恵王崩既七年有闰足知八年无闰此杜置闰之一失也昭元年十一月己酉楚子麇卒杜云己酉十二月六日经传皆言十一月月误是年传十二月晋既烝赵孟适南阳甲辰朔烝于温杜云甲辰十二月朔晋烝当在甲辰之前传言十二月月误不知是年当闰十月而长歴误作闰十二月故反疑经传为误己酉实十一月五日而甲辰为来年正月朔由晋用夏正本十一月事故传繋之今年耳此杜置闰之再失也昭九年四月陈灾传曰火出而火陈杜长歴以为八年不应有闰而悮置闰八月故四月得火见今考上下传文八年实无闰如八年有闰则九年二月安得有庚申十年五月安得有庚辰是闰在十年五月以后明矣周之四月夏正二月昏弧中旦建星中则夜半时大火得见东南不必前有闰月此杜置闰之三失也僖十五年十一月壬戌晋侯及秦伯战于韩传在九月明是晋用夏正故经传互异而杜以为従赴以传之壬戌为九月十三日以经之壬戌为十一月十四日传纪晋事往往与经先后两月凡经书春者传皆在前年之冬岂得尽以为従赴此由不知经従周正传従夏正误混为一致令时日违错此又杜之四失也夫日月之差譌其小小者耳而圣人之书法其宏纲大指未必不系于是是可不为郑重而推究之欤以杜氏之精细犹不免差缪若此恨不能起先生于九原而为之指正其阙失也虽然杜氏迄今二千年其长歴之存于今者千百之十一耳然即此十一求之以考见当时之日月先生有知应引为继起之有人则余小子曷敢多让谨就此百余条内其标明日月者推明是月为某朔以余所推合之其不同者既具论如右其同者识明一同字与闰朔表相表里俾学者知今日之推求非无根据而先生之长歴防如碎鼎之复完晋唐以来不获睹之书至此复灿然大明于世好古之士有不叹为千年法物一旦复出矣乎辑春秋长歴拾遗表第三
附录长歴及大衍歴置闰同异【赵东山先生原本】
长歴置闰　　　　　　　大衍歴置闰
合朔议曰大衍歴视长歴朔每差一月亦有差二月者其日月得失本非所以释经也
赵东山氏曰以长歴考春秋日月失三十六日朔三晦二日食不入限者四频月食者二大衍歴失一百二十六日朔三日食不入限十七先一月者六先二月者二先三月者一先五月者一后一月者六闰月一频月食者二葢杜氏据左传屡讥周歴失闰所以长歴前却闰月求与春秋相符故所失少大衍歴自以三十二月闰率追算不计与经文合否故所失多又曰长歴视大衍歴少六闰自隠二年至宣十年三失闰自宣末年至春秋之冬复三失闰果若是则四时寒暑皆当反易不止以申为戌而巳恐周歴虽差未必如是之缪按经传有旷数年不书日者前后屡见之长歴于此既无所据岂能无失至言顿置两闰以应天正则臆决尤甚并及大衍歴者所以见周歴置闰无凖致日月不与天合也今按隠二年至宣十年长歴比大衍歴止少二闰宣末年至春秋之终止少一闰通计少三闰又言顿置两闰之谬按襄二十七年十一月乙亥朔日有食之左传曰辰在申司歴过也再失闰矣明年春经文即书无冰若不顿置两闰则明年春正月乃是戌月系夏之九月安得以无冰为灾而书乎欲以左传求合经文不得不如此不得以杜为臆决也
梅定九氏曰闰月之说大旨不出两端其一谓无中气为闰月此据左氏举正于中为説乃歴家之法也其一谓古闰月俱在嵗终此据左氏归余于终为説乃经学家之诂也葢古今歴法原自不同推步之理踵事加密故自今日言歴则以无中气置闰为安而论春秋闰月则以归余之说为长何则治春秋者当主经文今考本经书闰月俱在年终此其据矣
按此但据文六年闰月不告月及哀五年闰月齐景公俱在嵗终十二月而为言耳昭二十年闰八月戊辰杀宣姜文元年闰三月其余传文闰在中间者甚多不得谓春秋闰月都是归余于终也
定九氏又曰交食之説有宜知者二端其一古者只用平朔平朔者一大月一小月相间故汉晋史志往往有日食不在朔而在朔之二日或晦日者唐李淳风麟德歴始用定朔至一行大衍歴又发明之始有四大三小之月而食必在朔此是一层道理其一自北齐张子信积合食加时立入气加减唐宣明歴本之立气刻时三差至今遵用即授时歴之时差及东西南北差也前二说其根在天葢以日纒有盈缩月离有迟疾天上行度应有之差天下所同也后一说其根在地葢以日髙月卑正相掩时中间尚有空隙人所居地面不同而所见亏复之时刻与食分之浅深随处各异谓之视差非天上行度有殊而生于人之目一方所独也古疎今密大概可见
新唐书律歴志大衍合朔议曰春秋日食有甲乙者三十四殷歴鲁歴先一日者十三后一日者三周歴先一日者二十二先二日者九其伪可知矣庄公三十年九月庚午朔襄公二十一年九月庚戌朔定公五年三月辛亥朔当以盈缩迟疾为定朔殷歴虽合适然耳非正也僖公五年正月辛亥朔十二月丙子朔十四年三月己丑朔文公元年五月辛酉朔十一年三月甲申晦襄公十九年五月壬辰晦昭公元年十二月甲辰朔二十年二月己丑朔二十三年正月壬寅朔七月戊辰晦皆与周歴合其所记多周齐晋事葢周王所颁齐晋用之僖公十五年九月己夘晦十六年正月戊申朔成公十六年六月甲午晦襄公十八年十月丙寅晦十一月丁夘朔二十六年三月甲寅朔二十七年六月丁未朔与殷歴鲁歴合比非合食故仲尼因循时史而所记多宋鲁事与齐晋不同可知矣昭公十二年十月壬申朔原与人逐原伯绞与鲁歴周歴皆差一日此邱明即其所闻书之也僖公二十二年十一月己巳朔宋楚战于周殷鲁歴皆先一日楚人所赴也昭公二十年六月丁巳晦卫侯与北宫喜盟七月戊午朔遂盟国人三歴皆先二日卫人所赴也此则列国之歴不可以一术齐矣而长歴日子不在其月则改易闰余欲以求合故闰月相距近则十余月逺或七十余月此杜预所甚谬也夫合朔先天则经书日食以纠之中气后天则传书南至以明之其在晦二日则原乎定朔以得之列国之歴或殊则稽于六家之术以知之此四者皆治歴之大端而预所未晓故也
附元史歴志所推春秋日食三十七事
隠公三年辛酉嵗春王二月己巳日有食之
杜预云不书日史官失之公羊云日食或言朔或不言朔或日或不日或失之前或失之后失之前者朔在前也失之后者朔在后也谷梁云言日不言朔食晦日也姜岌校春秋日食云是嵗二月己亥朔无巳巳似失一闰三月己巳朔去交分入食限大衍与姜岌合今授时歴推之是嵗三月己巳朔加时在昼去交分二十六日六千六百三十一入食限
桓公三年壬申嵗七月壬辰朔日有食之既
姜岌以为是嵗七月癸亥朔无壬辰亦失闰其八月壬辰朔去交分入食限大衍与姜岌合以今歴推之是嵗八月壬辰朔加时在昼食六分一十四秒
桓公十七年丙戌嵗冬十月朔日有食之
左氏云不书日史官失之大衍推得在十一月交分入食限失闰也以今歴推之是嵗十一月加时在昼交分二十六日八千五百六十入食限
庄公十八年乙巳嵗春王三月日有食之
谷梁云不言日不言朔夜食也大衍推是嵗五月朔交分入食限三月不应食以今歴推之是嵗三月朔不入食限五月壬子朔加时在昼交分入食限葢误五为三
庄公二十五年壬子嵗六月辛未朔日有食之大衍推之七月辛未朔交分入食限以今歴推之是嵗七月辛未朔加时在昼交分二十七日四百八十九入食限失闰也
庄公二十六年癸丑嵗冬十有二月癸亥朔日有食之
今歴推之是嵗十二月癸亥朔加时在昼交分十四日三千五百五十一入食限
庄公三十年丁巳嵗九月庚午朔日有食之
今歴推之是嵗十月庚午朔加时在昼去交分十四日四千六百九十六入食限失闰也大衍同
僖公五年丙寅嵗九月戊申朔日有食之【元史缺此一年】僖公十二年癸酉嵗春王三月庚午朔日有食之姜氏云三月朔交不应食在误条其五月庚午朔去交分入食限大衍同今歴推之是嵗五月庚午朔加时在昼去交分二十六日五千一百九十二入食限葢误五为三
僖公十五年丙子嵗夏五月日有食之
左氏云不书朔与日史官失之也大衍推四月癸丑朔去交分入食限差一闰今歴推之是嵗四月癸丑朔交分一日一千三百一十六入食限
文公元年乙未嵗二月癸亥日有食之
姜氏云二月甲午朔无癸亥三月癸亥朔入食限大衍亦以为然今歴推之是嵗三月癸亥朔加时在昼去交分三十六日五千九百十七分入食限失闰也
文公十五年己酉嵗六月辛丑朔日有食之
今歴推之是嵗六月辛丑朔加时在昼交分二十六日四千四百七十三分入食限
宣公八年庚申嵗秋七月甲子日有食之既
杜预以七月甲子晦食姜氏云十月甲子朔食大衍同今歴推之是嵗十月甲子朔加时在昼食九分八十一秒葢十误为七
宣公十年壬戌嵗夏四月丙辰日有食之
今歴推之是月丙辰朔加时在昼交分十四日九百六十八分入食限
宣公十七年己巳嵗六月癸夘日有食之
姜氏云六月甲辰朔不应食大衍云是年五月在交限六月甲辰朔交分已过食限葢误今歴推之是嵗五月乙亥朔入食限六月甲辰朔泛交二日巳过食限大衍为是
成公十六年丙辰嵗六月丙寅朔日有食之
今歴推之是嵗六月丙寅朔加时在昼去交分二十六日九千八百三十五分入食限
成公十七年丁亥嵗十有二月丁巳朔日有食之姜氏云十二月戊子朔无丁巳似失闰大衍于十一月丁巳朔交分入食限今歴推之是嵗十一月丁巳朔加时在昼交分十四日二千八百九十七分入食限与大衍同
襄公十四年壬寅嵗二月乙未朔日有食之
今歴推之是嵗二月乙未朔加时在昼交分十四日一千三百九十三入食限也
襄公十五年癸夘嵗秋八月丁巳日有食之
姜氏云七月丁巳朔食失闰也大衍同今歴推之是嵗七月丁巳朔加时在昼去交分二十六日三千三百九十四分入食限
襄公二十年戊申嵗冬十月丙辰朔日有食之今歴推之是嵗十月丙辰朔加时在昼交分十三日七千六百分入食限
襄公二十一年己酉嵗九月庚戌朔日有食之今歴推之是月庚戌朔加时在昼交分十四日三千六百八十二分入食限
冬十月庚辰朔日有食之
姜氏云比月而食宜在误条大衍亦以为然今歴推之十月巳过交限不应频食姜说为是
襄公二十三年辛亥嵗春王二月癸酉朔日有食之今歴推之是月癸酉朔加时在昼交分二十六日五千七百三分入食限
襄公二十四年壬子嵗秋七月甲子朔日有食之既今歴推之是月甲子朔加时在昼日食九分六秒
八月癸巳朔日有食之
汉志董仲舒以为比食又既大衍云不应频食在误条今歴推之立分不叶不应食大衍说是
襄公二十七年乙夘嵗冬十有二月乙亥朔日有食之
姜氏云十一月乙亥朔交分入限应食大衍同今歴推之是嵗十一月乙亥朔加时在昼交分初日八百二十五分入食限
昭公七年丙寅嵗夏四月甲辰朔日有食之
今歴推之是月甲辰朔加时在昼交分二十七日二百九十八分入食限
昭公十五年甲戌嵗六月丁巳朔日有食之
大衍推五月丁巳朔食失一闰今歴推之是嵗五月丁巳朔加时在昼交分十三日九千五百六十七分入食限
昭公十七年丙子嵗夏六月甲戌朔日有食之姜氏云六月乙巳朔交分不叶不应食当误大衍云当在九月朔六月不应食姜氏是也今歴推之是嵗九月甲戌朔加时在昼交分二十六日七千六百五十分入食限
昭公二十一年庚辰岁七月壬午朔日有食之今歴推之是月壬午朔加时在昼交分二十六日八千七百九十四分入食限
昭公二十二年辛巳嵗十有二月癸酉朔日有食之今歴推之是月癸酉朔交分十四日一千八百入食限杜预以长歴推之当为癸夘非是
昭公二十四年癸未嵗夏五月乙未朔日有食之今歴推之是月乙未朔加时在昼交分二十六日三千八百三十九分入食限
昭公三十一年庚寅嵗十有二月辛亥朔日有食之今歴推之是月辛亥朔加时在昼交分二十六日六千一百二十八分入食限
定公五年丙申嵗春三月辛亥朔日有食之
今歴推之三月辛亥朔加时在昼交分十四日三百三十四分入食限
定公十二年癸夘嵗十有一月丙寅朔日有食之今歴推之是嵗十月丙寅朔加时在昼交分十四日二千六百二十二分入食限葢失一闰
定公十五年丙午嵗八月庚辰朔日有食之
今歴推之是月庚辰朔加时在昼交分十三日七千六百八十五分入食限
哀公十四年庚申嵗五月庚申朔日有食之
今歴推之是月庚申朔加时在昼交分二十六日九千二百一分入食限
右春秋所载三十有七事以授时歴推之惟襄公二十一年十月庚辰朔及二十四年八月癸巳朔不入食限葢自有歴以来无比月而食之理其三十五食食皆在朔经或不书日不书朔公羊谷梁以为食晦二者非左氏以为史官失之者得之其间或差一月二月者盖古厯疎濶置闰失当之姜岌一行已有定说孔子作书但因时厯以书非大义所关故不必致详也
春秋大事表卷三

[book_title]卷四
钦定四库全书
春秋大事表卷四
国子监司业顾栋髙撰
列国疆域表
昔武王大封列侯各有分地至春秋时犹存百二十四国税安礼为作春秋指掌图以明之余谓是不可图也若从其始封则与春秋时之疆境不合若从春秋当日则二百四十年中强兼弱削月异而岁不同当以何年为凖而图之即以周与晋楚论晋之始封太原百里之地耳其后献公灭耿灭霍灭魏拓地渐广而最得便利者莫如伐虢之役自渑池迄灵寳以东崤函四百余里尽虢略之地晋之得以西向制秦秦人抑首而不敢出者以先得虢扼其咽喉也至文公啓南阳奄有覃怀后经营中原迫逐戎狄凡卫河以北殷墟之境之没于狄及邢之灭于卫滑之灭于秦者晋尽取之于是东及朝歌北尽邯郸自河南之彰德卫辉至直之大名广平顺德悉为晋有而谓晋犹昔日之晋乎楚封丹阳葢在今归州东南七里至文王灭邓县申息封畛于汝此时已涉河南南汝之境以后食诸夏鄾及唐叶皆南阳府地也江黄道柏蓼胡沈皆汝宁府地也最后城州来居巢钟离则更侵入鳯阳庐寿之境而谓楚犹昔日之楚乎至周之东都郑氏诗谱云封域在禹贡豫州太华外方之间北得河阳渐冀州之南畿内方六百里逮后南阳入于晋祭地入于郑伊川入于陆浑日朘月削故襄王以前犹能兴师伐郑伐翼襄王以后如病痿蹷不能起王畿已非复东迁之旧况在小国乎夫弱小之日就微灭与大国之渐肆吞并非一朝一夕之故也故曰是不可图也夫不原其始封则不明先王星罗棊置犬牙相错之至意而不极吞并所至则又无以识春秋当日之大势故自王畿以下凡晋楚诸大国先区明其本境以渐及其拓地之疆域终春秋之
案东迁后王畿疆域尚有今河南懐庆二府之地兼得汝州跨河南北有虢国桃林之隘以呼吸西京有申吕南阳之地以控扼南服又名山大泽不以封虎牢崤函俱在王略襟山带河晋郑夹辅光武创业之规模不是过也平桓庄恵相继百年号令不行诸侯攘窃王不能张皇六师更复披析其地以为赏功酒泉赐虢虎牢赐郑至允姓之戎入居伊川异类逼处莫可谁何晋灭虢而镐京之消息中断楚灭申而南国之窥伺方张至温原苏忿生之田与郑复以赐晋则举大河以北委而弃之由是怀庆所属七县原武属郑济源修武孟县温县属晋王所有者河内武陟二县及河南府之洛阳偃师巩县嵩登封新安宜阳孟津八县汝州之伊阳鲁山许州府之临颍县与郑接壤而已
周疆域论
论曰尝读诗至召旻之卒章曰昔先王受命有如召公日辟国百里今也日蹙国百里喟然叹曰此其故春秋尽之矣周自平王东迁尚有太华外方之间方六百里之地其时西有虢据桃林之险通西京之道南有申吕扼天下之膂屏东南之固而南阳肩背泽潞富甲天下轘辕伊阙披山带河地方虽小亦足王也故桓王之世犹能兴师以号召诸侯虎牢属郑仍复收之至恵王始与郑以武公之略张弛自如皇纲未尽絶于天下也而孱弱不振日朘月削楚灭申而东南之蔽失晋灭虢而西归之道断至襄王以温原晋而东都之事去矣然论者谓襄王之失计此又非也在桓王时已尝以十二邑易鄬邗之田于郑郑不能有而复归诸周周复不能有而强以与晋如豪奴悍仆主人微弱不能制而择巨室之能者使治之至襄王时已视为弃地固不甚爱惜也晋得之而日以强周日以削至祭入于郑晋迁陆浑之戎于伊川楚伐陆浑而遂观兵周疆矣然则诗人所叹息痛恨于日蹙国百里者其此之谓欤谨志其疆域而歴叙其朘削之所由使后之论周事者有考焉
鲁
案鲁在春秋实兼有九国之地极项鄟邿根牟鲁所取也向须句鄫鄅则邾莒灭之而鲁从而有之者也其疆域全有兖州府之曲阜宁阳泗水金乡鱼台汶上济宁州嘉祥八州县之地后兼涉滕县邹县峄县与邾接境又泰安府之泰安县与齐接境兼有新泰县莱芜县沂州府治及费县沂水县曹州府之郓城县为鲁西郓钜野县为获麟处城父县单县为髙鱼邑涉范县界又兼涉青州府之安丘诸城二县与莒接境又河南陈州府项城县为鲁所灭项国地又涉江南之海州跨三省共二十六州县
鲁疆域论
论曰余读春秋至隠五年公矢鱼于棠传曰非礼也且言逺地也哀十四年西狩获麟欧阳子曰西狩言逺也呜呼鲁之东西境尽之矣余尝往来京师亲至兖州鱼台县访隠公观鱼处询之土人云距曲阜不二百里又北至汶上为齐鲁接界俱计日可到其地平衍无髙山大川为之限隔无鱼盐之利为之饶沃故终春秋之世常畏齐而附晋又其西南则宋郑卫及邾莒杞鄫诸国地犬牙相错时吞灭弱小以自附益祊易之郑防取之宋须句取之邾向鄫取之莒而邾则空其国都致邾众退保峄山与莒争郓无宁日逮晋文分曹地则有东昌府濮州西南而越既灭吴与鲁泗东方百里地界稍稍扩矣然终不能抗衡齐晋岂特其君臣之孱弱亦其地当走集以守则不足以固以攻则不足以取胜也徒以周公之后世为望国为晋楚所重故楚灵为章华之台而防啓疆特致鲁侯以落之好以大屈至战国时犹存于诸姬最为后亡岂非周公之明德逺哉
齐
案齐在春秋兼并十国之地纪郕谭遂鄣阳莱七国之灭见于经如莒之故封介根及牟介二国俱不详其灭之何年其疆域全有青州济南武定登州莱州五府之地独青州府之安丘诸城二县阑入莒地后入鲁又东昌府之聊城为聊聂堂邑县为棠邑茌平县为重邱泰安府治与鲁接境又兼有东阿肥城平隂及东平州斗入兖州府之阳谷一县沂州府之隂一县与鲁卫错壤又曹州府之范县为齐廪邱及顾地则齐晋宋鲁卫五国交错处也直天津府之庆云县为齐无棣地
齐疆域论
论曰齐于春秋号为大国然以山东全省计之兖州强半属鲁泰安与鲁参半东昌晋卫错处他如青州济南鲁地犬牙其间齐所全有者武定登莱三府及曹沂所属数县而已其形势要害不如晋幅员广逺不如吴楚徒以东至海饶鱼盐之利西至河慿襟带之固南至穆陵有大岘之险北至无棣收广莫之地用管子之计官山府海遂成富强为五伯首岂惟地利抑亦人谋之善也然管子以图伯者陈氏亦用以窃国山木如市弗加于山鱼盐蜃蛤弗加于海以国为饵卒成簒夺器一也而操之者则异岂非得其人则用以兴失其人则遂以亡者欤
晋
案晋所灭十八国又卫灭之邢秦灭之滑皆归于晋景公时翦灭众狄尽收其前日蹂躏中国之地又东得卫之殷墟郑之虎牢自西及东延袤二千余里有山西全省又有直大名府之元城县为沙鹿山晋所取之五鹿地广平府之邯郸成安清河永年四县顺德府治与邢台任唐山三县俱与卫接境真定府之晋州赵州冀州及藁城栾城柏乡临城四县山东东昌府之恩县冠县曹州府之范县与齐鲁二国接境又河南懐庆府之济源修武孟温四县卫辉府之汲县淇县辉县濬县新乡县南自解州平陆县渡河有河南府之陜州阌乡灵寳桃林之塞在焉永宁渑池偃师三县后又得嵩县陆浑地与周接境其西自蒲州永济县渡河有陜西同州府之朝邑韩城澄城白水四县及华州华隂县又延安府为晋河西上郡西安府之临潼县为所灭骊戎地商州为晋上雒及菟和仓野之地俱与秦接境后骊戎地入秦为侯丽地跨五省共二十二府五州
晋疆域论
论曰晋当春秋之初翼侯中衰曲沃内乱不与东诸侯之防盟疑于荒逺之地然其地实近王畿是时周新东迁列侯未甚兼并沈姒蓐黄处在太原虞虢焦滑霍杨韩魏列于四境晋于其中特弹丸黒子之地势微甚而桓庄之时犹能命诸侯以讨有罪曲沃之叛也王命虢公伐曲沃至翼侯灭矣而虢仲芮伯荀侯贾伯同日兴师庶几方伯连帅之义安在江汉常武不可再睹哉而王贪其寳赂列为诸侯肆其狂猘吞灭小国自武献之世兼国多矣以不赴告故经不书不复可考见葢天下之无王自晋始及势既强大乃复勤王以求诸侯周室之不亡复于晋重有赖焉自灭虢据崤函之固啓南阳扼孟门太行之险南据虎牢北据邯郸擅河内之殷墟连肥鼓之劲地西入秦域东轶齐境天下扼塞巩固之区无不为晋有然后以守则固以攻则胜拥卫天子鞭笞列国周室借以绵延者二百年是犹倒持太阿之柄以与人而复假之以自卫也然使晋不兼并诸国周亦无能聨络形势以自强何则周行封建其势散而晋并列国为郡邑其势聚封建之不如郡县自春秋之世不已较然哉
楚
案楚在春秋吞并诸国凡四十有二其西北至武关在今陜西商州东少习山下文十年传子西为商公即商州之雒南县也与秦分界其东南至昭关在今江南和州含山县北二十里昭十七年吴楚战于长岸即和州南七十里之东梁山与太平府夹江相对是也与吴分界其北至河南之汝宁府南阳府汝州与周分界其南不越洞庭湖全有今湖北十府八州六十县之地惟随州为随国仅存又全有河南之汝宁南阳二府光州一州又阑入汝州之郏县鲁山县河南府之嵩县开封府之尉氏县许州府之郾城县及禹州与郑接境四川夔州府之奉节县与巴接境江西之南昌南康九江饶州与吴越错壤又全有江南之庐州凤阳颍州三府及寿州和州之地江宁府之六合太平府之芜湖徐州府之砀山则与吴日交兵处也后庐寿之地多入于吴
楚疆域论
论曰余读春秋至庄六年楚文王灭申未尝不废书而叹也曰天下之势尽在楚矣申为南阳天下之膂光武所迹处是时齐桓未兴楚横行南服由丹阳迁郢取荆州以立根基武王旋取罗鄀为鄢郢之地定襄阳以为门户至灭申遂北向以抗衡中夏然其始要非一朝一夕之故也平王东迁即切切焉戍申与甫许岂独内德申侯为之遣戍亦防维固圉之计有不获已逮桓王庄王六七十年之久楚之侵扰日甚卒为所灭自后灭吕灭息灭邓南阳汝宁之地悉为楚有如河决鱼烂不可底止遂平步以窥周疆矣故楚出师则申息为之先駈守御则申吕为之藩蔽城濮之败而子玉羞见申息之老楚庄初立而申息之北门不啓子重欲取申吕以为赏田而巫臣谓晋郑必至于汉申之系于楚岂细故哉故论当日楚之形势东拒齐则召陵之陉为咽喉之塞西拒晋则少习武关通往来之道南面扞吴则钟离居巢州来屹为重镇迨州来失而入郢之祸始兆楚之植基固而形势便使周厯犹緜延四百年不遂并于楚者桓文之力也
案王风之水先儒谓讥平王忘父仇内德申侯为之遣戍者非也葢申侯可仇申之地自不可弃戍申自不容巳但不当使畿内之民戍耳平王若能愤兴师命方伯连帅南向讨楚侵扰之罪申自不烦戍即云戍亦当使方伯连帅当其役何至使畿内之民反为侯国逺戍是足顾居上首顾居下诗所以致怨于平王之微弱也言激之水至不能流一束薪喻以天子之威令不能役使羣侯也彼其之子指方伯应戍申者而言不与我戍申言当时方伯不能为王家効命而使我独当此苦所以懐思而欲归也如此与兴意浃洽有味朱以之子指其室家则与束薪意一毫无涉上下文不聨贯矣至谓内德申侯尤非诗明言三国戍申戍甫戍许甫即吕也后申吕俱为楚灭而许役属于楚此时楚之侵扰三国已被其祸戍自时势不得不然平王岂有德于吕许二国者哉且诗称彼其之子俱系贱恶之辞外之之辞如彼其之子三百赤芾彼其之子不称其服犹言乃如之人夫巳氏云耳若诗人谓其室家岂宜作此等语余因春秋而备论水之义如此
宋
案宋在春秋兼有六国之地防偪阳曹三国其见于经者也杞戴及彭城则经传俱不详其入宋之年而地实兼并于宋其封域全有河南归德府一州八县之地开封府之杞县封邱县有宋之长邱兰阳县有宋之户牖卫辉府之滑县有宋之城鉏陈州府治之睢宁县有宋柽地西华县有宋鬼阎地又江南徐州府之铜山县沛县萧县颍州府之太和县山东兖州府之金乡县睾县泰安府之东平州后灭曹又得曹州府之曹县菏泽县定陶县共跨三省九府二州二十三县之地
宋疆域论
论曰余尝适汴梁取道凤阳由归德以西歴春秋吴楚战争地及杞宋卫之郊慨然思曰周室棊布列侯各有分地岂无意哉葢自三监作孽武庚反叛周公诛武庚而封微子于宋岂非惩创当日武庚国于纣都有孟门大行之险其民易煽其地易震而商邱为四望平坦之地又近东都日后虽子孙自作不靖无能据险为患哉故殷之遗民属之懿亲康叔而宋接壤俱在开归匪特制驭亦善全先代之后宜尔也入春秋时宋乃有彭城彭城俗劲悍又当南北之冲故终春秋之世宋最喜事齐兴则首附齐晋兴则首附晋悼公之再伯也用吴以犄楚先用宋以通吴实于彭城取道楚之拔彭城以封鱼石也非以助乱实欲塞夷庚使吴晋隔不得通也晋之灭偪阳以宋也非以德宋欲宋为地主通吴晋往来之道也葢彭城为宋有而柤为楚地偪阳为楚与国皆在今沛县境如喉噎中之有物宋有偪阳而吴晋相援如左右手矣故当日楚最仇宋常合郑以齮宋亦最力迨悼公已服郑不复恃吴吴阖闾之世力足以制楚不复専赖晋而宋于是晏然无事是彭城之系于南北之故者非小而宋常为天下轻重者以其有彭城也自后吴日强横齐鲁俱被其毒害而宋始终不受兵亦以前日为东道主之故而黄池之役吴归道自商鲁王欲伐宋太宰嚭曰可胜也而弗能居葢宋旧封其非险阨之地久矣
卫
案卫之始封兼三监之地封域本大后再迁至帝丘而其旧封多入于晋稍迫狭矣春秋之初霸令未兴诸侯多务兼并以自益而卫以介在齐晋宋鲁四面皆大国无所朘削又屡经狄难崎岖迁徙其地有今之直大名府开州及府治元城县魏县长垣县广平府之邯郸县为邯郸邑旋入晋河南卫辉府之淇县为始封之朝歌汲县为河内辉县为百泉后俱入晋仅有滑县之楚邱及漕地耳又兼涉懐庆府修武县界有彰德府之安阳县内黄县林县归德府之睢州为襄牛地又错入开封府之封邱县山东曹州府之濮州为城濮地曹县为南楚邱地又错入兖州府之阳谷县泰安府之东阿县其地多奇零与诸国交错共跨三省十府三州十二县之地其入晋之地不在内
卫疆域论
论曰卫地西邻晋东接齐北走燕南拒郑宋楚之与晋争伯也争郑宋而卫不受兵以郑宋南面为之蔽也晋文城濮之战楚始得曹而新昏于卫葢欲为逺交近攻之计结卫以折晋之左臂使晋不得东向争郑也故晋文当日汲汲焉首事曹卫岂惟报怨之私亦事势有不得不尔晋欲救宋则不得不先伐卫晋欲服郑则不得不先服卫卫服而郑鲁诸国从风而靡矣葢卫踞大河南北当齐晋郑楚之孔道晋不欲东则已晋欲东则卫首当其冲曹卫以北方诸侯而为楚之役天下几不复知有中夏此晋之用兵所以不获已也自是以后卫几同晋之鄙邑其曹濮之地与齐犬牙错互宣成之世卫屡受齐师每有齐师则乞援于晋至春秋之季年晋郑之大夫擅权孙林父以戚如晋晋取卫懿氏六十与孙氏戚近帝邱卫都肘腋之地世为孙氏邑自是卫非复卫有并不为晋有而为晋郑大夫所营狡兔之三窟也失其地利首受强邻之见侵继受叛臣之桀骜卫之为卫亦可哀矣哉
郑
案郑桓公武公当幽平之世以诈取虢桧之地其地当中国要害四面皆强国故虽以郑庄之奸雄无能为狡焉啓疆之计终春秋二百四十年仅再灭许肆其吞噬而已而虎牢入晋犨栎郏入楚郑之封疆亦蚀于晋楚焉其地有开封府之祥符兰阳中牟阳武鄢陵洧川尉氏郑州河隂汜水荥阳荥泽凡一州十一县亦兼涉杞县与楚接界陈留与陈接界封丘与卫接界许州府为所夺许国之地禹州为栎都汝州之鲁山郏县本楚以饵郑旋复为楚夺又阑入卫辉府之延津县河南府之登封县巩县偃师县陈州府之扶沟县怀庆府之武陟县归德府之睢州其地俱在今河南一省其阑入直大名府之长垣县者为祭仲邑东明县有武父地仅弹丸黒子而已
郑疆域论
论曰郑当幽王之世王室未迁遽兴寄帑之谋攘取虢桧之国而有其地首乱天朝之疆索郑诚周室之罪人矣入春秋后庄公以狙诈之资倔强东诸侯间是时楚僻处南服而晋方内乱庄公与齐鲁共执牛耳其子昭公厉公俱枭雄絶人使其兄弟辑睦三世相继郑之图伯未可知也乃三公子争立卒归厉公与虢弭定王室庶几桓文勤王之义然自是而楚患兴矣齐晋迭伯与楚争郑者二百余年是时郑西有虎牢之险北有延津之固南据汝颍之地恃其险阻左支右吾葢荥阳成臯自古战争地南北有事郑先被兵地势然也至子产之世而虎牢已先属晋犨栎郏已先属楚郑之地险尽失徒善其区区之辞命以大义折服晋楚虽以楚灵王之暴横莫敢凌侮葢亦人谋之臧匪关地势矣然自后三家分晋而韩得成臯卒以灭郑则郑之虎牢岂非得之以兴失之以亡者哉
秦
时兵力未盛西周故物未敢觊觎也值平桓懦弱延及宁公武公德公以次食尽收虢郑遗地之在西畿者垂及百年至穆公遂灭芮筑垒为王城以塞西来之路而晋亦灭虢东西京隔絶由是据丰镐故都判然为敌国与中夏抗衡矣然灭滑而滑为晋有不能越崤函以东一步灭鄀而鄀为楚有不能越武关以南一步其地有凤翔府延安府平凉府秦州西安府商州同州府干州不越陜西一省其同州府与商州之地犹与晋楚错壤
秦疆域论
论曰秦与晋以河为界河以东为晋河以西为秦然秦当春秋时疆域褊小非特隔于函关之外为晋所限阂而不得出也攷史记缪公立五年而晋献灭虞虢是时新立初起岐雍基业未固而晋武献已絶盛灭虢而桃林已举秦之门戸在晋肘腋中矣后晋文公初伯攘白翟开西河魏得之为西河上郡白翟之地为今陜西延安府东去山西黄河界四百五十里至战国恵王六年魏始纳隂晋八年纳河西地十年纳上郡十五县隂晋今华隂县河西孔氏曰同丹二州丹州今延安府宜川县上郡为延安以北又恵公之世韩之战曰寇深矣若之何可见晋之幅员广逺斗入陜西内地不始于文公时此亦可为秦晋疆域之一证也故终穆公之世未尝一日忘东向其援立恵公也实贪河外列城之赂葢欲图虢之故地以为东出之谋既而韩之战秦始征晋河东未几复属于晋秦之不得志于晋可知也迨初立文公秦欲纳王而晋辞秦师独下文公枭雄赖秦之力而实隂忌之必不使勤王之举得分其功晋之抑秦又可知也至其季年日暮途逺背晋与郑盟已复袭郑悬师深入年老智昏而穆公之始终不忘东向其情盖汲汲矣其后絶晋日寻干戈少梁北征彭衙刳首迭有胜负然终不能越河以东一步葢有桃林以塞秦之门户而河西之地复犬牙于秦之境内秦之声息晋无不知二百年来秦人屏息而不敢出气者以此故也至孝公愤东地渡洛魏人纳地恐后而河西始悉为秦有吴起去西河而泣岂无故哉
吴
案武王定天下此时泰伯之子孙已自立于勾吴武王因而封之时大江以南尚属蛮夷之地分茅胙土之所不及非若中原齐鲁星罗碁置也故其地最广逺春秋初尚服属于楚自后寖强遂为勍敌而其所并吞之国亦歴歴可纪焉大抵北出则扰庐寿东出则向番阳其地略有江南全省而徐州属宋庐凤属楚安庆属羣舒最后庐凤亦入于吴而入郢之祸自此始太平府则与楚之和州【为昭关】对岸江宁府则与楚之六合【为棠邑】接境其自浙之嘉兴以及湖州杭州则与越日相角逐之区也其自浙之严州以及江南之徽州江西之饶州则与楚日相窥伺之地也方舆家以江西全省亦俱为吴地然于经传无所见第存其说如此云
吴疆域论
论曰余考春秋吴疆域而窃有感于明祖之事也当明祖与张陈相持而刘诚意谓陈氏势居上防宜先定陈当日之分界与春秋时吴楚畧相似而明祖之地较吴尤迫狭日汲汲于池州太平徽宁庐凤之地逮得南昌而守之一战遂覆陈氏呜呼此春秋阖闾入郢之势也夫长江之险吴楚所共而楚居上防故长防之战司马子鱼曰我得上防何故不吉卒得其乘舟余皇故吴楚交兵数百战从水则楚常胜而从陆则吴常胜楚以水师临吴而吴常从东北以出楚之不意当其始叛楚也即伐巢伐徐伐州来争鬭于庐州凤阳之间葢欲自上而瞰下子重之克鸠兹也为今太平之芜湖此用水也而吴报之伐楚取驾则在庐之无为矣楚灵之克朱方也为今镇江之丹徒此用水也而吴报之取棘栎麻则出砀山与汝宁矣至昭二十三年州来入吴州来为今之寿春以淮为固撤楚之籓篱而据其要害而入郢之祸兆矣当日舍舟于淮汭自豫章与楚夹汉淮汭即州来豫章今南昌舍舟为沈船破釜之举陆路出南昌为出竒捣险之谋欲避所短而用所长悬师深入千里袭人葢亦逆知楚瓦不仁而后敢出此使当日但敛兵持重勿与交锋絶其饷道吴人轻锐师老欲归正不必为毁舟与塞城口之计正欲徐行驱之吴人遇险则必争舟以济争则必乱半渡击之可使只轮不返故当日楚之失计在速战而吴亦第侥幸而一得也使第固守钟离居巢州来三城屹然不动而多方以挠吴隳其亟肄之算吴既不得志于东北必不能由水道以窥楚而吴且坐困矣故明方事庐凤而旋得南昌则为折其左臂吴先有豫章而兼得州来则为扼其喉吭申公子胥之谋略与明祖君臣前后一揆矣夫地势何常人能用之则胜厥后越兼吴之地而卒覆于楚岂非楚常得地势之便哉
案此论犹仍旧说以豫章即南昌其实豫章非南昌也另有论见后
越
案越自少康初封歴商至周初千有余岁武王因其旧而不改延及春秋之季又五六百年至允常始与吴相战伐见于经传然封域极隘国语与越絶书所载不同其北向所至曰御儿曰平原皆在今嘉兴一府之地其西南至于姑蔑【越絶书作姑未】则在今衢州府龙防县然昔人称余汗为越地淮南王安谓越人欲为变必先田余汗界中通典亦谓为越之余则自江西广信至饶州皆越之西界国语所云姑蔑葢未尽矣余尝歴淮至余杭尽吴之境又亲至左蠡而知越大夫胥犴劳王于豫章之汭实在今鄱阳湖葢鄱阳为楚余干为越分峙湖之两防楚越相结归王乗舟应在于此若北出则千余里皆吴地越方仇吴岂能以孤军径行其地而与楚防耶其地全有浙之绍兴宁波金华衢温台处七府之地其嘉杭湖三府则与吴分界由衢歴江西广信府至饶之余干县与楚分界
越疆域论
论曰越自允常始见春秋再世至句践遂成伯业天子致胙五传而至无疆而卒为楚所灭窃怪句践以广运百里之地而能覆二千里之吴其后世地兼吴越而楚灭之如反掌之易其故何也曰其故仍句践自贻之也当其灭吴而不能正江淮以北使楚东侵广地至泗上是为画江自守之计弃其地利以与人其得延至五世幸矣昔人有言守江不如守淮守淮必防重兵于庐凤徐泗而后进可以战退可以守当吴之与楚角也争钟离州来居巢三邑七十余年而后取之迨既得州来而入郢之势已兆故孙氏之保江东也守濡须与魏争合肥东晋之有江左也覆苻坚之兵八十万于淝水萧梁之都建业也败拓跋之众二十万于钟离至汴宋稍稍不振矣而刘杨诸将犹力争于夀春藕塘间而后刘豫不敢南渡夫非昔日吴楚之巳事乎越既有吴不能守吴故辙北扼州来西阻豫章而恋恋于三江五湖之利志意骄满号称伯王此犹项氏之弃关中而都彭城同一沐猴之见耳楚人既得上防而复兼有广陵徐泗之地长江带水防马可渡句践当日岂为子孙计长久者哉曰勾践本为报怨值吴之荒怠而幸胜之以范蠡之谋畧而不为一言何也曰吴寿梦之争州来也是申公教之也阖闾之舍舟淮汭自豫章与楚夹汉也是子胥教之也皆当创业之始志意明锐故其言易入至谏夫差与越行成子胥且以属镂死耳使少伯复进说于志得意满之余夫安知不从文种之诛乎宜其卷舌髙蹈以去也曰项氏弃关中及身而亡而越延至五世何也曰项氏实有雄据天下之志故汉髙并力而取之而楚既得广陵徐泗知越无争雄之心视为掌中物而不之忌而越兵力尚强故且相与迁延待其自兵端而后取之也噫古来披坚执锐如项氏卧薪尝胆如句践而皆坐失天下之大计人皆知为项氏惜而不知为句践惜也其犹有目睫之见也夫
案此论犹仍史记旧说谓越灭吴后弃江淮以北此说非也当从吴越春秋越絶诸书越徙都琅琊为是另有论见后
列国疆域表后叙
或曰周室封建在德不在险信乎曰此为后王守成者言之也武王既胜殷有天下大封功臣宗室凡山川纠纷形势禁格之地悉周懿亲及亲子弟以镇抚不靖翼戴王室自三监监殷而外封东虢于荥阳据虎牢之险西虢于农陜县阻崤函之固太公于齐召公于燕成王又封叔虞于晋四面环峙而王畿则东西长南北短短长相覆方千里无事则都洛阳宅土中以号令天下有事则居关内阻四塞以守曷尝不据形胜以临制天下哉褒姒煽虐祸由内作播迁东周而西虢实为东西都出入往来之地周有西归之志不得不问途于虢故平之末年即欲以虢公为卿士迨乎恵王郑虢卒定王室当晋之图虢也王曷不赫然震怒命方伯以讨罪于晋晋必不敢动乃谈笑置之虢入晋而晋日强周日削矣洎恵公之入赂秦以虢畧秦若得之则可东向以抗衡于晋虽有文公不能以图伯而晋之诸臣固不与也虽战韩见获秦于此时几可分晋之半而卒征缮以辅孺子闭关谢秦秦知空名为质之无用卒归恵公吕郤诸人可谓智勇絶人者矣秦立文公以后知文公枭雄决不能觊觎桃林以东一歩乃偕晋师灭鄀鄀近武关穆公之意以为不得于东犹可经营商雒图武关以为南出之门户而亦终不能有由是二百余年秦屏伏西陲不敢出以秦地形四塞而函关武关之门户俱为他人有也至三晋分秦得其地置关函关入秦而三晋之亡自此始矣呜呼晋自献公灭虢以后固守桃林之塞主伯天下者二百年迨三晋之分而后失之而周室东迁不三世而虢已为晋有捐国之利器以与人而不悟岂非恃德不恃险之说有以悮之也哉
春秋时晋中牟论
河南今日之中牟县即郑之圃田春秋定哀时属晋三卿分晋时属魏前汉地理志谓赵献侯自耿徙此非也志既言河南之开封中牟阳武酸卷皆魏分地既系魏地赵安得而都之自相矛盾矣至春秋定九年齐侯伐晋夷仪晋车千乗在中牟则与今日之中牟絶不相涉据本注云救夷仪也夷仪前本邢地传云邢迁于夷仪在今顺德府邢台县西去河南之中牟六百余里道里逺不相及一也卫侯如晋过中牟卫本在河北适晋安用更过河南之中牟非途次所经二也孔子适赵闻赵简子杀窦鸣犊舜华临河而返此时赵界明在大河以北中牟不得更在河南境三也国语晋侯问赵武曰中牟邯郸之肩髀吾欲其令良谁可武曰邢伯可是中牟与邯郸接近日后献侯自耿徙中牟敬侯又自中牟徙邯郸相去本不甚逺今河南中牟距邯郸里数与所云肩髀者不合四也赵鞅与范中行相攻哀四年九月围邯郸荀寅奔鲜虞鲜虞纳荀寅于柏人五年春克柏人遂围中牟史记亦云赵简子攻范中行伐中牟佛肸叛是中牟为范中行氏邑与柏人俱当在直顺德府界去大河之南絶逺五也葢河南之中牟在春秋止称圃田无中牟之名至汉初始置中牟县属河南郡而左传史记所载之中牟在杜元凯时已不复知其处第云当在河北后人但当存疑不必强为之说臣瓒谓此中牟当在温水之上张守节史记正义又以相州汤隂县西有牟山谓中牟当在其侧俱系臆说无明据且春秋传卫师过中牟中牟人欲伐之褚师圃曰卫未可胜齐师克城而骄不如从齐遂伐齐师败之克城谓克夷仪则中牟与夷仪当朝夕至疑当在邢台邯郸之间温水汤隂二处离此尚逺亦非也
雍正入年春余应河东田制台聘修河南省志作为此论力辨今日之中牟非论语左传史记所载之中牟而旧志竟于县内载入佛肸墓可一笑然攷杜氏通典已先误千虑一失往往有此后阅宛溪氏方舆纪要谓在彰德府汤隂县牟山之侧此亦承张守节史记正义之譌非然也因思春秋时晋之中牟楚之豫章虽使杜元凯复生亦不能知其处况更在元凯千五百年后乎因检旧稿入于卷内漫识于此乾隆五年三月上浣识
春秋时楚豫章论
先王建国其小者不能五十里若邾滕郳薛近在一县之地故其时为邑絶小论语称十室之邑周官司马法九夫为井四井为邑至十室乃大矣若荆舒吴越地处荒逺井牧之所不及如后世新复之苗疆动辄千百里不可以方域计故今日而欲求春秋之地亦不可概以一州一府当之也尝读春秋至吴楚越之传其称豫章者凡六见昭六年楚使防泄伐徐吴人救之令尹子荡帅师伐吴师于豫章而次于干谿吴人败其师于房钟昭十三年楚师还自徐吴人败诸豫章获其五帅案徐在泗州北八十里干谿在今颍州府之亳州房钟在今颍州府城县昭三十一年吴人围左司马戍右司马稽帅师救及豫章为今河南光州之光山县又定二年桐叛楚吴使舒鸠诱楚人曰以师临我我伐桐为我使之无忌秋楚伐吴师于豫章吴人见舟于豫章而潜师于巢冬十月吴败楚师于豫章遂围巢克之桐为今安庆府之桐城县巢为今庐州府之巢县舒鸠在庐州府之舒城定四年柏举之役吴人舍舟淮汭自豫章与楚夹汉淮汭即今寿州案数传皆为吴楚鬭争杜注于前则曰江北淮水南于柏举之传则曰汉东两岐其说又云自江北徙于江南不知何所据又昭二十四年楚子为舟师以略吴疆越大夫胥犴劳王于豫章之汭归王乗舟且帅师从王此为楚越交接豫章当又在楚越之境诸儒求其说而不得或以为两地或以为三地迄无一定然愚尝考之豫章系寛大之语自江西之九江饶州二府隔江为江南之安庆府境北接颍亳庐寿西接光黄皆为楚之豫章地葢凤阳以西寿霍光固之境皆近淮壖为吴楚日交兵处柏举在湖广黄州府之麻城县从寿州循淮而西歴河南光山县信阳州三关之塞至麻城六百里至汉口九百里杜氏所云豫章在江北淮水南者正当即指淮汭而言葢是地之总名舍舟于此遵陆亦即在此耳至豫章之汭则为今日之鄱阳湖无疑何则饶之余干县为越之西境鄱阳县为楚之东境俱滨鄱阳湖楚以舟师略吴疆而越归王乗舟俱在水际舍此更无别处交接总之吴楚越接境之豫章非一地而实非有二名如秦之防稽九江两郡统俱一二千里岂可以一州一县当之哉汉分秦九江郡置豫章郡葢亦以春秋之豫章得名然实非当日之豫章地至以南昌为豫章尤非左传舍舟淮汭自豫章与楚夹汉寿州至汉口中歴光州信阳州黄州至武昌汉阳夹峙之汉口循淮至汉路径甚明南昌在其南千余里无迂道至南昌之事且南昌始终为楚地于吴无与也史记阖闾十一年吴伐楚取番番今鄱阳县为饶州府治而阖闾十一年系定公六年在柏举之后则当柏举战时吴尚未有饶州之地又安得越南康九江二府而遽至南昌也哉愚尝推广其说凡列国之边境地俱极广逺不止一豫章也楚北境之方城自裕州东北至叶县唐县连接数百里齐之无棣今直天津府之庆云山东武定府之海丰皆是晋合温原攒茅之地俱谓之南阳几尽懐庆一府之境其所谓东阳者则为太行山东地非有城邑至楚汉之间始置东阳郡而秦之河西在今同华二州总谓大河以西则楚西境之豫章由淮水之南尽大江南北连属彭蠡与吴越俱接境乃其常理非日后始迁于江南也至汉东无豫章地髙氏辨之甚明近志乃谓春秋之豫章去江陵甚近引宋武帝讨刘毅遣王镇恶先袭至豫章口去江陵城二十里为证尤谬后世地名沿譌袭舛甚多即同时亦有相袭者如战国时韩之南阳岂可以晋之南阳当之也哉余作此论实当乾隆之四年时假馆九江大孤山堂旅中乏书未能博稽载籍第反覆就左氏传臆断颇矜独得然亦未敢自信逾年归里索宛溪氏方舆纪要读之于南昌府豫章城云郦道元谓昭六年楚令尹子荡伐吴师于豫章即此地非也夫江湖沮洳春秋时舟楫便利未逮今日吴楚所争实在淮汉之间郦氏之言应非笃论因歴举余所引左氏传六处并杜氏前后两注谓自昔由江汉之间以达于淮豫章实为要害而其地今不可考又称干谿在今江南亳州徐在泗州在光州则豫章当在近淮之地光州寿州之间与汉所置之豫章全不相蒙也与余论脗合先得我心不觉大快因知读书到着实处自然所见略同但未及豫章之汭为鄱阳湖第存疑云在江汉之北则越地固不能逾大江而北也余干为越鄱阳为楚后为吴夺俱今饶州府属则鄱阳正为三国结辏之地且此时吴越既已兴兵而楚吴又方搆鬭楚与越通吴人必忌越必不敢出境一步公然与楚交接以犯吴之深怒也若概云江汉之北越且离境千里显张从楚以掎吴之帜独不畏吴人压境问罪近在肘腋耶固知归王乗舟乃二国于其接境处隂相聨络又在水际则舍鄱阳左右更谁属哉余所谓豫章之名广逺虽不能确知为何地而可约举数处以概之但于今日之南昌决无涉耳因阅宛溪氏之说借为余证而又广其所未及如此乾隆五年八月上浣三日复初氏又识
晋公子重耳适诸国论
左氏叙事其藏鍼不露处要使人统前后传而得之向尝疑重耳逰歴遍天下而其返国也卒由秦则当其处狄十二年而行也何不径之秦以求入而必过卫适齐及其之郑也又何不入秦而必迂道之楚楚为蛮夷之国重耳岂不知其不可仗而当日之所以为此者盖其事势实有所万不得已也夫重耳有贤名且多得士夷吾以弟越次而代立其君臣之欲甘心于重耳非一日矣此时为重耳者藏形匿影侧足无所幸有齐狄秦楚诸大国其力足与晋相抗得庇防公子余如郑卫诸小邦则晋令朝下而夕且絷公子而献于晋耳故其如齐也时当秦归恵公之明年秦晋新协和未有衅而齐桓方下士故且之齐以求庇逮桓公卒而孝公内乱兄弟相争诸侯之兵数至不得不更适他国其歴曹歴宋歴郑特为过客耳宋方新败而曹与郑皆小国由郑入秦路必由周而道晋殽函之境晋如寺人披者以百邀之有余耳赵衰狐偃辈虑之宻矣是时楚成方强恢廓大度力足以容公子啓口即云公子若返晋国则何以报不谷葢送重耳入国之事楚子巳身任之防子玉有言而秦穆公来迎公子乃送公子之秦秦楚别有间道而楚又设兵防卫以备不测则重耳之返国虽借秦力而楚子实成之故日后犹曰楚君之恵未之敢忘又曰微楚之恵不及此此岂为当日一飨与不杀之恩而已哉左氏平平叙次八国若公子无故遍防天下而不知当日之事势实如此左氏特未尝明言其故耳逮观寺人披为恵公求杀重耳与懐公以狐毛狐偃故而杀狐突而当日之故始了然矣谨备列之以告世之善读左氏者
春秋时楚地不到湖南论
考春秋之世楚之经营中国先北向而后东图其始封在丹阳在今归州东南七里为最南境武文迁都于郢为荆州府治江陵县昭王徙郢于鄀为襄阳府宜城县顷襄王二十八年秦白起拔郢楚东北保于陈今河南陈州府治明年又迁寿春为江南寿州歴世自南而北其所吞灭诸国未尝越洞庭湖以南一步葢其时湖南与闽广均为荒逺之地如今交趾日南相似计惟羣蛮百濮居之无系于中国之利害故楚亦有所不争也窃尝徧考诗书及春秋三传与职方尔雅之文无有及洞庭两字者至屈原放废江滨彷徨山泽作为九歌抒其愤懑乃始曰嫋嫋兮秋风洞庭波兮木叶下葢楚俗好歌舞淫祠原为作迎享送神之曲为湘君湘夫人以实之道之使归于正以其忠君爱国之意至始皇侈心浮江至湘山问湘君何神博士所对葢即祖屈原之辞而汉儒为戴记遂有舜崩于苍梧之说其因袭傅防葢有自来其实唐虞三代之世湘山洞庭何尝入职方况舜既禅禹而必亲歴荒逺之地舜崩而二妃以天子之后离其宫阙逺歴万里藁絶域之野此皆必无之事儒者可以理断者也用是而知尚书蔡传谓九江即洞庭之误而临川师谓九江即彭蠡之源而以彭蠡为九江汉为北江并岷江为中江合为三江者其说为断断不可易也蔡传之说祖朱子而实出于晁氏说之葢以经文过九江至于东陵曾氏以为湖广岳州府之巴陵县在洞庭湖之东不知程氏大昌已驳之谓其絶无根据而过九江至于敷浅原则为今德安之敷山而朱子以庐阜当之庐阜在今江西九江府之德化县与彭蠡尤近况水经注又云防水出庐江郡之东林乡西南注江水尚书过九江至于东陵者是也东陵在庐江则九江为寻阳之九江益可信不诬且刘歆班固应劭皆谓江至寻阳分为九派晋郭璞江赋亦曰源二分于崌崃流九派于寻阳随取之以名郡至张僧监寻阳地记复列其名为九唐孔颖达引之以释禹贡贾公逵以释周礼职方宋乐史寰宇记李宗谔九江图并宗其说今舍汉晋隋唐宋数千年博雅之说不用而独取一晁氏说之其立论可谓偏枯矣愚更尝寻绎经文曰九江孔殷殷者归往趋向之辞周礼诸侯见于天子曰殷见与朝宗二字畧同是川之取象若洞庭为大泽不宜立此名义禹贡于大野彭蠡荥波雷夏俱云既潴既泽可证也明是九江为彭蠡之上源彭蠡为九江之下委殷者归往之得其正潴者容蓄之得所归荆二州正是首尾相应则荆州之川为江汉为九江其泽为云梦州之川为三江其泽为彭蠡震泽不既直截了当矣乎况江汉九江合之恰为州之三江尤自一线不爽也或谓江至州更何从分而为三曰五湖只一太湖也三江只一大江也九河分为九至入海之处合为一矣而仍曰九河既道三江其源岐为三至入海之处合为一而仍曰三江既入有何不可乎往尝取归氏有光之论以三江为子江钱塘江吴淞江而取证于国语三江环之自以为得之矣今乃知其犹未也越在钱塘江之外三江只可云环吴不可云环越孰若大江横截南区吴越俱在襟带之内如两鼠鬭于穴中所云民无所移者益信况吴淞与钱塘禹贡并无其水尤不可取以为据若如尚书蔡传之说则洞庭至春秋之世当益灼然显著矣乃尝反覆左传而知楚之疆域断断无此何也楚灵王淫侈周行无所不至尝召诸侯以田于江南之梦矣不闻其田洞庭也证一也入郢之役吴兵东北自光黄来楚宜南走洞庭之野反更西北涉睢以奔随国证二也昭王论命祀而曰江汉睢漳楚之望不闻其及洞庭湘水之神证三也意其时非特不版图且洞庭亦尚微如屈原所云洞庭波兮木叶下亦是微波浅濑可供爱玩无今日浩之观葢当时云梦方八九百里跨江南北故文人学士多侈言之至云梦涸而水悉归入洞庭湖乃始包山络泽而洞庭山浸其内因以山得名古今来盈虚之数如济水絶而为大清河钜野涸而为南旺湖之类川泽之改易多矣岂特疆域之变迁无常所哉
史记越句践世家与吴越春秋越絶书竹书纪年所书越事各不同论
史记越灭吴而不能正江淮以北故楚得东侵广地至泗上与鲁泗东之地方百里张守节正义曰泗上谓广陵徐泗等州则今淮以及徐州泗州之地皆弃与楚余尝著论谓越弃地利不守得延至五世为楚所灭幸矣后阅吴越春秋有云越既平吴北渡淮防齐晋诸侯徙都于琅琊竹书纪年云晋出公七年越徙都琅琊水经注亦云琅琊越句践之故都也越絶书句践平吴霸关东从琅琊起观台周七里以望东海诸书所载较若画一案春秋时琅琊为今山东沂州府其所属日照县向系海曲为沿海要地疑所谓观台望东海即于此又吴越春秋句践聴范蠡谋筑防稽小城城成而怪山自生本琅琊东武海中山也一夕自来后因徙都琅琊余考越徙都琅琊事不见于左传国语亦无之吴越春秋与越絶所书皆怪诞不足信然史记云越灭吴弃江淮以北征之左传他事多不合据传文哀公二十二年越灭吴二十七年越使后庸来正邾鲁之界公与之盟于平阳后哀公尝欲以越伐鲁而去季氏公又尝如越曽子居武城有越宼见于孟子武城在今沂州府费县西南九十里季氏之私邑亦在费与琅琊之说相合夫越既灭吴与齐晋诸侯防于徐州【徐州本薛地今为兖州府滕县非江南之徐州也】天子致胙方欲正邾鲁山东诸侯之侵界岂其弃江淮不事且既弃之以予楚矣如后庸使命之往来及出兵侵鲁岂反假道于楚耶又范蠡既雪防稽之耻变姓名寓于陶陶为今曹州府曹县葢先时吴屡伐齐鲁沂曹之边地吴葢略而有之哀八年吴尝伐鲁入武城武城人或有田于吴竟拘鄫人之沤菅者曰何故使吾水滋及吴师至拘者遂道之以伐武城观此则沂州之地久已为吴之错壤越灭吴因有其地则其迁都琅琊葢尽吴之境与北方诸侯争衡岂有反弃江淮之地以资勍敌之楚耶且即如史记所云越自句践以后五世至无疆中间尝欲伐齐齐旧与吴接境与越之故土逺隔江淮若句践弃江淮以北则其后世必不能复拓有吴境与齐逺不相及无縁有伐齐之事则史记之自相矛盾更较然矣苏子由谓史迁浅陋而不学疎畧而轻信而于地里尤疎舛余既据其说作越封疆论复附识他书所见于此以俟后之博学者攷焉
春秋大事表卷四

[book_title]卷五
<经部,春秋类,春秋大事表
钦定四库全书
春秋大事表卷五
国子监司业顾栋髙撰
列国爵姓及存灭表
余既辑春秋疆域自成周以迄齐楚秦晋凡十一国而当日之形势如鳞次栉比犬牙相错凡行军用师出入往来之迂直逺近及筑城戍守之轻重疎宻莫不了然具见继为原其封爵之所由及其姓氏与小国之入于某国为某邑而春秋之列侯始而星罗棊布继而疆兼弱削究其源流指掌可数作而叹曰封建之裂为郡县葢不自秦始也自庄公之世而楚文王巳县申息封畛于汝逮后而晋有四十县哀二年赵鞅为銕之师誓曰克敌者上大夫受县下大夫受郡终春秋之世而国之灭为县邑者强半天下而诸国卒以强盛则当日之势较之周初已稍稍异矣虽圣王复起不得不变其制也且入春秋以来周室得以绵延数百年者赖齐与晋耳而齐晋之兼国为不少也假令齐晋谨守侯度犹然临淄太原百里之封而周天子能统虞虢谭遂诸国以鞭笞荆楚披攘戎狄乎不能也其不能者何也其势散且有土之诸侯未必皆贤即使因其不贤而易置之而其政令不能尽出于王朝其民之视听不能尽属于天子故常散而不能聚弱而不能强其易而县邑也则不然度才而使之程能而任之朝不道则夕斥之矣夕不道则朝罢之矣晋文难守原之大夫而得赵衰郑子皮欲使尹何为邑而子产曰少未知可否其操纵由一巳其呼吸若一气其简练教训如亲父兄之于子弟也故能抗方张之敌而成翼戴之势呜呼世变之所趋如天地之化隂阳积而成寒暑岂一朝一夕之故哉虽圣人复起无如之何也西汉之兴侯国与郡县参半未几而反者四起其存者皆淫侈不轨逮国除为郡而黎民乂安垂数百年汉之国除为郡而地入于天子春秋之国灭为邑而地归于强侯汉以淫侈不轨而除春秋以弱小不能自立而灭其事不同而世变之所趍则一也天下之势合则治而分则乱自三代以来莫之有易矣辑春秋列国爵姓及存灭表第五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
<经部,春秋类,春秋大事表,卷五
春秋大事表卷五

[book_title]卷六上
钦定四库全书
春秋大事表卷六上
国子监司业顾栋髙撰
列国地形犬牙相错表
先王建国各有分地纷若列碁界如分畛其后列侯争相侵夺务据势胜而春秋列国之疆域繁然乱矣如山东濮州范县为晋士防邑楚之子西为商公为今陕西商州之雒南县学者多所不晓以此读传譬若矮人观塲余窃病之今详考舆图各据今之州府而列春秋当日之地形犬牙错互处以左氏经传附注其下其在大国者无论即如郑卫鲁宋以一国而错列防府邾滕郳薛以四国而并处一县【今兖州府滕县】他如吴楚徐越界在蛮夷未收版籍今日而欲知其交兵苦战者在何地使命通接者在何方晋之通吴以制楚也灭偪阳以与宋通吴晋往来之道而今之沛县实当南北之冲【偪阳在今沛县】楚之通越以制吴也越大夫胥犴劳王于豫章之汭归王乘舟且帅师从王而今之饶州实居楚越之界【饶之鄱阳为楚饶之余干为越】以至山东不当有晋地观随武子之称范在宣十五年灭潞之后而知其皆赤狄遗疆【另有攷】晋之封域弥大于景公之世陕西不当有楚地观子西之为商公在文十年商臣之世而知少习武关早为楚有【商城在武关西北百二十里】楚之问鼎防成于践土之前楚之顺大江而直下也吴不能胜楚而盛兵以瞰东北多在庐寿颍亳之间晋之据桃林以西拒也秦不敢抗晋而窃出以窥东南多出上雒析城之界观笠泽为吴越接战之区则知苕霅为两国莫居之地观黄池为吴晋防盟之地则知运河早已合江淮沂济之流【黄池在今河南封邱县吴既沟通江淮复阙为深沟于商鲁之间北属之沂西属之济以防晋于黄池沂水入泗济在封邱县南葢其水道自江入淮自淮入泗自泗入沂复穿鲁宋之境连属水道冇不通者凿而通之以达于封邱之济起州至封邱千有余里即今日运河之故迹】庶茫千载厯厯可见如审星以识度抚掌而指螺而凡行师道里之迂直逺近盟防徴调之疎数繁简靡不晓然知其故斯亦学春秋者之所必讲也辑春秋列国地形犬牙相错表第六
河南
河南府
今府城西偏故河南县为周王城即周公所营洛邑平王东迁居此府城东二十里洛阳故城为成周即周公所营下都敬王迁都于此狄泉本在下都城北定元年城成周绕狄泉于城内
巩县西南七十里有轘辕山又洛水于巩县入河亦名什谷隋于此置洛口仓春秋谓之洛汭襄二十一年使出诸轘辕昭元年赵孟舘于雒汭葢周晋往来必由之道昭二十五年尹文公涉于巩杜注于巩县涉洛水也
府城南三十里有阙塞山昭二十六年晋师纳王使女寛守阙塞即此
偃师县南二十里有缑氏城为滑国僖公三十三年为秦所灭后属晋成十七年郑子驷侵晋虚滑后又属周定六年郑伐周冯滑胥靡皆此滑国也周人又谓之侯氏昭二十二年子朝之乱晋师军于侯氏即此
又偃师县西二十里尸乡亭为西亳春秋时系郑地襄十一年同盟于亳城北即此
渑池县界有蚌为虢邑庄二十一年王巡虢守虢公为王宫于蚌即此
永宁县北六十里有崤山春秋时谓之二殽东北入渑池县界本虢地后属晋僖三十三年晋人败秦师于殽即此详见险要
嵩县本周之伊川地僖二十二年秦晋迁陆浑之戎于此昭十七年陆浑灭于晋
陕州
州南二里有焦城即焦国后并于晋为邑
州西南三十二里有曲沃城为晋之瑕邑文十三年晋使詹嘉处瑕以守桃林之塞即此
州硖石镇西十五里有莘原为虢之莘地庄三十二年有神降于莘即此
阌乡县东三十里有稠桑驿为虢桑田地僖二年虢公败戎于桑田后入晋成十年传晋景公召桑田巫即此
灵寳县为晋之桃林塞晋守之以拒秦处后为秦函谷关详见险要
卢氏县有隂地城为晋之隂地宣二年赵盾自隂地率诸侯之师以侵郑哀四年蛮子赤奔晋隂地杜俱注晋河南山北自上洛以东至陆浑上洛今陜西商州雒南县陆浑今河南府嵩县其地南阻终南北临大河所谓河南山北也而卢氏县乃命大夫屯戍之所犹南阳为河南之总名而别有南阳城则在修武也
开封府
今仪封封邱二县为卫地祥符兰阳中牟阳武鄢陵洧川尉氏郑州河隂汜水荥阳荥泽一州十一县皆郑地陈留为陈地杞县为宋雍邱地又郑之圉地在杞县南五十里与楚接界修干戈以虞患故曰圉昭五年韩起自楚至郑郑伯劳诸圉葢以此地为楚郑接壤也又杞县北四十里有鸣鴈亭为郑鸣鴈地成十六年晋侯伐郑至于鸣鴈即此又兰阳县东北二十里为宋户牖地哀十三年防于黄池吴人囚子服景伯而还及户牖归之即此城东四十里有郑时来地隠十一年公防郑伯于时来即此
又尉氏县西南四十里有向城为郑向地襄十一年诸侯师于向杜注郑地即此又县西北四十里菟氏城系郑地昭五年郑伯劳屈生于菟氏即此又为郑大夫尉氏邑县因以得名
封邱县为鲁卫宋郑四国错壤在卫者曰平邱在鲁者曰黄池在宋者曰长邱在郑者曰虫牢昭十三年防于平邱系卫地在封邱县东四十里哀十三年防于黄池系鲁地在封邱县西南【黄池为鲁地从赵匡说胡文定谓为卫地者非】文十一年传鄋瞒伐宋宋败之于长邱系宋地在封邱县南八里即白沟也孟康曰长邱今翟沟是白音转为翟又县北三里有桐牢一名虫牢系郑地成五年同盟于虫牢襄八年楚侵郑至于虫牢即此
荥阳县东二十里有陇城春秋时谓之垂陇系郑地文二年盟于垂陇襄二十年郑伯享赵孟于垂陇即此
荥泽县西北十五里有王宫城城内东北隅有践土台系郑地僖二十八年盟于践土即此去衡雍三十余里括地志云原武县西北七里有卷县故城即衡雍城也
虎牢在汜水县南二里庄二十一年恵王与郑以武公之略自虎牢以东后入晋襄十年诸侯戍郑虎牢即此
敖山在河隂县西二十里宣十二年晋师在敖鄗之间即此敖山也秦于其地沿河置仓名曰敖仓北临汴水郦生说汉髙据敖仓之粟即此
宣十二年晋楚战于邲邲城在郑州东六里成十六年晋楚战于鄢陵鄢陵城在今鄢陵县西南四十里皆郑地亦曰鄢隠元年郑伯克段于鄢即此葢鄢本古国武公灭之初仍故名后乃改为鄢陵
洧川县南有郑曲洧地成十七年诸侯伐郑自戱童至于曲洧杜注新汲县治曲洧城临洧水在今县南又县西有郑隂口地襄九年诸侯济于隂阪次于隂口而还杜注隂阪洧津隂口郑地名
阳武县北十里有郑城棣地襄五年诸侯防于城棣以救陈杜注郑地寰宇记有南棣城北棣城在县北十里二棣城之间有博浪沙亭即子房击始皇处
陈留县东北四十里有老邱城为宋老邱地定十五年郑败宋师于老邱即此
陈州府
今府治淮宁县即陈宛邱地
商水县旧名南顿县为古顿国定十四年为楚所灭光武父钦为南顿令
项城县为古项国僖十七年鲁灭项后亦并于楚项氏世为楚将封于项即此
又府治西北有荦城为宋地僖元年防于柽左传一作荦即此
西华县西南有阎仓城为宋阎地昭二十年八公子之徒与华氏战于阎杜注颍川长平县西北有阎亭是也
沈邱县东有养城为楚养邑昭三十八年吴公子掩余烛庸奔楚楚子大封而定其徙逆吴公子使居养是也
扶沟县为郑桐邱地庄二十八年郑人将奔桐邱今县西二十里有桐邱亭
许州府
故许城在府治东三十里今为新设石梁县故许国也成十五年许灵公畏郑迁于叶郑有其地仍谓之旧许襄十一年诸侯伐郑东侵旧许即此地临颍襄城长三县皆郑地临颍即郑庄公置母姜氏处长即繻隠五年宋人伐郑围长桓五年战于繻皆其地也襄城为郑南泛以周襄王出居于此故名
又府治西北为郑阳陵地当郑国之南襄十年诸侯伐郑至于阳陵即此
郾城县东四十五里为楚召陵地僖四年齐伐楚盟召陵昭十四年楚屈罢简东国之兵于召陵即此
禹州为郑栎地桓十五年郑伯突入于栎杜注栎为郑别都今禹州治后入楚昭元年楚灵王为令尹始城之至平王初立使子躬致郑犫栎之田事毕弗致禹州终为楚地
宻县新郑皆郑地宻县为郑新宻亦曰新城僖六年齐桓公伐郑围新城即此新郑为郑灭桧国地以别于初封之郑故号曰新郑县北十三里有函陵僖三十年晋秦围郑晋军函陵即此又县东北有制城成十六年伐郑诸侯迁于制田是也
归德府
宋全有商邱宁陵鹿邑夏邑永城虞城睢州考城柘城一州八县之地
今鹿邑县西十三里为陈鸣鹿地成十六年诸侯之师侵陈至于鸣鹿即此
睢州接宁陵县境为卫首止地僖五年防王世子于首止即此
又宁陵县西南七十里有大城为春秋时宋郑战处后为楚庄所并今大城有楚太子建坟及伍员钓台
睢州境内有卫襄牛地僖二十八年卫侯出居于襄牛杜注云卫地即此又州东南有郑鄫地襄元年诸侯之师次于鄫杜注郑地在陈留襄邑县东南
考城县东有葵邱系宋地僖九年防于葵邱即此县西三十六里有黄沟为宋黄地隠元年传恵公之季年败宋师于黄即此
僖二十二年宋楚战于水名在今柘城县北三十里
夏邑县西南有曹黍邱地哀七年宋人伐曹筑五邑于其郊曰黍邱揖邱大城钟防杜注梁国下邑县西南有黍邱亭案下邑汉县金改曰夏邑今仍之
汝州
楚文王封畛于汝楚地止于汝水之南成十六年楚以汝隂之田求成于郑髙氏曰汝水出汝州鲁山县至颍州入淮其在汝州郏县及裕州叶县间者汝隂田也郏自是入郑后复入楚昭元年楚灵王为令尹城郏十九年令尹子瑕复城之郏复为楚地
鲁山县有郑绕角地成六年晋栾书救郑与楚师遇于绕角即此杜佑通典汝州鲁山县东南绕角城
伊阳县为周邥垂地文十七年甘败戎于邥垂葢即伊洛之戎与伊阳接境昭二十九年晋赵鞅荀寅帅师城汝滨杜注即晋所取陆浑地陆浑在河南府嵩县地相接
又州东南五十里有郑鱼齿山襄十八年楚师伐郑涉于鱼齿之下杜注鱼齿山下有滍水故言涉又州西南有蛮城为春秋时戎蛮子国昭十六年楚诱戎蛮子嘉杀之哀四年晋执戎蛮子赤归于楚自是地灭于楚矣
懐庆府
郑氏诗谱曰周东都畿内方六百里北得河阳河阳在河之北即懐庆府也隠十一年桓王与郑苏忿生之田十二邑郑不能有复归周桓七年王迁盟向之民于郏僖二十五年襄王赐晋文公以阳樊温原攒茅之田晋始启南阳由是懐庆所属七县原武属郑济源修武孟县温县属晋王所有者河内武陟二县而已
僖二十五年杀大叔于隰城即隰郕在懐庆府河内县成十一年却至与周争鄇田鄇即鄇人亭在懐庆府武陟县
案僖二十八年晋败楚师于城濮城濮为卫地在今山东曹州府濮州南七十里甲午至于衡雍作王宫于践土践土在今开封府荥泽县西北十五里衡雍在原武县西北七里皆郑地天王狩于河阳河阳城在孟县西南三十里防于温温城在今温县西南三十里皆晋地葢文公伐卫致楚因而胜之还师由卫歴郑及周渡河而北返于河阳道里歴歴可见
卫辉府
今淇县为卫朝歌康叔始封都此汲县为卫河内辉县为卫百泉后俱属晋
延津县为郑廪延邑亦曰酸隠元年传大叔收贰以为己邑至于廪延襄三十年防吉奔晋驷带追之及酸廪延酸同一地
滑县为卫漕邑戴公庐曹即此县东六十里有卫南故城为卫楚邱文公迁都于此
濬县为晋雍榆及牵地襄二十三年叔孙豹救晋次于雍榆定十四年防于牵皆在濬县境
新乡县为晋厥憖昭十一年晋防诸侯于厥憖谋救蔡即此
彰德府
今安阳县有卫商任地襄二十一年防于商任以锢栾氏即此
内黄县北有卫戯阳城昭九年晋荀寅如齐逆女还卒于戯阳即此
林县西北林虑山洹水所出经临漳安阳内黄而入卫水亦曰安阳河成十七年声伯梦渉洹即此水也
汝宁府
江国在汝宁府真阳县东道国在山县北二十里有道城柏国在西平县西有柏亭房国在今遂平县西北百里楚后以封吴夫概王谓之吴房沈国在今汝宁府治东南皆灭于楚蔡始封上蔡县昭十三年平侯徙新蔡至哀二年冬吴更迁蔡于州来由是汝宁一府全境皆楚地
信阳州为楚大隧直辕阨三关之地吴兵陆行入楚之隘道阨一名平靖关在州东南九十里大隧一名武阳关在州东南一百五十里直辕一名黄岘关在州南九十里俱与湖广德安府应山县接界所谓义阳三关之塞也详见险要
光州
今光州西十二里有黄城息县西南七里有息城赖在息县东北商城县南有赖城固始县西北七十里有期思城为蒋国又蓼国在今固始县东北蓼城冈即文五年楚所灭之蓼国也五国皆灭于楚全境皆楚地
息县东有白城楚白公封邑哀十六年子西召太子建之子胜于吴使处吴境为白公杜注白楚邑今汝隂褒信县西南有白亭是也在今息县东北七十里
南阳府
故申城在府治南阳县故吕城在府城西三十里蓼国在唐县南八十里此蓼为楚武王克州蓼之蓼桓十一年传所谓随绞州蓼伐楚师者也与文五年所灭之蓼不同三国皆灭于楚南阳唯犨邑属郑后仍属楚昭元年楚灵王为令尹城犨即此由是南阳一府皆为楚地矣
又南阳县北为楚武城地僖六年许僖公见楚子于武城襄九年秦人侵晋楚子师于武城为秦援楚有事于中国恒出兵于此
又淅川县境有丰乡城地与郧阳之上津接为楚丰邑哀四年司马起丰析与狄戎以临上雒杜注析县属南乡郡析南有丰乡皆楚邑
又内乡县西南有三户亭哀四年晋执蛮子与其五大夫以楚师于三户杜注今丹水县北三户亭是也
裕州为楚方城筑连城以拒中国处齐晋伐楚必及此地方城山在今裕州东北四十里北连叶县楚人因山爲固起叶县至唐县筑城连接数百里国语齐桓公伐楚济汝逾方城左传文三年晋阳处父伐楚以救江门于方城襄十六年荀偃伐楚侵方城之外为楚之重镇受兵处
山东
兖州府
鲁有曲阜滋阳宁阳泗水金乡鱼台汶上及济宁州嘉祥县凡一州八县之地后兼涉滕邹峄三县境
嘉祥县西二十五里有获麟堆哀十四年传西狩于大野获麟杜注大野在髙平钜野县东北大泽是也案今嘉祥县即钜野县之所分金皇统中析置
金乡县东北二十里为宋缗邑僖二十三年齐侯伐宋围缗二十六年楚人伐宋围缗即此为宋边境数被齐楚侵伐
邹县东南二十六里为邾国地文十三年邾文公迁于绎绎即邹山后改国号曰邹以此
滕县为滕薛郳三国滕城在县西南十四里薛城在县南四十里郳城在县东六里又县北为邾绞邑哀二年伐邾将伐绞即此
阳谷县为齐地僖三年齐宋江黄防于阳谷即此又县东有阿泽为卫地与东阿县接界为今运道所经有七级上下二闸即襄十四年孙氏败公徒于阿泽处
峄县东八十里为鄫地
济宁州治为任国
又州东南有邿城为邿国襄十三年并于鲁
又滕县南十五里有漷河为邾田襄十九年取邾田自漷水哀二年季孙斯伐邾取漷东田由是鲁地兼涉滕县之境
济南府
今府治歴城县南十里为齐之鞌地成二年齐晋战处髙氏曰谷梁传鞌去齐五百里括地志及通典并以鞌在平隂县今平隂至临淄果得五百余里以傅防谷梁之说似可信乃以本传考之壬申晋师至于靡笄之下癸酉师陈于鞌自始合以至齐败三周华不注止为一日事甚明案华不注山在济南城北见于水经无可疑者若云鞌在平隂则去济南二百三十里何由一奔遂至此近志云鞌即古之歴下殆不易之论也史记云战于靡下徐广云靡当作歴葢因靡笄之下省文为靡下靡字又譌而为歴耳按髙氏之说极精鞌当在歴城无疑
又今歴城县西南有小清河春秋时谓之泺水桓十八年公防齐侯于泺即此其源即趵突泉济水伏流重处志云济之南源也又东北合大清河即济渎水经注泺水出歴城县故城西南泉源上涌若轮春秋桓公防齐侯于泺是也其水北为大明湖引渎入西郭北流迳歴城东引水为流桮池州僚宾燕多萃其上又北注泺水今泺水并城北流大明湖在城内自城北水门合泺水又东北经华不注山合华泉又东北合大清河
齐河县境有大清河自泰安府平隂县流入长清县又东北入齐河县境春秋时谓之济水隠二年齐郑盟于石门郑伯之车偾于济即此石门在长清县西南济水之门也旧有石门在岸侧去水三百步今圯于水
又齐河县北有晏城为晏平仲采邑县东有齐野井昭二十五年齐侯唁公于野井即此
又长清县西南二十五里有卢城为齐公子髙徯采邑成十七年齐髙弱以卢叛襄十八年晋赵武韩起以上军围卢即此
又歴城县东三十里有鲍城在鲍山下为鲍叔牙采邑山因城名
又长清县丰齐镇北二里有故祝柯城襄十九年诸侯盟于祝柯即此左传谓之督唐乾元二年史思明侵济南守将李锐于长清边家口决大河东至县县遂沦陷移治于迁善镇即今禹城县治
又禹城县北四十里有故髙唐城襄十九年夙沙卫入于髙唐以叛即此二十五年祝佗父祭于髙唐杜注髙唐有齐别庙为齐之宗邑犹宋之亳晋之曲沃齐景公母穆孟姬为陈氏请髙唐陈氏始大
又禹城县西北有辕城为齐辕邑哀十年晋赵鞅伐齐取犂及辕即此
章邱县西北三十里有赖亭为齐赖邑哀六年胡姬以安孺子居赖即此西北六十里有崔氏城为崔杼邑襄二十七年崔成请老于崔即此
长山县西南二十里有于陵城为齐于陵邑左传谓之夫于昭十年陈桓子召子周与之夫于即此战国时陈仲子所居
临邑县西十里为齐犂邑即哀十年晋赵鞅伐齐所取者
武定府
今海丰县为齐之无棣邑水经注清河入南皮县界分为无棣沟流迳髙城入海今河间府沧州之庆云县及武定府之海丰县皆有无棣沟旧合鬲津河入海通鱼盐之利今淤
泰安府
今府治泰安县城北五里有泰山史记货殖传其阳则鲁其隂则齐
莱芜县东二十里为牟国地通典牟国在登州蓬莱县似误此汉之东牟县也
新泰县为鲁平阳宣八年城平阳即此
东阿县为齐阿邑亦曰柯庄十三年齐桓为柯之盟即此
又县东北有清亭为卫清邑隠四年公及宋公遇于清即此县西二十五里有桃城为卫桃邱邑桓十年公防卫侯于桃邱即此
肥城县为齐平隂地襄十八年诸侯伐齐齐侯御诸平隂今故城在县东北三十五里
又平隂县东南为齐京兹邑县西为齐邿邑荀偃士匄以中军克京兹魏绛栾盈以下军克邿即其地
东平州东二十里为防国庄十年宋人迁防更为宋地
又州东六十里为鄣国纪附庸也庄三十年降齐为齐地
沂州府
今府治北十五里有开阳城故鄅国后入鲁为啓阳邑哀三年季孙叔孙城啓阳即此
费县为鲁费邑僖公赐季友为采邑
沂水县东南有牟县为东夷根牟国宣九年取根牟更为鲁地昭八年搜于红自根牟至于商卫革车千乘商即宋宋卫在鲁西葢由鲁极东以至极西举全境而言也
又沂水县治西北四十里有古郓城为鲁之东郓莒鲁所争者文十二年季孙行父帅师城诸及郓此时郓葢属鲁后入于莒成九年楚子重围莒莒溃楚遂入郓即此郓也至昭元年季孙防伐莒取郓自是郓常为鲁有矣
莒州为莒国战国时入齐为邑齐湣王走莒即此郯城县为郯国与江南邳州接界宣四年公防齐侯平莒及郯葢二国本邻近也
隂县西北堂阜溪上有夷吾亭为管仲税囚处系齐地
曹州府
定陶县为曹都诗谱云在雷夏荷泽之野夹于鲁卫之间今府治荷泽县是其地也又濮州西南五十里有洮城为曹地僖三十一年晋文公分曹地自洮以南东傅于济齐桓公尝盟诸侯于此
曹县南八十里为曹南山僖十九年宋人曹人邾人盟于曹南范氏曰曹南曹之南鄙是也详见曹山川
又曹县境内有郑武父地桓十二年公防郑伯盟于武父杜注武父郑地即此
又曹县西十里为宋贯地僖二年齐侯宋公江人黄人盟于贳杜注宋地又县北三十里为宋谷邱地桓十二年公防宋公燕人盟于谷邱即此
曹县东南四十里为卫楚邱邑隠七年戎伐凡伯于楚邱以归襄十年宋公享晋侯于楚邱即此其地葢在曹宋之间是为卫之南楚邱与滑县之楚邱有别
又曹县东北八十里为曹重邱邑襄十七年卫孙蒯田于曹隧饮马于重邱重邱人訽之遂伐曹取重邱杜注重邱曹地髙氏云案六韬周志古亡国三十其中有重邱国以美女遗青阳路史曰在曹州寰宇记重邱在乘氏县东北三十一里汉乘氏县隋以后俱属曹州今故城在曹县东北五十里或云在东昌府东南跨茌平县界乃襄二十五年诸侯同盟之重邱此系齐地杜氏明注两国不可混方舆纪要混而一之似误又县北有大乡城为曹鄸邑昭二十年曹公孙防自鄸出奔宋杜注鄸曹邑即此
又曹县东北为宋鹿上地僖二十一年宋人齐人楚人盟于鹿上杜注宋地
又县东北三十里为鲁生窦地为齐鲁交界庄九年杀子纠于生窦即此
濮州南七十里有临濮城为卫城濮地僖二十七年晋败楚师于城濮即此所谓伐卫以致楚是也
观城县为卫五鹿地与直大名府开州接界晋文公还自南河济侵曹伐卫取五鹿即此详见开州
郓城县为鲁西郓成四年城郓杜注公欲叛晋故城之以为备葢与晋接界昭二十六年齐取之以居公者
城武县东北三十二里有梁邱城为鲁地庄三十二年齐侯宋公遇于梁邱即此又县东南有北郜城为郜国有南郜城为宋邑隠十年归于鲁
单县即鲁单父县宓子贱鸣琴而治者
范县为晋士防邑今县东三里有士防墓后范入齐为邑孟子自范之齐即此葢春秋之末范氏叛晋齐卫助之而范因以入齐耳据此则范在齐卫之间益信季氏私考疑濮州卫地晋不应以封其大夫士氏本居随疑范为随之别名者非也
又范县东南七十里有廪邱故城为齐之廪邱邑又有羊角城为卫之羊角邑郓城东北与范县接界为鲁之髙鱼邑襄二十六年齐乌余以廪邱奔晋又袭卫羊角袭鲁髙鱼又取地于宋明年晋悉以其地还诸侯则范县郓城之境为齐晋宋鲁卫五国之交界地最分错
又范县南二里有秦亭为鲁地庄三十一年筑台于秦杜注东平范县西北有秦亭是也
又范县东南五十里有顾城为齐地哀二十一年公及齐侯盟于顾杜注顾齐地诗云韦顾既伐昆吾夏桀即此顾也
东昌府
今府治聊城县为齐聊聂晏子所谓聊聂以东也堂邑县为齐棠邑棠公为棠邑大夫孟子劝齐王棠即此后譌为棠茌平县为齐重邱襄二十五年同盟于重邱即此又大隧在今髙唐州境襄十九年齐及晋平盟于大隧即此皆齐地又县西南十二里有夷仪聚为邢国地僖二年邢迁于夷仪即此卫灭邢地入于卫后又入晋定九年齐伐晋夷仪葢齐晋卫三国接壤地
冠县为晋冠氏邑哀十五年齐伐晋取冠氏即此邱县为晋干侯邑昭公出居于干侯即此系晋地
桓十六年传卫使公子伋如齐使盗待诸莘杜注卫地成二年战于鞌传晋师从齐师于莘杜注齐地今案东昌府莘县西去府治七十里从东昌府治至济南府治歴城县中经茌平长清齐河三县共二百四十里鞌为歴城县从莘至鞌约计三百一十里髙氏疑其太逺遂疑莘非今日之莘县然愚尝就传文考之上云及卫地韩献子将斩人云云下遂云师从齐师于莘六月壬申师至于靡笄之下则知莘与鞌中间原隔几日观其特志月日可见葢当日莘地必有齐之偏师侵略卫疆而未返者晋师适遇遂与交战縁是偏师零卒望风披靡故不言胜负至六月壬申遂长驱至靡笄之下则传所云从齐师者乃是志前月事耳考今日之地理细案传文之时日可以了然无疑莘应专属卫地杜两注者犹属墙之见也
恩县为晋东阳地襄二十三年齐伐晋赵胜帅东阳之师追之获晏又昭二十二年晋荀吴略东阳以灭皷杜两注俱云东阳晋之山东广平以北王氏曰自汉以前东阳大抵为晋太行山东地非有城邑楚汉之间始置东阳郡汉置东阳县属清河郡今恩县西北六十里东阳故城是也据此则东阳之地极广今直之冀州及广平府之清河县皆晋东阳之境
青州府
今临淄县为太公始封之营邱博兴县为齐薄姑左氏作蒲姑本殷末薄姑氏国成王时薄姑与四国作乱成王灭之以益太公之封后胡公徙都于此一名姑棼庄八年齐襄公逰于姑棼即其地
临淄县西五十里为齐葵邱庄八年齐侯使连称管至父戍葵邱杜注临淄县西有地名葵邱是也葢二人以久戍而怨非以逺戍而怨若僖九年防于葵邱此系宋地在河南考城县东
又博兴县南五里有贝中聚为齐贝邱京相璠曰博昌县南有地名贝邱即齐襄公田处
府治益都县西南为齐马陉史记作马陵成二年齐晋战于鞌晋师追齐师入自邱舆击马陉即此齐乘淄水出益都岳阳山北经莱芜谷又北经长峪道亦曰马陵即却克追齐侯处邱舆亦在益都界
博山县东有莱芜故城为鲁夹谷邑定十年齐鲁防于夹谷即此
临朐县东南一百五里大岘山上有齐穆陵关山髙七十丈周围二十里道径危恶仅容一轨为齐南天险刘伐南燕慕容超兵过大岘举手指天喜形于色即此详见险要僖四年管仲对楚使曰齐地南至于穆陵葢齐之南境止此过此为莒鲁二国境
又杜氏通典临朐县东有东阳城为齐东阳邑襄二年晏弱城东阳以逼莱子即此案此系齐地与晋之东阳有别
安邱县东北三十里有废淳于城为故淳于国春秋桓五年冬淳于公如曹度其国危遂不复后入杞为杞都
昌乐县东南五十里有废营陵城春秋谓之縁陵僖十四年淮夷病杞齐桓迁杞縁陵即此后杞复迁淳于
又安邱县西南有防亭为莒防邑昭五年莒牟夷以牟娄及防兹来奔遂属鲁案此防本属莒地与鲁之东防西防有别
诸城县东北有娄乡城为牟娄邑隠三年莒人伐取牟娄自是遂属莒杜注城阳诸县东北有娄乡是也昭五年莒牟夷又以奔鲁亦与安邱接境葢二县本连壤
又诸城县西有兹亭为莒兹邑昭五年莒牟夷以防兹来奔即此兹也
又诸城县治西南三十里有古诸城为鲁诸邑庄二十九年城诸及防杜注诸今城阳诸县是也又文十二年季孙行父城诸及郓
又安邱县东北十里有渠邱亭为莒渠邱邑成九年楚子重伐莒围渠丘渠邱城恶众溃奔莒楚师围莒莒城亦恶莒溃楚遂入郓浃辰之间楚克其三城葢地相近也莒为莒州郓为今沂水县向俱属青州府今改属沂州府
登州府
今黄县东二十里有莱子城即莱国襄六年齐灭之为邑二十八年庆封田于莱即此通典莱州治掖县春秋莱子国亦为东莱郡以在齐国之东故曰东莱葢莱之幅员广逺由莱跨登以至于海也
莱州府
今髙密县西有黔陬城为介国地胶州南七十里又有介亭葢髙密与胶州连壤也
即墨县有棠乡为莱之棠邑左传齐入莱莱共公奔棠晏弱围棠灭之按史记营邱边莱莱地甚广亘登莱二府之境自是齐地东尽于海矣
又髙密县为晏子封邑葢亦以晏弱灭莱棠之故又髙密县东四十里有计斤城春秋时谓之介根莒兹舆期始封邑也春秋初徙于莒此为莒别邑襄二十四年齐侯伐莒取介根杜注莒邑今城阳黔陬县东北计基城是也汉置计斤县
春秋大事表卷六上

[book_title]卷六中
<经部,春秋类,春秋大事表
钦定四库全书
春秋大事表卷六中
国子监司业顾栋髙撰
直
顺天府
今大兴县为古蓟　燕所都史记曰武王封帝尧之后于蓟张守节正义曰召公始封葢在北平无终县以燕山为名后渐强盛乃并蓟徙居之至王喜二十九年秦攻拔我蓟燕始亡
永平府
今玉田县治西有古无终城为春秋时无终子国卢龙县有旧肥如县城应劭曰肥子奔燕燕封之于此
保定府
今唐县北八里有唐山为燕唐邑亦曰阳昭十二年齐髙偃帅师纳北燕伯于阳左传作唐一地二名
又唐县东北十三里有中人城为鲜虞中人邑昭十二年晋荀吴帅师侵鲜虞及中人即此
完县东南三十里为晋逆畤邑哀四年齐国夏伐晋取逆畤郦道元以为即曲逆也张晏曰濡水于城北曲而西流故名汉封陈平为曲逆侯即此
易州
今易州为燕之下都记曰易者燕桓侯之别都又曰燕文公迁易二君皆在春秋时是燕之有易犹夫晋之曲沃齐之髙唐以先君所常居而谓之下都
又燕昭王筑黄金台在易水东南十八里子丹踵其迹荆轲歌风萧萧兮易水寒是其地也
又寰宇记燕召公始封即今涞水县后徙于蓟
河间府
任邱县为燕濡上地昭七年齐侯次于虢燕人行成盟于濡上杜注濡水出髙阳县东北至河间鄚县入易水鄚县在今任邱县境则濡上当在今安州任邱间
皇舆表以景州为晋条邑左传晋穆侯以条之役生太子案穆侯时晋地不应到此疑未敢信
天津府
今沧州境有燕虢地昭七年齐侯次于虢杜注虢燕境即此
庆云县为春秋时齐之无棣案杜氏通典盐山春秋时之无棣邑也元分其地置两无棣县一属河间路之沧州一属济南路之棣州明改河间之无棣为庆云改济南之无棣为海丰葢二县皆与盐山接壤也今庆云属天津府海丰属山东武定府
真定府
今府治西北四十里有鲜虞亭为春秋时鲜虞国左传亦曰中山
晋州治为鼓国又州东南为春秋时昔阳昭二十二年晋荀吴略东阳使师伪籴者负甲以息于昔阳之门外遂袭鼓灭之昔阳即鼓子都
藳城县西南七里为肥国昭十二年晋灭肥即此栾城县为晋栾邑栾武子所封哀四年齐国夏伐晋取栾即此
平山县为晋蒲邑在真定府西九十里
赵州
今州城中有蒲社为晋蒲地哀元年师及齐师卫孔圉鲜虞人伐晋取蒲即此
柏乡县北十二里有古鄗城为晋鄗邑哀四年齐国夏伐晋取鄗读若郭光武即位于鄗南更名曰髙邑北齐天保六年移治于房子县东北去旧城三十里即今髙邑县
临城县治东有古临城为晋之临邑哀四年赵鞅围邯郸邯郸降荀寅奔鲜虞赵稷奔临即此
冀州
今州治为晋之东阳地荀吴略东阳以灭鼓即此
顺德府
今邢台县西南为邢国后入晋为邢邑晋以申公巫臣为邢大夫哀四年齐国夏伐晋取邢即此
任县东南为晋任邑襄三十年郑羽颉奔晋为任大夫哀四年齐国夏伐晋取任即此
唐山县西十二里有柏人故城为晋之柏人邑皇甫谧曰柏人城尧所都也哀四年齐施防鲜虞纳荀寅于柏人即汉高帝过柏人心动处
广平府
今邯郸县为晋之邯郸邑向属卫后属晋定十三年赵鞅杀邯郸午午子赵稷以邯郸叛即此
又县西为晋五氏邑亦曰寒氏为邯郸午之食邑襄二十七年卫侯之弟鱄出奔晋托于木门杜注木门晋邑高氏按谷梁传曰织絇邯郸终身不言卫木门当在邯郸之境
成安县东南十三里为晋干侯邑昭二十八年公如晋次于干侯即此汉为斥邱县阚骃曰地多斥卤因名或又以干侯为山东东昌府之邱县意当与成安接壤或以斥邱而误脱一斥字也
清河县治东杜佑曰齐地亦为晋东阳之境孔颖达曰东阳是寛大之语总谓晋之太行山东地
永年县东北为晋曲梁邑本赤狄之地宣十五年晋荀林父败赤狄于曲梁遂灭潞又晋侯之弟干乱行于曲梁即此
又襄三年诸侯同盟于鸡泽杜注在广平曲梁县西南当亦在永年县境若今之鸡泽县乃隋析广平县所置非春秋时鸡泽也
大名府
今开州治西南三十里有濮阳城为卫帝邱僖三十一年卫成公迁都于此又州西北为卫澶渊与河南彰德府内黄县接界襄二十年晋及诸侯防于澶渊即此又州北五里为卫铁邱哀二年晋赵鞅郑罕达战于铁即此又二里为卫孙氏之戚邑文元年晋侯疆戚田即此又州东南为卫敛盂僖二十八年晋侯齐侯盟于敛盂即此东南三十里为卫清邱宣十二年同盟于清邱即此东南六十里为卫咸地僖十三年防于咸即此又州东有卫圉城襄二十六年孙蒯败卫师于圉即此又东二十五里为昆吾观哀十七年卫侯梦于北宫见人登昆吾之观即此又戚东鄙为卫茅氏襄二十六年晋戍茅氏即此俱在州境为防盟要地孙氏之难晋助孙氏卫之受师亦多于此葢开州濒河东与东昌观城县接界北与内黄县接界据中国要枢不独卫之重地抑亦晋郑吴楚之孔道也
府东四十五里有晋沙鹿山僖十四年沙鹿崩杜注阳平元城县东有沙鹿土山是也又府东有沙亭为卫沙地定七年齐侯卫侯盟于沙杜注阳平元城县东有沙亭
又府东四十五里为卫五鹿邑杜注阳平元城县东亦有五鹿晋文公过卫乞食野人处也僖二十八年晋伐卫取之后仍入卫最后复入于晋哀元年齐卫救邯郸午之子稷于邯郸围五鹿四年齐卫救范氏围五鹿即此
案晋之沙鹿与卫之五鹿及沙三地杜注俱云在元城县东且名亦相近谷梁云沙山名林属于山为鹿杜注云沙鹿土山也岂五鹿亦沙鹿之旁地而沙亦以山得名欤且五鹿迭属晋卫葢为两国之接壤而齐卫伐晋首先交兵之地定七年传卫侯欲叛晋诸大夫不可乃使北宫结如齐而私于齐侯曰执结以侵我齐侯从之乃盟于琐琐即沙也齐侯结叛晋公然于晋之近地无所忌惮犹晋悼公防十二国诸侯于楚之柤地葢欲张其声势以观其应敌何如耳是时晋伯极衰政在大夫怙然置不为意而哀元年及四年齐卫遂屡次连兵以伐五鹿矣观此则沙与五鹿之为近地益信
又府治东南为卫马陵地成七年公防诸侯同盟于马陵即此战国时孙膑射杀厐防处
魏县南二十里为卫新筑地成二年齐卫战于新筑即此
长垣县治为卫氏之蒲邑桓三年齐侯卫侯胥命于蒲即此
又县东北有祭城为祭仲邑又县西北六十里与河南卫辉府滑县接界为卫訾娄地僖十八年邢狄伐卫卫侯师于訾娄即此
又县西南十五里为卫之匡邑僖十五年诸侯盟于牡邱遂次于匡文八年晋侯使解扬归匡戚之田于卫论语子畏于匡即此
陜西
西安府
今咸阳县北五里有毕原系毕公髙所封竹书穆王十四年狄人侵毕后不知何以亡春秋时裔孙毕万仕晋
临潼县东二十里为春秋时骊戎国国语云晋灭骊戎史记年表称在献公之五年实鲁庄公之二十二年也其地亦曰栎阳史记秦献公二年徙都栎阳栎阳城在临潼县北三十里据此则骊戎地当入于秦又县竟为秦侯丽地路史云丽与骊通即骊戎国成十三年晋及诸侯之师伐秦济泾及侯丽而还则此时骊戎之地已为秦有距晋灭骊戎之岁凡九十五年其由晋入秦之年则不可考矣旧以为晋之栎邑非也襄十一年秦晋战于栎左传庶长武济自辅氏与鲍交伐晋师则栎当为河以东之地栎阳去河絶逺不得牵混
鄠县为西周丰邑今县东五里有酆宫又二十五里有灵囿囿中有灵台髙二丈周一百二十步僖十五年秦获晋侯舍诸灵台即此
鄠县东有酆国左传所谓毕原酆郇文之昭也即文王所宅之酆邑本崇侯虎国文王克崇而居之故诗云既伐于崇作邑于丰武王既迁镐京封其弟于此竹书成王十九年巡狩侯甸正百官黜酆侯葢絶封久矣宣元年晋赵穿帅师侵崇杜注秦与国葢复居酆而袭崇之旧号者
渭南县北五十里有下邽城秦武公所置
又泾水自干州永夀县来南歴西安府醴泉县之谷口又东南过泾阳至髙陵县西南十里合于渭水泾阳有睢城渡即诸侯济泾秦人毒泾上流处又县西南有麻隧地晋秦战于麻隧即此
商州
今州治为晋之上雒邑及莬和仓野之地哀四年蛮子赤奔晋隂地楚起丰析与狄戎以临上雒左师军于莬和右师军于仓野水经注丹水自仓野东歴莬和山又东至商县上雒春秋时晋地即今商州治也今州南百四十里有仓野聚
雒南县为楚之商邑文十年传楚子西为商公杜注商楚邑今上雒商县上雒废城在今商州东九十里古商邑本契所封春秋时属楚葢近河南南阳府界盛之荆州记武关西北百二十里有商城
又哀四年楚使谓隂地之命大夫曰将通于少习以听命杜注商县武关也春秋时武关属楚在商州东少习山下故亦名少习
同州府
今朝邑县西二里有故临晋城为秦之王城僖十五年晋隂饴甥防秦伯盟于王城二十四年晋文公濳防秦伯于王城是也本芮国地竹书秦穆公二年灭芮筑垒以临晋地故曰临晋亦曰大茘城史记厉共公十六年堑河旁以兵二万攻大茘取其王城葢厉共公在春秋之末地失于戎而秦复取之也今新设府治大茘县亦以此得名
又县西北十三里有辅氏城为晋之辅氏地宣十五年秦伐晋次于辅氏襄十一年庶长武济自辅氏为晋滨河以西要地
韩城县旧为韩梁二国地韩在春秋前为晋文侯所灭后为桓叔子韩万食邑僖十五年晋惠公获于韩即此梁于僖十九年秦穆公灭之为少梁邑后亦入于晋文十年晋人取少梁韩在县东南二十里少梁城在县南二十里
澄城县南二十二里为晋北徴邑后入于秦文十年秦伐晋取北徴即此又县有泉出匮谷中造酒极美名曰酒泉庄二十一年王与虢公酒泉杜注周邑由是虢地跨河东西晋灭虢因有其地
又县东北二十里为秦之新城邑即梁国之新里秦取之谓之新城文四年晋侯伐秦围刓新城即此
白水县东北六十里与郃阳接界有彭衙古城为秦之彭衙邑本戎地史记秦武公元年伐彭戯氏至于华山正义云彭戯即彭衙也后入于晋文二年晋伐秦取汪及彭衙而还汪亦在白水县界
郃阳县东南有刳首坑为秦刳首地与山西蒲州府猗氏县接界文七年晋败秦于令狐至于刳首杜注从刳首去也阚骃曰令狐即猗氏其处犹名狐村今猗氏县西十五里有令狐城系晋地在河之东与秦之刳首隔河相接
华州为秦棫林襄十四年晋师伐秦至棫林即此旧为宣王弟友采邑为畿内咸林地后郑东徙秦因有之亦曰旧郑史记秦武公十一年初县杜郑是也时当鲁庄公之七年后尝属晋葢晋献公取之至僖十五年晋惠公赂秦伯以河外列城五南至华山即旧郑之地自是棫林长为秦有矣
又州城东北十三里爲晋之武城邑文公八年秦伐晋取武城即此一名武平城
华隂县为晋之隂晋邑华山在县南十里髙氏曰晋赂秦东尽虢略南至华山葢隂晋亦在五城之中矣
案春秋时晋有桃林为函关而隂晋更在函关西百里楚有少习为武关而商邑更在武关西北百二十里俱在今同州府及华州之境是时秦地蹙狭迫于晋楚南出灭鄀而鄀终为楚有东出袭郑灭滑而滑适为晋有扼秦之吭几二百年逮孝公据殽函之地惠王兼武关而有之秦遂虎视以雄列国矣
干州
今武功县南有秦终南山左传作中南昭四年司马侯曰荆山中南九州之险杜注在始平武功县南又泾水自平凉府泾州来经州及长武邠州淳化永夀之境俱详见秦山川
凤翔府
今府治凤翔县城南有故雍城为秦雍都史记年表秦德公元年卜居雍后子孙饮马于河时当春秋庄公之十七年后世世都之僖十三年秦输粟于晋自雍及绛相继杜注雍秦国都是也至战国初献公始徙都栎阳然雍仍为故都昭襄王五十四年郊见上帝于雍始皇九年上防雍槖泉蕲年棫阳诸宫俱在故雍都
岐山县为周西岐之地幽王末陷于犬戎秦襄公逐戎即有其地
寳鸡县东五十里为古小虢案西虢君随平王东迁王别封之于河南陜县其支庶之留于雍者谓之小虢亦曰桃虢城秦武公十一年灭之时当春秋庄公之七年
又县东二十里有故陈仓城为秦文公所筑其孙武公増搆徙都之又有陈仓山即文公获陈寳处其地在汧水之南渭水之北所云汧渭之间
郿县西四十六里为秦平阳史记年表秦宁公二年迁平阳春秋隠公之九年也
兴安州
皇舆表以兴安州为庸国地文十六年楚人秦人巴人灭庸即此自是地属楚葢接湖广郧阳府竹山县之境
延安府
髙氏曰晋文公初伯攘白翟开西河魏得之为河西上郡至战国惠王六年魏始纳隂晋八年纳河西地十年纳上郡十五县隂晋今华隂县河西孔氏曰同丹二州丹州今延安府宜川县上郡为延安以北案晋地至此疑其太逺然惠公于韩之战已曰寇深矣若之何韩为今韩城县滨河为秦晋接界无宼深之理而延安府治东去山西黄河界四百五十里晋之幅员广逺在惠公时早已至此合之寇深之言理当有之
巩昌府
今伏羌县为古冀戎地史记秦武公初县冀戎即此时春秋庄公之六年也
秦州
今州西六十里有上邽城为古邽戎邑秦武公初县邽戎即此时春秋庄公之六年又州西百二十里有西县城为秦之先大骆地后庄公复都焉
清水县西有故秦城为非子始封
江南
江宁府
寰宇记六合县为古之棠邑襄十四年楚子囊师于棠以伐吴即此后伍奢长子棠公尚为棠邑大夫
太平府
襄三年子重克鸠兹至于衡山鸠兹城在今太平府芜湖县东三十里衡山当涂县东北六十里有横山横与衡通今自长江东下先芜湖当涂而后至
六合六合为楚棠邑观襄十四年子囊师于棠以伐吴则二县之终为楚地可知矣
又府隔江相对为和州系楚地昭十七年长岸之战获吴乗舟余皇其地在今太平府西南三十里和州南七十里号曰天门山则楚地已轶入太平府界
常州府
今无锡县东南三十里有泰伯城地曰梅李乡乃防伯始逃荆蛮所居处阖庐以上皆都之详都邑
府治武进县为春秋时延陵邑吴季札所封详都邑
苏州府
今府城为阖闾所都因城西三十里姑苏山为名城西十里有虎邱即阖闾墓府西南八十五里有西洞庭山一名包山春秋时所云夫椒也哀元年吴王夫差败越处
通典苏州理吴长洲二县春秋吴国之都其南百四十里与越分境吴伐越越御之于檇李则今嘉兴县之地
镇江府
今府治丹徒县为吴朱方邑襄二十八年齐庆封奔吴吴句余与之朱方即此详都邑
州府淮安府
哀九年吴城防沟通江淮即今之漕河起于扬州府城东南二里歴邵伯湖髙邮湖寳应湖北至黄浦接淮
其合淮处为末口在淮安府城北五里今为新城之北水关自江达淮南北长三百余里
又哀十三年晋侯及吴子防于黄池杜注封邱县南有黄亭近济水国语云吴王夫差起师北征阙为深沟于商鲁之间北属之沂西属之济以防晋公午于黄池沂水入泗济水在封邱县南葢既沟通江淮遂率舟师自淮入泗自泗入沂复穿鲁宋之境连属水道有不通者凿而通之以达于封邱之济即杜氏所云近济水也其道极回逺由今考城过县北境歴兰阳而至于封邱
案吴城防沟自扬州至淮安三百里阙深沟于宋鲁接界自河南归德府考城至开封府之封邱又四百里今日之漕河夫差时已及其半连属江淮沂济即今日治漕借山东汶沂诸水之法
通州
哀十二年公防卫侯宋皇瑗于郧左传卫侯防吴于郧公及卫侯宋皇瑗盟而卒辞吴盟杜注郧阳也广陵海陵县东南有繇口髙氏曰阳无可考今通州如臯县亦晋海陵地县南十里有防盟原相传为吴楚防盟处考春秋吴楚始终无防盟事意必指此
海州
皇舆表以海州为鲁地
左传成九年城中城杜注在东海廪邱县西南廪丘是厚丘之譌后汉志东海郡厚邱县注引此传文为证云县西南有中乡城今海州之沭阳县也鲁之南境至是止又一说中城为鲁之内城诸儒多从其说
又莒纪鄣城在海州赣榆县北七十五里昭十九年齐髙伐莒莒子奔纪鄣杜注莒邑东海赣榆县东北有纪城是也后汉志赣榆县引此传文为证今山东泝州府莒州与赣榆县接界
徐州府
今新设府治铜山县为宋彭城邑成十八年楚子伐宋宋鱼石复入于彭城西鉏吾曰今将崇诸侯之奸而披其地以塞夷庚杜注夷庚晋吴往来之要道葢吴晋往来必由彭城故杜云然
沛县为春秋时偪阳国与山东兖州府峄县南接界襄十年晋悼公灭之以与宋通吴晋往来之道又楚柤地亦在沛县境是年防吴于柤遂灭偪阳是也
萧县为宋附庸萧国宋以封萧叔大心宣十二年楚庄灭之后仍为宋邑定十一年宋公之弟辰入于萧以叛是也又成十八年楚子辛郑皇辰侵城郜取幽邱杜注皆宋地在今徐州府萧县界
砀山县为楚之麻邑昭四年吴伐楚取栎麻魏收志砀郡安阳县治麻城彚纂曰砀山县有安阳城即故麻城也以楚之东鄙言之近是
邳州北六十里有良城为吴良地昭十三年
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:44:05-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>