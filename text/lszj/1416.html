<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="荀氏家传,荀氏家传全文在线阅读,荀氏家传全文在线下载,大玄古籍书库">
<meta name="description" content="十卷，《隋志》失载，两《唐志》史部传记类著录，后佚。前人尚无辑本。今从《三国志》袭松之注、《世说新语》刘孝标注、《文选》注、《艺文类聚》、《北堂书钞》、《初学记》、《太平御览》诸书辑得36条，勒为一卷。荀伯子，颍川颍阴人，事迹具《宋书》、《南史》本传。据《三国志·荀彧传》注及《宋书·荀伯子传》，知伯子乃荀彧之七世孙。荀彧，祖父荀淑，《后汉书》本传称淑乃荀子十一世孙，然则荀伯子乃荀子第十二世孙。《荀氏家传》所记，最早者为荀淑，最晚者为荀伯子。荀淑至荀伯子，凡十世。原书次序不可知，今依家传之体，将作者荀伯子直">
<title>荀氏家传_荀伯子_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">荀氏家传</span> <br/>
          作者： <span class="inputVal" id="bkauthor">荀伯子</span> <br/>
          朝代： <span class="inputVal" id="bkdate">南北朝</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,传记,完结</span> <br/>
          字数： <span class="inputVal" id="bknum">[book_length]4180</span> <br/>
          说明： <span class="inputVal" id="bkdec">十卷，《隋志》失载，两《唐志》史部传记类著录，后佚。前人尚无辑本。今从《三国志》袭松之注、《世说新语》刘孝标注、《文选》注、《艺文类聚》、《北堂书钞》、《初学记》、《太平御览》诸书辑得36条，勒为一卷。荀伯子，颍川颍阴人，事迹具《宋书》、《南史》本传。据《三国志·荀彧传》注及《宋书·荀伯子传》，知伯子乃荀彧之七世孙。荀彧，祖父荀淑，《后汉书》本传称淑乃荀子十一世孙，然则荀伯子乃荀子第十二世孙。《荀氏家传》所记，最早者为荀淑，最晚者为荀伯子。荀淑至荀伯子，凡十世。原书次序不可知，今依家传之体，将作者荀伯子直系父祖排列于前，伯子旁系父祖排列于后，概以昭穆先后为序。荀氏为颖川大族，在历史上曾经在政治、思想、文化等方面影响当时的社会。《史通·採撰》云“至如江东五隽，始自《会稽典录》颖川八龙，出于《荀氏家传》。而修晋汉史者，皆征彼虚誉，定为实錄。苟不别加研核，何以详其是非。”从这段话里可以得到两点认识。第一，伯子对其父祖多有一溢美（这是可以理解的）。第二，修《后汉书》、《晋书》者，曾经取材于《荀氏家传》。</span> <br/>
          封面： <span class="inputVal" id="bkimg">Z_6884.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]荀氏家传
[book_author]荀伯子
[book_date]南北朝
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,传记,完结
[book_length]4180
[book_dec]十卷，《隋志》失载，两《唐志》史部传记类著录，后佚。前人尚无辑本。今从《三国志》袭松之注、《世说新语》刘孝标注、《文选》注、《艺文类聚》、《北堂书钞》、《初学记》、《太平御览》诸书辑得36条，勒为一卷。荀伯子，颍川颍阴人，事迹具《宋书》、《南史》本传。据《三国志·荀彧传》注及《宋书·荀伯子传》，知伯子乃荀彧之七世孙。荀彧，祖父荀淑，《后汉书》本传称淑乃荀子十一世孙，然则荀伯子乃荀子第十二世孙。《荀氏家传》所记，最早者为荀淑，最晚者为荀伯子。荀淑至荀伯子，凡十世。原书次序不可知，今依家传之体，将作者荀伯子直系父祖排列于前，伯子旁系父祖排列于后，概以昭穆先后为序。荀氏为颖川大族，在历史上曾经在政治、思想、文化等方面影响当时的社会。《史通·採撰》云“至如江东五隽，始自《会稽典录》颖川八龙，出于《荀氏家传》。而修晋汉史者，皆征彼虚誉，定为实錄。苟不别加研核，何以详其是非。”从这段话里可以得到两点认识。第一，伯子对其父祖多有一溢美（这是可以理解的）。第二，修《后汉书》、《晋书》者，曾经取材于《荀氏家传》。
[book_img]Z_6884.jpg


[book_title]荀氏家傳
荀淑八子，皆以慈為字。〈（《後漢書》六十二注）〉〈（按荀淑八子：儉、緄、靖、燾、詵、爽、肅、旉。其字可知者，唯靖，字叔慈；爽，字慈明而已。）〉
荀淑有子八人皆賢，其地舊稱「西豪里」，颕陰令范康曰：「昔高陽氏有才子八人，荀公亦有才子八人。」乃改「西豪」為「高陽里」。時同郡人陳實為太丘長，奕葉賢徳，往詣荀門。陳君使元方為御，季方從後，孫子長文尚幼，抱之於膝。君使叔慈應門，慈明行酒，自餘六龍侍側，孫文若猶小，坐之於懐。言語三日，徳星為之聚。太史奏曰：「五百里內，有賢人集，故徳星為之聚。」因名荀里曰「徳星鄉」，今郡城西南故宅是也。〈（《太平寰宇記》七）〉
荀彧德行周備，其所規謩，以聖人為度。〈（《藝文類聚》二十一）〉
荀彧徳行周備，名重天下，莫不以為儀表。〈（《文選》五十九《齊故安陸昭王碑文》李注）〉
荀彧徳行周備，名重天下，海內英俊，咸嘉焉。〈（《御覽》四百零三、《三國志補注》二）〉
荀彧，字文若。太祖既定冀州，為公起大第於鄴，諸將各以功次受居第。太祖親遊之，笑曰：「此亦《周禮》六勲之差也。」〈（《御覽》一百八十一）〉
鍾繇以為顏子既沒，能備九徳百行，不二其過者，唯荀彧乎！或問繇曰：「君推荀君，比之顏子，自以不及，其可​​得聞乎？」繇曰：「夫明君師臣，其次友之。以太祖之聰明，毎大事，常為先諮又〈（按：「又」字疑衍。）〉荀彧，是則古師友之義也。吾等受命而行，猶或不盡，去固逺耶。」〈（《御覽》四百零三）〉
魏文帝在東宮，武帝謂曰：「荀公為人之師表，汝當盡禮敬之。」荀病，世子問疾，拜床下。〈（《御覽》五百四十二。按：「荀公」，蓋謂荀彧）〉
惲字長倩，俁字叔倩，詵字曼倩。俁子寓，字景伯。《世語》曰：「寓少與裴楷、王戎、杜默俱有名京邑，仕晉，位至尚書，名見顯著。子羽嗣，位至尚書。」〈（《三國志·荀彧傳》注、《冊府元龜》七百八十三）〉
頵字溫伯，為羽林右監，早卒。頵子崧，字景猷。《晉陽秋》稱崧少有志操，雅好文學，孝義和愛，在朝恪勤，位至左右光祿大夫、開府儀同三司。崧子羨，字令則，清和有才。尚公主，少歷顯位，年二十八為北中郎將，徐、兗二州刺史，假節都督徐、兗、青三州諸軍事。在任十年，遇疾解職，卒於家，追贈驃騎將軍。羨孫伯子，今御史中丞也。〈（《三國志·荀彧傳》注、《續後漢書》三十一）〉
荀羨，字令則，年十五，擬國婚之選。羨不欲連姻帝室，乃遠遁長沙。監司追尋，不獲已，遂尚潯陽公主。〈（《初學記》十、《御覽》一百五十四、《山堂肆考》四十一、《淵鑑類函》一百零六）〉〈（按：《御覽》三百八十亦引，文字出入較大，此不具）〉
荀羨與沛國劉真長、太原王仲祖、陳郡商洪源，並著情契。太宗時居阿衡之任，虛中誘納，賓友賢哲，與羨等數人為布衣之好。〈（《御覽》四百零九）〉
〔以上為荀伯子直系父祖。〕
〈（荀）〉巨伯，漢桓帝時人也，亦出潁川，未詳其始末。〈（《世說新語·德行》「荀巨伯遠看友人疾」條注）〉
荀爽對策曰：「臣聞火生於木，故其徳孝。漢之諡帝稱孝〈（《類聚》四十「孝」下有「者」字、）〉，其義取此也。故漢制，〈（《類聚》四十「天」上有「使」字）〉天下皆誦《孝經》，選吏則舉孝廉，蓋以孝〈（《類聚》四十、《御覽》五百六十二「孝」下並有「為」字）〉務也。夫親自盡〈（《淵鑑類函》一百八十作「蓋夫喪親自盡」）〉，孝之終也。今二千石不得行三年喪，非所以崇孝道而稱火徳也。頃者，漢嗣數乏，枝葉不繁，其咎未必不由此。往者文帝勞謙自約，行過乎儉，故有遺詔，以日易月，此所謂夷惠激俗，當身而已，非貫萬世，為後嗣法者也。」〈（《御覽》五百四十五、《東漢文紀》十六、《淵鑑類函》一百八十）〉
荀爽，字慈〈（原作「德」，據《三國志·荀彧傳》注、《職官分紀》二十八改。）〉明，董卓徵公，公到府三日，策拜司空。起巖穴九十五日而為台司，世人號曰「白衣登三公」。〈（《藝文類聚》卷四十七、《書鈔》五十二、《淵鑑類函》六十七）〉
爽，字慈明，幼而岐嶷，大學、儒林咸嘆服之。年十二，太尉杜喬師焉。〈（《御覽》四百零四）〉
曇字元智。兄昱，字伯脩。張璠《漢紀》稱昱、曇並傑俊有殊才。昱與李膺、王暢、杜密等號為八俊，位至沛相。攸父彝，州從事。彝於彧為從祖兄弟。〈（《三國志·荀攸傳》注、《續後漢書》三十一）〉
〈（荀）〉衍，字休若，彧第三兄。彧第四兄諶，字友若，事見袁紹傳。陳群與孔融論汝、潁人物，群曰：「荀文若、公達、休若、友若、仲豫，當今並無對。」衍子紹，位至太僕。紹子融，字伯雅，與王弼、鍾會俱知名，為洛陽令，參大將軍軍事，與弼、會論《易》、《老》義，傳於世。諶子閎，字仲茂，為太子文學掾。時有甲乙疑論，閎與鍾繇、王朗、袁渙議各不同。文帝與繇書曰「袁、王國士，更為脣齒，荀閎勁悍，往來銳師，真君侯之勍敵，左右之深憂也。」終黃門侍郎。閎從孫煇，字景文，太子中庶子，亦知名。與賈充共定音律，又作《易集解》。仲豫名悅，郎陵長儉之少子，彧從父兄也。〈（《三國志·荀彧傳》注）〉
荀恱，字仲豫，儉之子。儉早卒，恱年十二，能說《春秋》。家貧，無書，每借人讀，所見篇牘，一覽多能誦記。性靜，美姿容。〈（《御覽》三百八十）〉
荀粲簡貴，不能與常人交接，所交者，皆一時雋傑。粲卒，至葬夕，赴者千餘人，皆同年名士也，哭之盛慟〈（《淵鑑類函》無「盛慟」二字。）〉，路人悲之〈（《淵鑑類函》作「感動路人」）〉。〈（《御覽》四百零九、《淵鑑類函》四百零九）〉
荀顗年逾耳順，而母年九十，色養烝烝，以孝聞。在喪憔悴，貌不可識，若嬰孺之號，哀慟傍人。〈（《藝文類聚》二十、《初學記》十七、《淵鑑類函》二百七十一）〉
顗為司空，德望清重，年耆多疾，不數朝見，詔使侍中任愷諮問政化所宜行否。〈（《書鈔》五十二）〉
闓，字道明，性清淨，善談論，遷光祿大夫，以君面似胡，帝謂為神明鬍子。〈（《御覽》二百四十三）〉
攸，字公達；魏太祖以攸為軍師；軍〈（《淵鑑類函》「軍」上有「凡」字）〉國選舉及刑獄法制皆攸掌焉。〈（《書鈔》六十三、《淵鑑類函》一百零七）〉
衢子祈，字伯旗，與族父愔俱著名。祈與孔融論肉刑，愔與孔融論聖人優劣，並在《融集》。祈位至濟陰太守；愔後徵有道，至丞相祭酒。〈（《三國志·荀攸傳》注、《續後漢書》三十一）〉
荀勖，蜀平之後，遣使通吳。司馬文王用公所作書與孫皓，皓報命和親。王謂公曰：「君前作書，使吳思順，勝十萬之眾也。」 〈（《藝文類聚》三十一、《淵鑑類函》三百零二）〉
惟我之先，至於有晉。人物盈朝，袞衣暐曄。六代九公，不亦偉乎！磊落壊竒，光照六合。中興，丞相王公歎曰：「勗已後，榮寵莫二，為天下貴門矣。」〈（《初學記》十八、《御覽》四百七十）〉
組〈（原作「維」，據《晉書· 荀組傳》改。下同。）〉，字大章，中宗為晉王時，將徵為司徒，問太常賀循，曰：「組舊望清重，勤勞顯著，遷訓五品，以統人倫，實允人望。」詔以為司徒。〈（《職官分紀》二）〉
邃，字道玄，性簡靜，解音樂，美談論，拜太子洗馬。〈（《書鈔》六十六、《淵鑑類函》九十八）〉
荀邃，字道玄，拜太子洗馬，戴若思特見欽重，作詩頌之曰：「洗馬荀道玄，既累葉重光；才經文雅，所以弱冠登朝。」〈（《事文類聚外集》二）〉 〈（按「作詩」以下二十五字，《書鈔》六十六之作「作詩頌之云云」六字）〉
荀邃夫人有至行，時歲荒，每來糴者，夫人恆叩其斛，糴者歸量，輒過其本，時人號曰椓斛夫人。〈（《御覽》四百九十六）〉
愷，晉武帝時為侍中。〈（《三國志·荀攸傳》注、《續後漢書》三十一）〉
車騎將軍悝，字茂中〈（《書鈔》六十五作「仲」）〉，山濤舉之為太子〈（《書鈔》無「太子」二字）〉右衛率，稱君清和履〈（原作「理」，據《書鈔》改）〉正，從容顧問，動可觀採，真侍衛之美者〈（《書鈔》無此句）〉。〈（《御覽》二百四十七、《職官分紀》三十）〉
荀愷，字茂伯，小而智，外祖晉宣王甚器之，字為虎子，弟悝為龍子。王每謂曰：「候汝長大，當共天下。」〈（《御覽》三百六十三）〉
〈（荀）〉隱，祖昕，樂安太守；父岳，中書郎。隱與陸雲在張華坐語，互相反复，陸連受屈，隱辭皆美麗，張公稱善云：「世有此書，尋之未得。」歷太子舍人、廷尉，蚤卒。〈（《世說新語·排調》「荀鳴鶴陸士龍」條注、《古詩紀》一百五十六。）〉。
荀藐〈（《職官分紀》四十二、《事文類聚外​​集》十四、《翰苑新書前集》五十八下並有「字公然」三字）〉除太原榆次令，為政以德，人懷之。時有鳳凰集其境內，晉武帝下詔褒美。太始三年卒，吏人如喪親戚，為之樹碑。其序曰：「仰之如日月，敬之如神明，愛之如父母，樂之如時雨。」〈（《書鈔》七十八）

        </div>
      </div>
    </div>
  </div>
</div>
<!--update:2025-08-30 09:46:58-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>