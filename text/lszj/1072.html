<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="第一卷。历代户口表,第二卷。自治,第三卷。徭役,第四卷。仓库。善堂,第五卷。蠲赈一,第六卷。蠲赈二,第七卷。慈善机关,第八卷。团练,第九卷。乡镇表一,第十卷。乡镇表二,第十一卷。乡镇表三,第十二卷。乡镇表四,第十三卷。乡镇表五,第十四卷。乡镇表六,江苏省通志稿民政志全文在线阅读,江苏省通志稿民政志全文在线下载,大玄古籍书库">
<meta name="description" content="宣统元年(1909)始修，由江苏通志局主持，缪荃孙任总纂。民政志。历代史志无民政一门，宋徐氏天麟两汉会要始立民政一门，清龙氏文彬明会要因之，近代新疆志亦立民政一门。民为邦本，自宜专列，凡户口、徭役、自治、警察、保甲、团练、赈恤、救济、禁诫，如禁缠足、禁溺女、禁罂粟之类，皆备录之。乡镇有表，并以附焉。_江苏省通志稿民政志_全文在线阅读_江苏省通志稿民政志_全文在线下载_大玄古籍书库">
<title>江苏省通志稿民政志_缪荃孙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">江苏省通志稿民政志</span> <br/>
          作者： <span class="inputVal" id="bkauthor">缪荃孙</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,地方志,完结</span> <br/>
          字数： <span class="inputVal" id="bknum">[book_length]365418</span> <br/>
          说明： <span class="inputVal" id="bkdec">宣统元年(1909)始修，由江苏通志局主持，缪荃孙任总纂。民政志。历代史志无民政一门，宋徐氏天麟两汉会要始立民政一门，清龙氏文彬明会要因之，近代新疆志亦立民政一门。民为邦本，自宜专列，凡户口、徭役、自治、警察、保甲、团练、赈恤、救济、禁诫，如禁缠足、禁溺女、禁罂粟之类，皆备录之。乡镇有表，并以附焉。</span> <br/>
          封面： <span class="inputVal" id="bkimg">Z_6540.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]江苏省通志稿民政志
[book_author]缪荃孙
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,地方志,完结
[book_length]365418
[book_dec]宣统元年(1909)始修，由江苏通志局主持，缪荃孙任总纂。民政志。历代史志无民政一门，宋徐氏天麟两汉会要始立民政一门，清龙氏文彬明会要因之，近代新疆志亦立民政一门。民为邦本，自宜专列，凡户口、徭役、自治、警察、保甲、团练、赈恤、救济、禁诫，如禁缠足、禁溺女、禁罂粟之类，皆备录之。乡镇有表，并以附焉。
[book_img]Z_6540.jpg


[book_title]第一卷  历代户口表
汉
扬  州
丹阳郡 江乘、秣陵、句容、胡孰、溧阳为苏境。
户十万七千五百四十一，口四十万五千一百七十。
会稽郡 曲阿、毗陵、阳羡、无锡、丹徒、娄。
户二十二万三千○三十八，口百○三万三千六百四。
琅邪郡 赣榆、即来、慎乡、驷望四县为苏境。
户二十二万八千九百六十，口一百七万九千一百。
徐  州
东海郡 下邳、良成、平曲、朐、海曲、建乡、祝其、厚邱、容邱、东安、曲阳、建陵、南成、昌虑。
户三十五万八千四百十四，口百五十五万九千三百五十七。
临淮郡 淮浦、九犹、睢陵、盐渎、淮阴、下相、开陵、兰阳、海陵、舆、堂邑、乐陵、射阳、开阳。
户二十六万八千二百八十三，口百二十三万七千七百六十四。
楚  国 彭城、留、傅阳、吕、武原。
户十二万四千七百三十八，口四十九万七千八百○四。
泗水国 本国三县，皆为苏境。
户二万五千○二十五，口十一万九千一百一十四。
广陵国 本国四县，皆为苏境。
户三万六千七百七十三，口十四万○七百二十二。
豫  州
沛  郡 萧、广戚、丰、沛、扶阳为苏境。
户四十万九千○七十九，口二百○三万○四百八十。
梁  国 杼秋、下邑为苏境。
户三万八千七百○九，口十万六千七百五十二。
后    汉
扬  州
丹阳郡 溧阳、秣陵、湖熟、句容、江乘。
户十三万六千五百一十八，口六十三万○五百四十五。
吴  郡 吴、震泽、毗陵、丹徒、曲阿、安、无锡、娄、阳羡为苏境。
户十六万四千一百六十四，口七十万○七百八十三。
徐  州
东海国 朐、祝其、厚邱、容邱、利成、赣榆。
户十四万八千七百八十四，口七十万六千四百一十六。
彭城国 彭城、留、傅阳、吕、武原、广戚。
户八万六千一百七十，口四十九万三千○二十七。
广陵郡 广陵、江都、高邮、凌、射阳、盐渎、舆、堂邑。
户八万三千九百○七，口四十一万○一百九十。
下邳国 下邳、睢陵、下相、司吾、淮阴、良成、淮浦、取虑。
户十三万六千三百八十九，口六十一万一千○八十三。
豫  州
梁  国 下邑、砀山。
户八万三千三百，口四十三万一千二百八十三。
沛  国 相、萧、沛、丰、杼秋。
户二十万○四百九十五，口百二十五万一千三百九十三。
晋
扬  州
丹阳郡  户五万一千五百。
毗陵郡  户一万二千。
吴  郡  户二万五千。
徐  州
彭城国  户四千一百二十一。
下邳国  户七千五百。
东海郡  户二万一千二百。
广陵郡  户八千八百。
临淮郡  户一万。
南朝  宋
扬  州
丹阳郡  户四万一千○一十，口二十三万七千三百四十一。
吴  郡  户五万○四百八十八，口四十二万四千八百二十二。
南 徐 州
南东海  户五千三百四十二，口三万三千六百五十八。
南琅邪  户二千七百八十二，口一万八千六百九十七。
晋  陵  户一万五千三百八十二，口八万○一百一十三。
义  兴  户一万三千四百九十六，口八万九千五百二十五。
南兰陵  户一千五百九十三，口九千八百五十四。
南东莞  户一千四百二十四，口二万二千八百八十六。
临  淮  户三千七百一十一，口一万○六百三十。
淮  陵  户一千九百○五，口一万二千八百八十六。
南彭城  户一万一千七百五十八，口六万八千一百六十三。
南清河  户一千八百四十九，口七千四百○四。
南高平  户一千七百一十八，口九千七百三十一。
南济阴  户一千六百五十五，口八千一百九十三。
南濮阳  户二千○二十六，口八千二百三十九。
南太山  户二千四百九十九，口一万三千六百。
济  阳  户一千三百二十二，口八千一百九十二。
隋
扬  州
江都郡  户一十一万五千二百三十二。
丹阳郡  户二万四千一百二十五。
毗陵郡  户一万七千五百九十九。
吴  郡  户一万八千三百七十七。
徐  州
东海郡  户十三万○二百三十二。
下邳郡  户五万二千○七十。
唐
润  州
润  州  开元 户五万四千四百。
昇  州
苏  州  开元 户一十万九千五百。
常  州  开元 户一十万二千六百。
扬  州  开元 户六万一千四百一十七。
楚  州  开元 户一万四千七百四十八。
徐  州  开元 户四万六千七百。
海州开  元户 二万三千七百二十八。
江  南
江宁府  户主一十一万八千五百九十七，客四万九千八百六十五。
《元丰九域志》
两  浙
苏  州  户主一十五万八千七百六十七，客一万五千二百○二。
润  州  户主三万三千三百一十八，客二万一千四百八十。
常  州  户主九万○八百五十二，客四万五千五百○八。
《元丰九域志》
淮  南
扬  州  户主二万九千○七十七，客二万四千八百五十五。
楚  州  户主五万九千七百二十七，客二万○一十八。
海  州  户主二万六千九百八十三，客二万○六百六十。
泰  州  户主三万七千三百三十九，客七千一百○二。
真  州  户主一万六千七百九十，客一万七千○六十八。
通  州  户主二万八千六百九十二，客三千二百四十七。
徐  州  户主八万四千八百七十，客一万九千○四十六。
《元丰九域志》
润  州  户十万三千三百六十四，口六十万七千三百。
常  州  户十万二千三百一十九，口六十五万一千七百三十八。
苏  州  户七万六千一百四十七，口六十二万四千四百一十三。
扬  州  户七万三千三百八十一，口四十六万九千五百九十四。
楚  州  户二万六千一百一十八，口十四万二千○九十。
徐  州  户六万○六百七十，口四十五万○六百七十七。
海  州  户二万七千五百三十二，口十三万三千七百二十四。
《唐通典·州郡典》
镇  海
润  州  户十万二千○二十三，口六十六万二千七百○六。
常  州  户十万二千六百三十三，口六十九万○六百七十三。
苏  州  户七万六千四百二十一，口六十三万二千六百五十。
淮  南
扬  州  户七万七千一百○五，口四十六万七千一百五。
楚  州  户二万○六十二，口十五万三千。
武  宁
徐  州  户六万五千一百七十，口四十七万八千六百七十六。
兖  海
海  州  户二万八千五百四十九，口十八万四千○九。
《新唐书·地理志》
宋
江  东
江宁府  户一十二万○七百一十三，口二十万○二百七十六。
浙  西
平江府  户一十五万二千八百二十一，口四十四万八千三百一十二。
镇江府  户六万三千六百五十七，口一十六万四千五百六十六。
常  州  户一十一万六千一百四十，口二十二万○一十七。
淮  东
扬  州  户五万六千四百八十五，口十万七千五百七十九。
楚  州  崇宁 户七万八千五百四十九，口二十万七千二百○二。
海  州  崇宁 户五万四千八百○三，口九万九千七百五十。
泰  州  崇宁 户五万六千九百七十，口一十一万七千二百七十四。
真  州  崇宁 户二万四千二百四十二，口八万二千○四十三。
通  州  崇宁 户二万七千五百二十七，口四万三千一百八十九。
高邮军  崇宁 户二万○八百一十三，口三万八千七百五十一。
安东州  崇宁 户一万九千五百七十九，口四万○七百八十五。
京 东
徐  州  崇宁 户六万四千四百三十，口一十五万二千二百三十七。
《宋史·地理志》
元
集庆路  户二十一万四千五百三十八，口一百○七万二千六百九十。
平江路  户四十六万六千一百五十八，口二百四十三万三千七百一十。
常州路  户二十万九千七百三十二，口一百○二万○十一。
镇江路  户十一万三千三百一十五，口六十二万三千六百四十。
扬州路  户二十四万九千四百六十六，口一百四十七万一千一百九十四。
淮安路  户九万一千○二十二，口五十四万七千三百七十七。
松江府  至顺 户一十六万三千九百三十一。
江阴州  户五万三千八百二十一，口三十万○一百七十七。
高邮府  至顺 户五万○九十八。
《元史·地理志》
明
应天府
洪武  户一十八万三千九百一十五，口一百一十九万三千六百二十。
弘治  户一十四万四千三百六十八，口七十一万一千○三。
万历  户一十四万三千五百九十七，口七十九万○五百一十三。
苏州府
洪武  户四十九万一千五百一十四，口二百三十五万五千○三十。
弘治  户五十三万五千四百○九，口二百四万八千○九十七。
万历  户六十万○七百五十五，口二百一万一千九百八十五。
松江府
洪武  户二十四万九千九百五十，口一百二十一万九千九百三十七。
弘治  户二十万○五百二十，口六十二万七千二百一十三。
万历  户二十一万八千三百五十九，口四十八万四千四百一十四。
常州府
洪武  户一十五万二千一百六十四，口七十七万五千五百一十三。
弘治  户五万○一百二十一，口二十二万八千三百六十三。
万历  户二十五万四千四百六十，口一百万三千七百七十九。
镇江府
洪武  户八万七千三百六十四，口五十二万二千三百八十三。
弘治  户六万八千三百四十四，口一十七万一千五百八十。
万历  户六万九千○三十九，口一十六万五千五百八十九。
淮安府
洪武  户八万○六百八十九，口六十三万二千五百四十一。
弘治  户二万七千九百七十八，口二十三万七千五百二十七。
万历  户一十万九千二百○五，口九十万六千○三十三。
扬州府
洪武  户一十二万三千○九十七，口七十三万六千一百六十五。
弘治  户一十万四千一百○四，口六十五万六千五百四十七。
万历  户一十四万七千二百一十六，口八十一万七千八百五十六。
徐  州
洪武  户□□三千九百四十四，口十八万○八百二十一。
弘治  户三万四千八百八十六，口三十五万四千三百一十一。
万历  户三万七千八百四十一，口三十四万五千七百六十六。
《会典》
应天府  户十四万四千三百六十八，口七十一万一千○三。
苏州府  户五十三万五千四百○九，口二百○四万八千○九十七。
松江府  户二十万○五百二十，口六十二万七千三百一十三。
常州府  户五万○一百二十一，口一十二万八千三百六十三。
镇江府  户六万八千三百四十四，口一十七万一千五百○八。
淮安府  户二万七千九百七十八，口二十三万七千五百二十七。
扬州府  户一十万四千一百○四，口六十五万六千五百四十七。
徐  州  户三万四千三百十一，口三十五万四千三百一十一。
明《地理志》
清
江宁府
上  元 康熙六年 户二万九千○五十九，丁五万一千一百一十九。
嘉庆十四年 丁五十九万二千四百八十六。
江  宁 康熙六年 户一万七千六百三十四，丁五万一千一百一十三。
嘉庆十四年 丁七十万七千八百四十九。
句  容 康熙六年 户二万九千八百八十二，丁一十二万一千二百五十三。
嘉庆十四年 丁三十万六千九百六十八。
溧  水 康熙六年 户一万五千五百四十，丁七万八千三百三十五。
嘉庆十四年 丁一十五万九千一百八十六。
高  淳 康熙六年 户一万一千三百六十，丁五万九千五百七十九。
嘉庆十四年 丁一十五万六千五百三十五。
江  浦 康熙六年 户二千六百五十，丁一万四千一百八十四。
嘉庆十四年 丁四万八千六百○一。
六  合 康熙六年 户三千二百五十四，丁二万五千九百九十一。
嘉庆十四年 丁六万九千六百六十七。
光绪八年(不分民卫) 户六万一千三百六十六，男八万二千九百三十六，女三万二千二百一十九。
苏州府
长洲县 嘉庆十五年 丁二十六万六千九百四十。
元和县        丁二十一万七千八百三十七
吴  县        丁一百一十七万○八百三十三。
吴江县        丁二十九万九千八百八十九。
震泽县        丁三十万六千四百七十九。
常熟县        丁三十六万四千二百一十六。
昭文县        丁二十四万八千九百九十八。
昆山县        丁一十九万二千八百九十五。
新阳县        丁一十三万○三百九十八。
松江府
华亭县 嘉庆十五年 丁一十六万六千七百八十。
娄  县        丁一十四万四千七百九十四。
奉贤县        丁一十三万七千八百六十五。
金山县        丁二十三万○九百八十二。
上海县        丁二十九万一千一百一十三。
南汇县        丁二十二万一千八百三十三。
青浦县        丁三十三万二千一百六十四。
川沙县        丁五万五千○九十四。
常州府
武进县 乾隆二十六年 丁八万七千七百八十五。
阳湖县 乾隆二十六年 丁九万二千七百一十四。
无锡县 道光十年 丁三十三万九千五百四十九。
金匮县       丁二十五万八千九百三十四。
江阴县 道光九年 丁五十六万四千六百。
靖江县 道光十八年 丁二十三万六千三百四十六。
宜兴县 乾隆五十六年 丁二十二万三千三百六十三。
荆溪县 乾隆五十七年 丁十四万六千五百四十三。
镇江府
丹徒县 咸丰八年 丁三十三万一千六百二十四。
丹阳县 光绪十年 丁十六万五千三百。
金坛县 宣统二年 丁一十万八千一百○六。
溧阳县 嘉庆十六年  丁三十四万三千六百○五。
太平厅 光绪三十二年  丁八万六千一百四十四。
海门直隶厅 咸丰三年  丁八十万一千七百六十六。
淮安府
山阳县 道光九年  丁五十四万○四百五十六。
阜宁县 道光九年  丁三十万七千五百三十一。
光绪六年  丁五十三万九千二百十八。男三十万九千五百七十八，女二十二万九千六百四十。
盐城县           丁三十七万六千二百八十二。
清河县 乾隆二十六年 丁一万○三百七十七。
安东县           丁二十四万一千○五十六。
桃源县 道光九年 丁二十四万五千○四十八。
光绪七年 丁二十八万八千五百二十二。
扬州府
高邮县 嘉庆十三年 丁二十七万七千九百五十。
道光二十二年 丁二十七万八千二百十三。
江都县 嘉庆十五年 丁五十二万八千三百三十九。
甘泉县 嘉庆四年 丁六十六万五千九百一十三。
光绪七年 丁二十三万九千九百一十五。
扬子县 嘉庆十九年 丁三十六万二千一百九十三。
兴化县 道光二十九年 丁三十三万七千○五十二。
宝应县 道光十八年 丁三十三万六千八百一十六。
泰  州 道光元年 丁一百一十三万九千二百五十一。
东台县 嘉庆十三年 丁六十九万○三百○五。
徐州府
铜山县  同治十一年  丁四十五万○五百○三。
丰  县  同治十一年  丁三十三万七千五百三十六。
沛  县  同治十一年  丁二十七万二千一百九十八。
萧  县  嘉庆十八年  丁一十六万九千三百六十八。
砀山县  同治十一年  丁一十七万○五百六十。
邳  州  同治十一年  丁二十六万二千七百五十。
宿迁县  同治十一年  丁六十五万九千二百三十。
睢宁县  同治十一年  丁二十六万○六百八十三。
太仓州
太仓本治 嘉庆二年 丁二十万○二百九十八。
镇洋县 同治八年 丁一十万三千四百八十三。
嘉定县 嘉庆十八年 丁四十三万六千四百六十六。
宝山县 同治四年 丁一十二万八千三百四十八。
崇明县 同治四年 丁三十万四千八百四十八。
海  州
海州本治 嘉庆九年 丁三十五万九千九百六十。
赣榆县 嘉庆九年 丁一十万一千九百五十三。
沭阳县 嘉庆五年 丁二十二万五千九百六十五。
通  州
通州本治 道光九年 丁二十三万六千九百四十四。
如皋县 嘉庆十四年 丁二十一万一千三百二十七。
泰兴县 嘉庆十四年 丁一十五万三千一百九十八。
《清一统志》
江宁府  三、二五八、五三六。
苏州府  三、三○五、五八四。
松江府  二、五四六、八七五。
常州府  三、二八二、一三九。
镇江府      一三七、一八六。
淮安府  二、九一一、四四二。
扬州府  三、九二八、四六六。
徐州府  二、五八八、五一三。
太仓州      一五九、一三八。
海  州  一、○七四、九三四。
通  州  一、五二六、九○四。
海门厅  一七二、八○○。
总  计  二四、八九二、五一七。
《清一统志》
江宁府  原额  一九八、五一八，滋生  一、八七四、○一八。
苏州府  原额  四三八、八三○，滋生  五、四三七、三四八，屯丁  二、六三二。
松江府  原额  二○九、九○四，滋生  二、六三一、五九○，镇海卫并金山帮屯丁一四、二八一。
常州府  原额  五九三、七八六，滋生  三、八九五、七七二。
镇江府  原额  一三七、六三七，滋生  二、一九四、六五四，镇江卫屯丁  四○、二二一。
淮安府  原额  二○七、一○六，滋生  一、六三七、五九一。
扬州府  原额  二六六、七九四，滋生  三、二六七、五二二。
徐州府  原额  二○九、五二九，滋生  一、八四○、一九四。
太仓州  原额  一三七、○三七，滋生  一、七七二、二三○，太仓卫屯丁  二、○三一，镇海卫屯丁  三、五七四。
海  州  原额  三六、九七七，滋生  五八五、四八○。
通  州  原额  六二、○六六，滋生  九八二、九七四。
海门厅  原额  四○、八一○，滋生  二三九、八七九。
合  计  原额  二、六三七、九四四，滋生二六、三九五、二五二，屯丁  六二、七三九。
《续清一统志》(嘉庆二十五年)
备考 康熙五十二年，全省原额为二百八十二万一千一百四十六人，乾隆三十七年，停编丁。
江宁各属
江  宁  府  正户二九三、七三八，附户五七、九一六。
扬  州  府  正户六三○、二○一，附户七四、五六七。
淮  安  府  正户五五三、三六五，附户五五、四七九。
徐  州  府  正户五五七、九一八，附户九四、二三六。
通州直隶州  正户四三三、七三四，附户八八、八六八。
海州直隶州  正户二九四、二○二，附户一七、九五七。
海门直隶厅  正户五二、七九○，附户八、五一○。
共  　　计  正户二、八一五、九四八，附户三九七、五三七。
江苏各属
苏  州  府  正户四四二、三六一，附户八四、二三八。
松  江  府  正户四○八、○五五，附户九二、九四四。
常  州  府  正户三五二、七九六，附户一三○、○一九。
镇  江  府  正户三○八、七○四，附户九二、○七○。
太仓直隶州  正户一八五、五八三，附户七三、三五八。
共      计  正户一、六九七、四九九，附户四七二、六二九。
总      计  江宁各属正、附户数三、二一三、四八三，江苏各属正、附户数二、一七○、一二八。
附  江宁驻防旗人户数
前哨一区  正户二五四，附户四九。
左哨二区  正户二七九，附户六二。
右哨三区  正户二一六，附户四六。
后哨四区  正户二七一，附户五一。
中哨五区  正户二三六，附户三七。
会哨六区  正户二六七，附户四八。
共    计  正户一、五二三，附户二九三。
总    计  正、附户数一、八一六。

[book_title]第二卷 自治
黄帝始经土设井，以塞争端，立步制亩，以防不足。使八家为井，井开四道，而八宅凿井于中。一则不泄地气，二则无费一家，三则同风俗，四则齐巧拙，五则通财货，六则存亡更守，七则出入相同，八则嫁娶相媒，九则有无相贷，十则疾病相救，是以情性可得而亲，生产可得而均。均则欺凌之路塞，亲则斗讼之心弭。既牧之于邑，故井一为邻，邻三为朋，朋三为里，里五为邑，邑十为都，都十为师，师十为州。始分之于井，则地著，计之于州，则数详。迄乎夏殷，不易其制。
周制大司徒令五家为比，使之相保。五比为闾，使之相受。四闾为族，使之相葬。五族为党，使之相救。五党为州，使之相赒。五州为乡，使之相宾。遂人掌邦之野，以土地之图经田野，造县鄙形体之法。五家为邻，五邻为里，四里为酂，五酂为鄙，五鄙为县，五县为遂，皆有地域沟树。各掌其政令刑禁，以岁时稽其人民而授之田野，简其兵器，教之稼穑。《通典·食货典·乡党》
《后汉书·百官志》：乡置有秩、三老、游徼。本注曰：有秩郡所置，秩百石，掌一乡人。其乡小者，县置啬夫一人。皆主知民善恶，为役先后，知民贫富，为赋多少，平其差品。三老掌教化。凡有孝子、顺孙、贞女、义妇、让财救患及学士为民法式者，皆扁表其门，以兴善行。游徼掌徼循，禁司奸盗。又有乡佐属乡，主民收赋税。
亭有亭长，以禁盗贼。《风俗通》曰：汉因秦，十里一亭。
里有里魁，民有什伍以告。
元镇江府里正五百二十二名。丹徒县常充七户，轮充一百三十一户：大慈乡九，丹徒乡八，长乐乡十二，高平乡十，义里乡九，崇德乡十八，平昌乡五，洞仙乡二十九。丹阳县常充七十二户，轮充九十三户：练塘乡八，寿安乡二十一，太平乡二十四，石城乡二十一，高牧乡十三，桂仙乡二十，永和乡十，永济乡十六，仁信乡八，上德乡十一。金坛县常充一百三十七户，轮充八十二户：唐安乡十九，礼智乡十五，金山乡十二，大云乡十，登荣乡二十三，游仙乡五十四，上元乡十四，孝德乡二十一，三洞乡二十七。
镇江府社长七百六十名，录事司二十一。  崇大隅八，还大隅十三。  丹徒县二百四十六名：大慈乡二十六，丹徒乡二十七，长乐乡三十六，高平乡二十，义里乡二十三，崇德乡三十九，平昌乡十五，洞天乡二十，开沙十，藤沙二十，高沙三，小沙二，当江沙四，吴家沙一。丹阳县二百八十三名：练塘乡二十二，寿安乡二十二，石城乡三十三，太平乡四十六，高牧乡二十二，桂仙乡四十四，永和乡十五，永济乡三十八，仁信乡十九，上德乡三十三，县市九。金坛县二百二十六名：唐安乡三十一，礼智乡十二，金仙乡十七，大云乡十一，登荣乡二十，游仙乡六十二，上元乡十五，孝德乡十五，三洞乡二十九，县市十四。
至顺《镇江志》：隅正四名，  录事司两隅各二名。  均正四十二名。丹徒县江口轮充一十户， 丹阳县市常充一十三户，金坛县四坊常充十有三户，轮充计六户。
宣统三年，筹办地方自治局。
江苏各厅州县地方自治，苏属奏办最先。列地方行政经费预算表者，有长洲、吴江、震泽、昭文、靖湖、华亭、娄、松江、上海、川沙、武进、阳湖、无锡、金匮、宜兴、溧阳、太平、太仓、镇洋、崇明、嘉定二十一厅州县。
光绪三十四年，江苏地丁漕米带征自治经费，每地一两，带征收钱二十文，漕米一石，带收钱四十文。  见宣统二年四月十九两江总督张人骏奏。
宣统二年四月十九，张人骏奏地丁漕米带征自治经费。  原奏略曰，嗣沛县以带征之数不敷原派之数，加收每银一两，钱六十文，米一石，钱八十文。
是年，上海县城镇乡自治城一、镇二、乡十，合计自治区十五。合城厢老闸、新闸、江境庙、引翔乡四区，为城自治区域。在北者，合新泾、江桥、诸翟、虹桥四区，为镇自治区域，曰蒲松镇。在东者，合塘桥、洋泾、陆行、高行四区，为镇自治区域，曰东泾镇。此外乡十，自治区域十二。在西者，曰法华乡。在西南者，曰漕河泾乡，曰曹行乡。在北者，曰北桥乡，曰马桥乡，曰颛桥乡，曰闵行乡。在南者，曰塘湾乡。在东南者，曰陈行乡，曰三林乡，曰杨思乡。  见《上海县志》。
光绪三十一年九月初十日，谕设巡警部，督饬各省办理巡警。三十二年正月，江苏巡抚陆元鼎奏筹办警察，并设立警察学堂。
三月初五，周馥奏镇江米捐内一分作镇江警察经费。是日，周馥、刘永庆奏，就清江警察总局，附设警察员弁速成学堂。
七月二十一日，周馥奏添办上海巡警。
九月十二，周馥奏开办江宁巡警情形。
三十四年七月初五，两江总督端方奏警察学堂改巡警教练所。
附  录  一
端方王士珍筹办地方自治折
光绪三十三年十二月
光绪三十三年八月二十三日，奉上谕：钦奉皇太后懿旨，上年降旨宣布宪政，业经明白申谕。视进步之迟速，期限之远近，朝廷廑怀宪政，盼望至殷。近已降旨，先设资政院，以立议院基础。顾议院言论之得失，全视议员程度之高下。非教育普及，则民智何由启发?非地方自治，则人才无从历练。等因钦此。仰见朝廷讲求宪政，锐意图强，凡在臣民，同深感奋。
臣等伏念地方自治之制，其名词译自日本，其经划始于欧美。自列强均势，凡政治学家之言皆曰：非立宪无以自存，无以植立宪之基本。而疑中国数千年来有官治，无自治。臣等以为周之闾胥比长，与汉之三老啬夫，虽命自国家，事殊团体。然其受任自选举而来，其用人又不出本郡。揆诸自治之义，不啻导以椎轮，必谓中外治术不同，犹非新旧沟通之论。江南地方，交通最早，士绅知识开明。自奉明诏预备立宪，群情鼓舞，望治尤殷。诚如慈谕：亟宜择地试办地方自治，以为人才历练之地，以速实行立宪之期。
惟是规划自治，按之法理，宜从下级入手。中国乡遂之制，既已名存实亡，人民程度，又复秀野不齐。城乡互异，仍应仿照天津办法，于省会设局，以官力提倡，先谋预备之方，徐为实施之地。即于江宁省城，设立筹办地方自治总局，檄委调补奉锦山海道朱恩绂、盐巡道荣恒、浙江补用道宗舜年、署江宁府知府许星璧为局长。前浙江候补知府伍元芝、七品小京官善溥、署上元县知县田宝荣、署江宁县知县龙曜枢、候补知县罗良鉴为参事。拟定开办简章，分设法制、调查、文牍、庶务四课。并于总局内附设自治研究所及实地调查所。研究所为预备之始，先征江宁一府之士绅入所授课，而递及于他府县。调查所为实行之始，先从上元、江宁两邑试办，而次及他属。一面开办宣讲，以晓颛愚，划定区域，以行选举。选举既定，议事会与董事会乃次第组织。町村置长，近采邻邦经野之规；王道观乡，远稽三代大同之治。
臣等忝为行政长官，幸际昌期，不敢不勉力倡导。仍俟民政部颁发自治章程，再行察酌地方情形，依次筹办。其办事经费，本应由地方公众担任，惟目前局由官立，性质既微有不同，且就地筹款，亦非自治规模大备，未能遽责以义务。现在该局逐月支销之款，暂饬财政局垫拨，地方筹款有着，再议归偿。
除开办简章分别咨送宪政编查馆、民部外，所有江南筹办地方自治缘由，谨同署江北提督臣王士珍合词恭折具奏。
两江总督端方遵设江宁咨议局筹办处折
光绪三十四年
窃查光绪三十四年六月二十四日钦奉孝钦显皇后懿旨：宪政编查馆、资政院王大臣等会奏，拟呈各咨议局及议员选举章程一折，详加披阅，尚属周妥，均照所议办理，着各督抚迅速举办，实力奉行，自奉到章程之日起，限一年内一律办齐。等因钦此。并准宪政编查馆刷印原奏暨章程清单，咨行前来，仰见圣慈好恶同民，实行宪政之至意。江表臣庶，钦感同深。臣等遵于十月间，将三十三年业经奏设之江宁咨议局遵照馆章改为筹办处，派委江宁布政使樊增祥、提学使陈伯陶为总办，江宁盐巡道荣恒、江苏候补道李瑞清、赵从嘉、熊希龄等为会办，在籍翰林院修撰张謇为总理，丁忧翰林院编修夏寅官、丁忧前广东高雷阳道段书云、安徽候补道许鼎霖、前陕西富平县知县仇继恒等协理，并分别遴委科长、科员，拟订章程，饬令认真筹办。业经咨报宪政编查馆在案。
兹查开办以来，距今数月，其办事规程进行秩序亦既稍具崖略，粗定指归，谨条列大概办法，为我皇上缕晰陈之。
一、规定期限。查馆颁章程定正月十五日举行初选，三月十五日举行复选。当此创办伊始，无成可循。民间知识不齐，未能家喻户晓，非比户讲演劝导，则调查资格，断难详确。加以转行文书，研究疑义，动费时日。若必拘执初选限期，恐多疏舛。窃计召集会员定限九月，为日较纾，尚可量为变通，略加宽展。但求无误会期，不妨从容将事。由筹办处会同拟定，以闰二月十一日为初选期，四月初五日为复选期。又虑奉行者始则任意因循，继则潦草塞责，爰举初选、复选定期以前，应行筹备各事件，均为之酌定日数，通饬照办。并于交通不便之地，以函电佐其不逮，总期顺序进行，克期集事。此筹备之在期限者一也。
一、统一规制。按定章选举调查以及投票细则，应由初选监督核定。查宁属府厅州县三十有余，其间守令虽不乏通知时事之才，然调查选举事属创行，未必尽能了澈。且审释名义，斟酌宽严，政见未必相同。即办法断难齐一，若不示之标准，必致一省之内容，各为风气，办法纷歧。爰于开办之初，选娴习法政、明白事理之官绅，派为司选科员，饬令会集一处，将定章公同研究，商定划一办法。即令分赴各属，会合本地官绅，如法筹办。所有各项办事规则，均由省局拟定颁发，期于通省一致，无抵牾触背之虞。此筹备之在规制者一也。
一、确定名册。查筹办选举，以审定资格为最难。若徒以调查责之牧令，而本地绅耆不为助理，则所查断难详确。臣等于开办之初，即选具剀切示谕，刊发各属，遍为张贴，以宣布朝廷之德意。并由筹办处以权利之不宜放弃，资格之必须审查，演为白话浅解，交由出发科员随处颁发，广为劝导。务使穷乡僻壤，咸晓然于选举一事，为人民荣幸之途，鼓舞欢欣，热心辅助，将人名草簿清册，依限造送。此筹备之在名册者一也。
一、筹议建筑。查咨议局为议院初基，本应次第建设。现为一劳永逸之计，略事扩充。纵不能立底完全，亦必须隐合规制，庶备将来议院成立时，因以为用，无劳改作。亟宜酌仿外邦之制度，参合本地之情形。臣端方前赴欧美，参观议院，大率规模宏壮，未能一蹴而几。惟日本地近文同，民情亦不甚相远。业据筹办处呈请，选派曾习工科之学生，前赴该国，就东京议院与各府议会，将其形模、规制、费用，逐项调查、绘具图说，以凭参酌仿造。并就江宁省城北首购备空旷之地，以为会场基址。一俟该员回国，即当参以臣端方考查所见，斟酌丰俭，克期营构。此筹备之在建筑者一也。
以上各节，均系数月以来体察情形，斟酌变通，切实筹备。现在选举名册，业经遵限确定，所有初选、复选，当可如期举行。臣等仍当督饬在事各员，严定功过，不任稍涉延玩，致误成立。其开办常年额支、活支，暨司选员出发调查费用，准于地方公款内撙节动支。事关宪政，恳恩准予作正开销。
除咨报宪政编查馆查办外，所有遵设江宁咨议局筹办处，暨胪举办理情形，恭折具奏。
请于地方自治局内附设咨议局片
光绪三十四年正月
再，本年五月十一日，承准军机大臣寄两广总督岑春煊奏预备立宪阶级一折，奉旨：外省设咨议局各节，各省督抚妥议具奏。等因钦此。遵旨寄信前来，当经分饬司道核议。旋于九月十三日奉上谕：钦奉皇太后懿旨：前经降旨于京师设立资政院，各省亦应有采取舆论之所，俾其指陈通省利病，筹计本省治安，并为政院储材之阶。着各省督抚在省会速设咨议局，慎选公正明达官绅，创办其事。等因钦此。咨议局之设，已奉明旨。其岑春煊前奏各节，自毋庸更行议复。又准咨政院咨开：咨议局事关重要，其详细章程，若由外定，恐难划一。此时应先设局所，俟由院拟定草章，咨商各省议妥复奏请颁布。等因。查咨议局章程，既应俟资政院奏定，则各省先设局所，自为讨论预备起见。臣等现于地方自治局内附设咨议局，即以自治局原委局长、参事兼顾咨议局事，由局延士绅，详加研究，以为议会之预备。一俟资政院颁发详章，再行遵照妥慎办理。
端方遴委官绅先行开办自治咨议两局折
光绪三十四年五月
奏为江苏省设立自治、咨议两局，遴委官绅先行开办事。
窃于光绪三十三年八月二十三日奉上谕：钦奉皇太后懿旨：着民政部妥拟自治章程，请旨饬下各省督抚择地依次试办。又于九月十三日奉上谕：钦奉皇太后懿旨：着各省督抚，均在省会速设咨议局，慎选公正明达官绅，创办其事。各等因钦此。当经臣端方先就江宁省城设立筹办地方自治总局，并附设咨议局，派员延绅，详加研究。已将开办情形，会同臣启泰具奏在案。
伏查自治、咨议两项，同为立宪之基础。泰西各国宪法各有不同，而近可取法者，莫如日本。然其维新之初，亦复几经考察，因时改良，乃得渐收整齐划一之效，至今犹未能臻于完备。中国情形较异，人民程度未齐，举行太骤，或不免成效未睹，流弊先滋。此前奉明诏，宣布宪政，而不能不先之以预备也。
江苏省会距上海最近，交通既早，知识之灌输，风气之开通，过于他属。自奉预备立宪之谕旨，群情鼓舞，望治孔殷。自应官为提倡，俾绅民切实请求，庶几法理互相研究，人才藉以养成，以仰副朝廷亟图自强之至意。现经臣启泰就苏州省城择地，并设自治、咨议两局，均以藩、学、臬三司经理局务，札委江苏候补道王仁东、苏州府知府何刚德充两局局长。又委候补知府陆懋勋、长洲县知县宗能述、元和县知县魏诗诠、吴县知县金元 烺，同为该两局参事，并照会省绅前翰林院侍讲学士邹福保为自治局局长。其余课员以下，由总理会同局长，遴选娴习法理官绅，分别委用。已经刊给木质关防，次第开局。酌拟简章，就省城长洲、元和、吴县三邑，先行试办。自开局以来，每值星期，臣启泰必亲诣该两局，督总理、局长、参事诸员，邀集苏绅王同愈、江衡、蒋炳章、潘祖谦、尤先甲、陶治元、孔昭晋、张履谦、吴韶生、石祖芬、程增瑞、吴本善等，将自治、咨议两项应行事宜，详加讨论。一俟民政部及资政院拟定详细章程奏准颁行，即行遵奉办理。该两局所需经费，均由藩库分别筹拟。自治局用项，应俟地方筹有的款，再议归还。咨议局用项，应请作正开销。
其省外各府州县间有绅士请设自治会者，均经臣等批令先行试办。并饬该地方官妥为监督，勿任稍有流弊。统俟省城办有明效，并奉到奏定章程，再行次第推广，通饬遵办。除分咨宪政编查馆、资政院、民政部查照外，所有江苏设立自治、咨议两局，遴委官绅先行开办缘由，恭折具奏。
两江总督张人骏等江宁各属地方自治经费片
宣统二年五月
再，江宁各属地方自治经费，前于光绪三十四年间由江南筹办自治局具详各厅州县，一律于积谷项下，每地丁一两，带收钱二十文；漕米一石，带收钱四十文。大县每年筹足洋银一千元，作为地方自治筹办经费，成立之后，即为自治专款，如收不足数，于别项公款匀拨济用，当经批准通饬施行。嗣据徐州府沛县以带收之数，不敷原派之数，禀请加收。复经批由司府议定，就该局各州县忙漕征数并计，一律每银一两，带收钱六十文；每米一石，带收钱八十文。由各州县照额征收造报，由该府统提分拨，报司查核。宁属各府有情形相似者，均准其仿照办理。复经核饬试办。各在案。兹查此项带收钱文，自抽收以来，尚无阻碍。其捐数办法，核与馆部奏定城镇乡自治章程所载公益捐项下之附捐，均属相符。据江宁藩司樊增祥详请具奏前来。臣复核无异，除饬司通行遵办外，续有不敷，照章妥筹。并咨宪政编查馆 、度支部、民政部查照外，理合会同护理江苏巡抚臣陆钟琦附片具陈。
江苏省各县地方自治原有市乡行政经费及
现充行政费年额与其他收入充自治经费年额表
县别    原有及现充经费                             其    他                        备考
镇江    三○、六二二元
江宁    无                               区政二四、○一九元  乡镇一四、一六○元
句容    一二、○○○
溧水      七、五三○
高淳    一一、七三一
江浦      四、○○○
六合    无
丹阳    无                               区政一八、○○○
金坛      九、七○○
溧阳    无
扬中    二、五六一
上海    五、九三○
松江    二一、九四三                      事业一一、三二三
南汇    三七、五五二
青浦    一八、○○○                      乡镇  八、七三六
奉贤    一四、四八○
金山    二、七○○
川沙    二、一二四
太仓    七、五○○                        乡镇  五、一五一
嘉定    一四、四九二                      乡镇  一、四八五
宝山    一一、九○○                      乡镇  一、四二九
崇明    一一、九○○
启东    一一、三七○
海门    一七、九五二
吴县    五一、四○八                      事业二六、四○○
常熟    四○、○四八                      事业五八、四○九  乡镇三一、八六○
昆山    一七、○九二                      事业三一、四五四  乡镇  三、三○一
吴江    一八、九三六                      事业六五、五○○  乡镇  九、四二八
武进    四○、三二○
无锡    一七、三一五
宜兴      六、○○○                      区政二九、九八○
江阴    一五、四六七
靖江    无                                区政一九、二○○
南通    四○、六六九
如皋    五二、三二○
泰兴      六、六○○
淮阴      六、七二○
淮安    二五、九二○
泗阳      五、七二七
涟水    一三、○○○                       乡镇一六、二○○
阜宁    二○、二八○
盐城    二○、四六二
江都    一二、○○○
仪征      五、三一五
东台    二四、九○○
兴化    三○、○○○
泰县    三五、六二三
高邮    一五、二八八
宝应    七、四四○
铜山    一七、二八○
丰县    一○、○八○                       乡镇  五、六四○
沛县    一九、五七九                       乡镇一一、五九二
萧县    一四、四○○                       乡镇  三、六○○
砀山    一、六○○
邳县    一三、五六三
宿迁    无
睢宁    无
东海    无
灌云    无
沭阳    一五、八三○
赣榆    一○、三六八
合计    八八一、六三八元                    四○一、八六七元
《内政年鉴》
附  录  二
奏设巡警军并饷银片
光绪三十一年九月
再，查巡警军亦系当今要务，从前所办人员饷绌，难收实效。现经奴才等力加整顿，汰弱留强。挑选年青精壮者一百六十名，分为四棚，饬派左翼协领延浩为管带，正白七甲防御森福为营官。并派哨官四员，将地面平分四段，安设卡房四处。略仿近日各省巡警章程，责令昼夜梭巡，无少间断。遇有何段失事，即为何卡官员是问。所有月饷，目前系暂将续备加饷内所余银九十九两六钱六分六厘，月给管带银六两，营官银四两，哨官每员月给银二两，每兵月给银五钱；办公纸张银一两六钱六分六厘。但薪项仍嫌太薄。查江宁巡警军，系省常备军，所领库平银二千两内，每月提出六成平余银一百二十两，加给巡警经费。京口常备军向系支领京平，拟请由苏藩库每月于京口常备军饷亦改放库平，营内仍放京平。即将此项六成平余银一百二十两，月加巡警管带银二两，营官银二两，哨官每员银一两，每兵银七钱，应薪饷稍优，而官兵并加奋勉。是否有当，理合附片具陈。
再，江北警察，虽经历任漕臣筹款兴办，终以经费支绌，未克精进周备。臣永庆莅任后，竭力腾挪，亦仅能先就清江扩充整顿。江北地方辽阔，关系重要，非办警务，无以诘奸暴而卫民生。查此次裁去漕标左营、镇标中营二缺，所有节省之兵弁俸廉、兵丁饷干等项，款虽无多，在江北视之，即有有着之巨款。拟恳天恩，准将该二营节省各款，全数留存江宁藩库，作为江北推广警察之用。由永庆随时提拨，会同臣馥认真办理。谨合词附片陈请。
奏设江宁省城改设高等巡警学堂折
光绪三十一年十一月
奏为江宁省城改设高等巡警学堂，仍附设教练所，一切筹办情形恭折。
窃准民政部咨：奏拟各省巡警学堂通行章程缮单具陈一折，奉旨：依议。钦此。咨行钦遵前来。原奏内称，所有各省会未经设立巡警学堂者，统限三个月内设立；已有者，应按照此项奏明章程更定；其有仍名警务学堂、警察学堂者，亦令一律更名高等巡警学堂；至各府厅州县应设教练所，当由各督抚督同地方官按章设立。等语。
查江宁省城前系于光绪三十一年间开办巡警，即经设有警察学堂，在堂官兵各生，早分两班毕业。嗣因各区巡警教育未能普及，程度不免参差，经臣饬将警察学堂改为江南巡警教练所，督同总监各员酌拟章程，学生额设二百四十名，常年经费需用银二万二百余两，据实奏明在案。现在按照部章，宁省应设之高等巡警学堂，自应即就已办之巡警教练所酌量改设，庶几因仍旧规，可以克期成立。且与部臣原奏已有者按章更定之意，亦相符合。现经督饬巡警局员再三筹议，拟定江南高等巡警学堂，暂设学额五十名，招生肄业。仍于该堂附设巡警教练所，将原定学生额数减为一百五十名。并参照部章，妥拟各项章程，遴派道员包发鹤充当该堂监督。其余教务提调、庶务提调，学监、舍监、教习各员，均系选择深通警学之人，分任其事。计学堂、教练所两项，需用常年经费，均在奏准巡警教练所经费项下动支。复经切实核减，暂定额拨各款，每年实需经费银一万六千六百两有奇，较前定二万二百余两之数，可节省三千余两。由财政局照数筹拨济用，按年核实造册报销。至省外府厅州县，均应遵章设立教练所，已通饬各属一体遵照办理。臣仍当随时严加督饬，逐渐实力推行。总期警学日兴，人才辈出，以仰副朝廷振兴民政之至意。
除将现定章程分咨度支部、民政部查照外，谨恭折具陈。
筹办警察并设立警察学堂折
光绪三十二年正月
奏为遵旨筹办警察，并设立警察学堂以资练习而期推广恭折。
窃臣接准巡警部咨：本年九月初十日奉上谕：巡警关系紧要，迭经谕令京师及各省一体遵办，自应专设衙门，俾资统率。着即设立巡警部，各省巡警，并着督饬办理。等因钦此。仰见朝廷锐意自强，讲求内政之至意。
臣窃为警察一事，实为全国治安机关。欲求完善，自宜远法泰西，近效日本。查本年江宁、上海均已设有学堂，尽心教练。苏省自二十九年五月举办警察以来，形式虽具，成效未臻。良由警兵以旧募之营勇编成，巡官以原设之员弁充补。不教之民，焉能弭盗?未学之吏，何以治人?有警察之名，仍未免蹈保甲、团防之习。臣莅任后，博访周咨，期衷一是。而教员难得。上年派赴日本学习警察各员，尚未毕业回省。七月间，自天津调职警务毕业学生试用巡检柳宗忠、候选县丞孙家棣二员来苏，面加考察，于巡警事宜，尚称谙练。当饬司道设立警察学堂，即以该二员为教习。复派道员总办，藩、臬两司督同经理。于十一月十五日招考官学生，正、备取共四十名，六个月毕业；兵学生正、备取共一百名，三个月毕业。一切规制，参仿直隶章程。于十二月初二日，臣亲自到堂开课。仍将旧派警兵严加整顿，逐渐改良。一俟学生毕业，分别派补巡官巡兵，以期得力。并饬催府厅州县一律遵办，由城而乡，推行尽利。一面明定赏罚，奖其功，惩其不力，庶内患可消。此臣所夙夜筹维，未敢稍涉懈弛者也。至现定章程，恐未完备，仍俟警部颁章到苏，重为厘定。除咨巡警部查照外，所有现办警察学堂情形，理合恭折具陈。
江宁省城巡警额定支用各项薪饷经费数目暨整顿情形折
奏为江宁省城巡警额定支用各项薪饷经费数目，暨整顿情形恭折。
窃查江宁城巡警，前于光绪三十一年八月间创办，曾经署督臣周馥将开办大概情形及约计需用经费，奏咨在案。其原奏内称，巡警经费，每年约计额支二十六万余两，除将裁兵四营底饷拨充外，不敷之数，先由铜元余利、牙帖、房船各捐凑拨。现在铜元余利已归无着，他项捐输，为数无多，尚待筹划。等语。是此项经费，仅有裁兵四营底饷银三万余两，为常年指定之数，此外实无的款抵支。从前全恃铜元余利，司库尚有存储，历经挪拨济用。迨至三十三年春间，据江宁藩司详称，铜元余利，亏垫甚巨，无款可拨，库储又支绌异常，请自是年二月份起，改由江南财政局筹备拨给。嗣后即由财政局筹拨，并经臣迭次督饬巡警局总副监等裁节冗费，厘定章程，按照前署督臣周馥原奏，每年额支二十六万余两之数，竭力删减。现计常年额支银十九万四千余两，活支银一万二千两，制办军服等项，摊计银二万一千余两。全年核计，实需经费银二十二万七千余两。遇闰之年，尚需加筹银一万七千余两。实已屡经裁并，无可再为撙节。
伏念巡警为保卫治安之要政，东、西各国，凡一切政令之设施，无不恃警察为之钤辖，范围至广，关系至重。是以德宗景皇帝屡降纶音，饬令各省赶速举办。江宁为东南重镇，自防营裁汰，所恃以诘奸禁暴，捍卫闾阎者，惟警察是赖。臣抵任之始，即注意于此：更换局员，严加整顿；巡官以下，各定考成，信赏必罚；时复亲出巡视，谆谆诰诫。两年以来，省城地面，颇称安静。昔时城北荒僻之地，杀人越货，岁有所闻，近则桴鼓不惊，闾阎安枕。省垣本水陆要冲，宁沪铁路通行地方，尤为繁盛，间有逆党窜伏，及奸拐等重案，类能立时捕获。迭经奖励有案。去年安庆兵变，宁、皖近接，臣又远驻太湖。风谣四起，而省城商民晏然，各安生业，实亦巡警认真之微效。虽以限于经费，规制未臻完密，未能与各国高等警察 较短絜长，然扫除保甲之具文，渐收卫民之实效，似已椎轮粗具，不无复篑之功。
此项常年经费，均额定待支之款，除裁兵底饷三万余两拨充外，每年不敷银十九万余两之巨。自三十三年二月份起，均由财政局设法匀拨。当此财力困难，几同无米为炊。惟事关治安要政，无论如何为难，决不容因噎废食。臣仍当督饬财政局随时腾挪支给，以济要需。一面仍饬巡警局员加意振作，益励精勤。体筹款之维艰，知保安之匪易，务使公家耗费一钱，民间即受一钱之利益。并分饬各局赶将自开办日起，历年用过款项，分晰造报，以昭核实。
至巡警局附设之教练所，岁需经费二万两有奇，业经另行奏咨有案。又另设水上巡警，系由水师营改编。按月薪饷，先由支应局拨，三十三年二月份起，改由财政局支放，应一并随案造报。此外尚有铁路等处另设之巡逻队经费，均由另筹，不在造销之列。除将现定详细章程及支用各项薪饷经费数目表咨部查核外，谨恭折具陈。
陶澍沿海港汊村庄设法编查折
道光十八年十二月
奏为遵旨筹议章程事。
案查前准兵部咨：钦奉上谕：御史王奏请将沿海港汊村庄设法编查履勘以绝窝线而清盗源一折，各省沿海地方文武员弁，平日认真稽查，盗匪与奸民不能暗相勾通，根株尽绝，洋面自可肃清。如该御史所奏，沿海地方港汊村庄距海远近不等，盗船敢于入港，总由奸民为之窝线，代销赃物，添雇舵船水手，或稔知村内殷实之家，勾通人劫，盗去而人不敢过问。沿海一带虽设有水师总巡、分巡各名目，往来会哨，多属虚应故事，潜匿港口，仅令微末弁兵代巡捏报。无怪海洋劫案时闻，不可不严加防范。惟各省近海处所情形不同，应如何稽查周密，自当因地制宜。着直隶、山东、江苏、浙江、福建、广东沿海各省督抚，妥议章程，据实具奏。折并发。钦此。当经臣照行各司道镇悉心筹议，应如何稽查周密，会议章程。并以江南沿海，南接浙江，北通山东，境地绵长，村庄既远近不等，港汊又纷歧不一，必须切实履勘，逐细编查，妥议详复，复叠次分别行催去后。
兹据署江苏按察使裕谦等详称，据沿海各州厅县暨该管州府，先后勘查议复，并准苏狼等镇移称，水师巡洋，遵照御史周彦条奏，严会哨功过，以有章程可循，巡缉并无旷误。兹复按海口港汊村庄各情形，会议章程，详请复奏前来。
臣查江南洋面，极为辽阔。如苏州府属之常熟、昭文二县，松江府属之川沙厅及华亭、奉贤、金山、上海、南汇五县，淮安府属之阜宁、盐城二县，扬州府属之东台，太仓州所属之镇洋、宝山、崇明三县，通州所属之如皋县，海州及所属之赣榆县，并直隶海门厅，非近处海滨，即孤悬海甸。其间岛屿林立，支港纷繁，必须海口肃清，庶洋匪无可潜匿。亦必须洋面严密，庶奸民无可勾通。是海口内外巡缉编查，原不可稍存疏略也。查江省沿海口岸，均设有委员驻守。查内外洋面，亦按季派定总巡，总分巡各员，往来会哨。即外洋平山岛屿，皆有员弁驻巡，防范稽查外洋，实已周密。今蒙圣训谆谆，复将口内村庄港汊逐一履勘编查，使内无济匪之人，外无销赃之路，实足以清盗源而肃海洋，内外一律静谧。如稍事疏懈，即行严参，以仰副圣主弭盗安良之至意。谨会同江苏巡抚臣陈銮、江苏提督臣陈阶平，合词恭折具奏，并将司道详议章程缮呈。
谨将沿海州县港汊、村庄设法稽查巡缉章程恭呈。
一、沿海村庄，逐一编查保甲，以清盗源也。保甲为缉匪良法，江苏省无论腹地、沿海，均已遵章奉行，立法本属周备。惟沿海村庄大小不等，远近不一，且有零星散处者，一有遗漏，奸宄即易于潜藏。现将沿海村庄逐一编查，十家为甲，设立甲长一人。每编十甲，设立总甲一人。不及十甲者，即三五甲为一总。不及十家及零星散处者，即于一处各设一长。责成地方正印官亲往抽查，谕令甲长、总甲互相稽访。如有济匪、销赃、窝藏、勾引、代雇水手之家，密速报官拿究，从优奖赏。知情容隐，一体治罪。倘地方官视为故事，奉行不力，即严行参处，以儆怠玩。
一、沿海港汊口岸，添卡添巡，盘诘船只，俾无从漏也。查江苏省沿海口岸要隘，各原设有营汛，派拨员弁兵役巡查。惟地势宽广，巡缉恐未能周到。现查各口相距辽阔之处，均令各建卡房一座，由该管文武添派兵役，轮替驻巡。其偏僻沙滩，亦饬该管县酌派兵役，梭织巡查。并责成守口员弁及该管文武，凡遇船只出入无牌照，形迹可疑，及偏僻不常泊船处所，有以小舟渡人上岸，及起卸货物者，均即严行盘诘，禀解该地方官，究明实系盗匪，即将原获之兵役，视获犯之多寡，罪名之轻重，量予奖赏。倘敢疏纵，别经获犯发觉，即将该管员弁兵役，分别参惩。仍晓谕各总甲人等，互相稽查兵役人等。倘敢得贿包庇，即行据实禀首，以凭惩办。
一、商、渔等项出海船只，仿照保甲稽查，不准出租，以杜影射也。查江苏省民间商、渔各船，有买卖顶补等项故事，向由地方官讯取邻人等供给，方准给照行驶。不准私租顶冒，诚恐日久必生将船私租匪人，及在洋劫占商船，驾驶行劫，以致奸良莫辨。现已责令各州县，仿照保甲之法，十船编为一甲，取具连环保结方准出洋。并令依限换照，不准逗留洋面。如一船为匪，九船连坐。倘敢将船私租顶冒，致令匪徒出洋为盗，无论是否知情，均将船主人等从重治罪，船只入官充赏。如遇渔汛之时，沿滩采捕渔船，并照保甲之例，十船为一甲，佥派渔甲一名，责成按号稽查，辰出酉归。如有远驰不归本埠停泊，及为匪通盗，立即禀究。渔甲循隐，一体连坐。
一、水师员弁，按照定例巡洋会哨，分别劝惩，不任疏懈，以肃洋政也。查海洋巡缉，责成水师。江苏省外海洋面，设有总巡、统巡、分巡、委巡，按照定例出洋，分班巡缉。内洋洋面，亦各按所辖洋面汛境，派拨兵船往来梭织侦巡。有犯必获，均足以资捍卫。又于御史周彦条奏严定海洋会哨案内，奏奉部议，嗣随带会哨营弁千把等官，除于会哨期内，如拿获盗匪奸船，例应议叙，及遇有失事、托故不行，例应降罚，均遵照定例办理外，如果熟谙水性，不畏风涛，于巡洋期内并无失事案件，每哨一次，准记功二次，分别考核保奖。若有不谙水性，畏惧风涛者，初次记过，仍令下次再行出洋试看，倘仍不得力，即行改拨陆路习练，以观后效。如何劝惩兼行，立法已极周密，遵照实力奉行，海洋自可肃清。
一、沿海各属米谷，不准私自出洋，以杜偷漏接济也。查米石例禁出洋，是以商、渔船只随带食米，均应填给印票，由守口员弁查验放行。其朝出暮归，沿滩采捕之小船，例不准其配米，向有定制。第恐不肖船户，冀图厚利，私自多买米石，偷运出洋，接济盗匪，不可不防。令守口员弁逐细查验，如有暗藏多带，即将人、船送交地方官究办。倘偷漏出洋，致被别处拿获发觉，即将未能查出之员弁，严行参处。如系官役卖放，亦即从重惩办。
一、私藏枪炮军火器械，宜严行收缴也。查军火、器械，例禁私藏。应责成地方官文武并巡洋舟师在沿海各处实力搜查，收缴禀报，分别配用销毁，不任藉口防盗，适以济盗。如有藏匿制造等弊，一经被获，立拿私藏私铸奸民，及容隐之保甲，分别究办；失查地方官文武，从重参处。其硝磺火药，并责成守口员弁，严行稽查，毋许偷漏出洋。如有疏纵，事发究明，亦即从严参处。
举办保甲挑练团丁片
光绪二十四年
再，准部咨：光绪二十四年六月十二日，奉上谕：近因各处裁汰营勇，保卫地方，全在严查保甲，以辅兵之不足。各省办理保甲，章程非不详备，迭经谕令从严稽察，率皆视为具文，并未将现办情形详晰复奏，殊属因循废弛。自此次申谕之后，各该督抚务当严饬地方官于保甲一事，实力举行，以期民情固结，奸宄无从匿迹。仍将整顿办法，先行切实具奏，以副朕绥靖闾阎至意。钦此。当经臣奎俊通饬各属，认真举办，未及具奏移交前来。
窃维保甲为弭盗良法。清户口以靖内奸，尤在练壮丁以御外匪，与团练相辅而行。江北徐、海等属，民情勇敢，一闻盗警，群出兜拿，是以登时获犯之案，藉邻众帮捕之力居多。大江以南，民风柔脆，遇盗则避退不遑，安敢出而捕盗?现当裁汰营勇之际，恐哥老会匪、安清道有难保不溷迹其中。加以失业之灾民，媛私之枭党，伏莽未尽，隐患方深。应饬各牧令严查户口，并各就地方情形，分别村庄大小，遴选绅董，挑练团丁，务令守望相助，共保身家。 一处有盗，众练集捕。退后者罚，获盗者赏。民情固，则众志成城；声威壮，则匪徒敛迹。寓团练于保甲之中，办理较有实际。
至于大市巨镇，商贾辐辏之区，举办商团，较诸民团，尤易集事。其有水陆通衢，犬牙错杂处所，酌派防军师船，扼要驻巡，护送行旅，以辅练丁所不及。此外如盘诘游民，编查渔户，尤应实力举行，勿得虚应故事。据署臬司朱之榛酌定简明章程，详请核办。奴才逐加确核，办法尚属切实，应饬各属认真举办。仍随时派员稽察，总期寒暑罔懈，众志弗渝。庶盗贼潜踪，闾阎安谧，仰副朝廷绥靖地方之至意。理合附片具陈。
奏请变通团练章程并请量予给奖折
光绪三十四年
奏为办理团练变通章程，并请量给奖叙，以资鼓励，而收实效恭折。
窃前准督办军务处咨行会议广练兵团一折，所称沿海、沿江各省举办团练一节，此事有治人无治法。如果办理得宜，则众志成城，自可以辅兵力之不足。倘不得其人，则苛派骚扰，诸弊均恐不免。拟请旨饬下各该督抚，体察地方情形，妥慎筹办，并详议章程具奏。奉旨：依议。钦此。
臣窃以为外洋立国，尽人为兵，中国一时尚难及此。惟团练犹是遵行我法，管子内政，唐之府兵，即其制也。此等团练，原当绥靖地方。现在伏莽潜滋，兵力单薄，若不练团自相保卫，民间几无安枕之日矣。查向来办团，按户抽丁，往往役及老弱残废，人数难众，于事何有裨益!恐苛派骚扰，惟有变通办理。专用年富力强之人，操习刀矛枪炮各件，略以军法治之，期于用命。
臣通饬各属城中设立团练总局，以本城公正绅士二三人主之。城外东西南北四乡之地，各设团练分局，以本乡公正绅士二三名主之。以本乡之都图里甲自为一团，户口多者为大团，每团练丁二三百人，或四五百人。户口少者为小团，每团练丁百人，或百数十人。务于本团挑选精壮，编列队伍，不准招募外人。其本团有绅士商贾及家道殷实之孤寡、常住宽裕之僧道，不能充练丁者，则酌派养练口粮，及制办军械、军火、军装。所谓贫者出力，富者出资，亦是持平之道，莫不乐从。每团设立正团长一名，副团长二人，以资管带。皆受约束于本乡分局，及城内总局绅士。并择技艺出众，由军营出身之武弁，以为教习。平日各练丁自行就地操演，每月本团一次，每季本乡各团合操一次。每年应否四乡合操，或轮流抽调来城看操，由牧令会商总局绅士酌办。地方如有盗警，以鸣金为号，本团练丁即出援。倘遇大股，本乡各团齐来救应，后到者罚，不到者重罚。经臣三令五申，民间亦知舍此别无自全之策，团练尚肯认真。其最著者，如徐州铜山等属、淮安盐城等属、扬州高邮等属团练，屡次保卫村庄，击退贼匪。有时偶尔失事，则围拿追捕，往往赃、犯并获，全数歼擒，抢劫为之稍息。
团长练丁，亦不免有伤，经该地方官随时赏恤，并由臣酌请功牌匾额，民情颇形踊跃。顾一县如是，各州县未必皆然。一乡如是，各乡未必皆然。所以不整齐者，固由风俗有强弱，亦由无以鼓励之故也。夫亲上死长之义，难以责之愚贱。即其卫身家之心，亦不胜其爱名利之心，轻外奖而重内奖，正可因势而利导之。伏惟朝廷廑怀时务，激劝人才，凡有专建学堂及学会者，予以破格之赏；习成一艺，制成一器，有裨实用者，俱准其专利。又定例，本官人役，因公毙命，随案请恤。况团练有关地方安危，办理有成，并可以备异日征调。至因剿捕盗匪伤亡，核与军营打仗无异。可否仰恳天恩，量予鼓励：凡办团带练尤为出力，及出资最多者，准给虚衔封典；其团长练丁人才出色，准给把总外委，咨部注册，归标候补；其有剿捕受伤成废，以暨因伤身故，或立时毙命者，分别给恤，以慰其心而作其气。将见闻风感奋，莫不争先恐后，敌忾同仇。久之，人各为兵，将与外洋驰驱并驾，未始非图自强之一策也。
臣为振兴团练起见，是否有当，理合恭折具陈。
请办渔团保甲片
光绪二十四年
再，前承准军机大臣字寄奉上谕：令各省办理团练保甲，其沿江、沿海一带港汊纷歧，尤为奸宄出没之地，亟应兴办渔团保甲，以资联络。近年各省筹办海防，曾议及此事，迄未认真办理。着沿海、沿江将军督抚通饬所属，将渔团保甲章程，各就地方情形，一体妥筹举办。仍将所有办法先行具奏。将此各谕令知之。等因钦此。目下时艰孔亟，伏莽潜滋，兴办乡团，可以固民志而辅兵力；清查保甲，可以消内患而弭隐忧。臣酌拟章程，通饬实力举办，先后奏明在案。
伏查江苏地势，长江贯于中，大海环于外，滨江、滨海之民，比比以渔为生，举办渔团，诚地方切要之务。钦奉谕旨，殷殷诰诫，自当声明办法，切实办理。应由沿江、沿海各州县查明境内共有渔船若干只，按地分段，编列字号，加以印烙。每船给发旗帜、船照各一件，于旗上大书某县渔团字样。船旁钉板，粉书某县渔团第几号。其船户姓名、船伙名数，以及防盗器械，均于船照内逐一注明。如鸟枪、洋炮关系军火者，更须编号烙印，以杜流弊。各将各船汇造底册一套，分晰填注，一如船照。遇有迁移新增等项，均随时报名，分发增删。地方官于每年冬季，逐段调验换照，编造一次。仍仿照保甲成法，以十船为一牌，十牌为一甲，甲设甲长，以统众牌，牌设牌长，以箝散户。其中必取具连环保结，一船有犯，九船连坐，使其互相约束，自然不至为匪。凡经行之处，遇有盗抢劫客船，即前往救援。能获盗犯，由县按名给赏。每月责令会哨一次。在沿海者，与外洋、内洋师船弁兵会哨，在沿江者，与长江水师弁兵会哨，藉资历练，而壮声威。大纲既举，加以信赏必罚，庶几令不虚行，渐有成效。据署江苏按察使朱之榛详请具奏前来。
臣查渔团一事，诚为沿江、沿海要务。第办理稍有不善，即难免扰累之虞。渔户人数无多，船只甚少，若谓编集成团，即足资战守，臣诚不敢以自信。然果能稽察严密，练操认真，藉以禁窝藏，护商旅，体察情形，实亦必不可缓。该署臬司所拟办法，均尚切实可行。除札饬各该厅州县连络水师，遵章速办，不得虚应故事，亦不得稍涉滋扰，以收实效而期经久外，所有遵旨妥筹举办渔团缘由，谨会同江苏巡抚臣德寿附片具陈。
江苏巡抚程德全展长自治议员任期片
宣统三年二月
再，地方自治之制，议员任期，各国不同。任期过长，固有盘踞之嫌，任期过短，尤蹈纷更之弊。凡议员任事，必有所挟之政策，即必有所布之规划。任期过短，则前议员之政策规划，未 遑悉见施行，瞬至改选交替之期。后来者又未必步武前规，故前后政策，往往不能一贯。其弊一。选举之时，造具选举人名册，核定议员资格，手续纷繁。且行一次选举，即多一次诉讼，纷至沓来，尤有应接不洽之势。任期过短，则手续愈繁。其弊二。手续既繁，则改选之费，亦随加重。夫自治财政，所谋地方之发达。今徒以改选之故，屡耗于生产之地，所费良多。其弊三。查日本市、町、村议员任期，定以六年，每三年改选半数。吾国现行城、乡、镇自治章程，议事会议员以二年为任期，每年改选半数。在定章之始，固为力求细察起见，惟选举手续每年均须执行，而补缺选犹在内。政策之不能一贯，财政之耗于无益，固不待言。即此手续纷繁，已疲于从事之势。非将自治议员酌予展长任期，恐任事者视为传舍，不足以纾物力而鼓人才。据属自治筹办处详请奏咨前来。
臣复查无异。所有拟请展长城、镇、乡自治议员任期缘由，除咨宪政编查馆、民政部查核外，理合附片具陈，伏乞圣鉴，敕部议复施行。
谨奏。
奉朱批：该衙门核议具奏。
两江总督张人骏等第五届筹备宪政情形折
宣统三年四月
奏为胪陈第五届筹备宪政情形，恭折仰祈圣鉴事。
窃查宣统二年六月以后，所有筹备宪政事宜，计分九项，其属于江南筹办地方自治局主管承办者三端。一曰续办城镇乡地方自治。按部章，于是年为考核繁盛城镇办理议事会、董事会成绩之期。前经该局详定通州、上元、江宁、铜山、江都、甘泉六处为繁盛城镇，务饬依限成立。截至年底，通州、上元、江宁三属，规模已具；铜山、江都、甘泉尚未一律办竣，业已严催赶办。一曰筹办厅州县地方自治，亦经该道遵照部限督促进行。查各省首县区域，本应在本届观成，现正饬令将成绩克期呈报。一曰汇报人、户总数。上元、江宁、江都、甘泉、山阳、铜山、通州、海州直隶州首要八属，业由该局列表呈报转咨民政部在案。嗣据各属陆续呈报，共计廿六厅州县，正在汇列总分各表，即可续行咨部。惟清河、阜宁两县，迄今未据报到，亦已饬局勒限严催。至接查口数，并经分别札饬遵章查造，兹已接续报到，应俟集有成数，再行汇咨。此关于自治局筹办情形也。
其属江南清理财政局主管承办者三端。一曰试办预算。查宣统三年预算事，业经该局遵照部颁册表，造齐咨部，交由咨议局上届常会协议在案，亟应接办。宣统四年预算，款目繁多，收支碍难统一，往往议论与事时时有舛错，正饬局提前布置，以期改良。一日复查岁出、 入总数。查此项出、入各款，前由该局将宣统元年分总数查明，开具清单，于去年十月间咨部，业已办理完竣。一曰厘定地方税章程。查此事亦经该局按照预算款项，划分国家税、地方税，造具简表。续准度支部颁发定例表式，现经通饬各属局按款查填，应俟汇齐咨报。此关于清理财政局之筹办情形也。
其属于江苏提法使主管承办者一端，曰省城及商埠等处各级审判厅年内成立。查苏省高等地方各厅，暂就牙厘局改设。初级厅三处，系借城内各裁缺守备衙改设。宁省地方厅一所，初级厅两所，亦将裁并局所及充公房屋改修，尚能敷用。推检各缺，均已遴员派充。至商埠各厅，上海各埠，华、洋交涉，已归另案奏办。镇江一府，购民房修建，工程未竣，现已派员督催，推检亦已派定，完工后即可开庭。此关于提法司之筹办情形也。
其属于江宁学司承办者一端，曰推广厅州县简易识字学塾。查此项学塾，上年已据报沛县成立七所，通州扩充九所，泰州于景范学堂附设一所，又扩充一所，桃源县扩充二所，高邮州成立四所，海州成立一所；江浦、赣榆尚缺扩充，自应由司督饬，逐渐推行，以收教育普及之效。此关于提学司之筹办情形也。
其属于江南巡警局主管承办者一端，曰厅州县巡警，限年内一律完备。查宁属巡警，各厅州县均经设立。惟海州以灾歉请缓，俟由巡警总局委员驰赴该州，会同措置，现在亦经开办。惟各属教练，除铜山、兴化、泰州等州县，均已遵设外，其余或正在筹设，或亦已招生，均以经费难筹，未能一律成立。刻正体察情形，派员分赴督催，总期渐臻完备，以重行政之要端。此关于江南巡警局之筹办情形也。
综此诸端，胥关紧要。惟是要政施行，必视经费盈缩，民情习惯，实为治法本源。自治为此闾族党之制，必得乡邑善士主持办理，庶期日起有功。乃江宁、泰州、如皋、东台、川沙、华亭、昭文、震泽等属，或因调查户口，或因收捐争产，先后纷纷滋事，积忿绅矜，遂以横生阻碍。预算为制用权舆，节有余以补不足，恃议员之协赞担负，方能相与有成。去年江苏咨议局议决预算案，持裒多益寡之说，宗旨未尝不定，然于官办、绅办及宁省补助旅皖公学各学校，不免意为轩轾。致江宁教育会捐，为舆论大哗。皖省咨议局亦复具呈争执，标准未明，殊觉骤难衷是。至审判为民志所系，固应执法，尤贵得情。遵设各厅，形式已具，而新旧律例，莫会其通。民法未定，礼教渐微，办理实不无舛错窒碍之处。他如学务、巡警，是皆不难于推广，而难于款无所出。当法制初更之际，值物力凋耗之秋，新与旧既骤难交融，人与财亦虞其缺乏。虽筹办弗敢不力，而成绩实未易言。臣不敢为欺饰语，敷衍塞责，亦不敢务张皇之举，操切偾事。查筹备事宜，现经奉旨缩短期限，宪政编查馆修正清单，自本年起，业已删烦摘要，臣惟有督属切实奉行。其原单内逐年应办事件仍不令稍涉废弛，以期勉副朝廷郑重宪政，克期责效之至意。
所有依限奏报第五届筹备事宜，除分咨外，谨会同江苏巡抚臣程德全恭折具奏，伏乞圣鉴。
谨奏。
奉朱批：该衙门知道。
民国二年江苏省户口表
县市别        户  口         男  口           女  口           合计数
镇  江  一○九、八四五    二八二、九四○    二四○、二六○    五二三、二○○
江  宁    九五、五四五    二五六、一二九    二二二、二九八    四七八、四二七
句  容    五二、六五一    一五四、二九五    一二二、四一七    二七六、七一二
溧  水    三四、四四七      九六、七一四      七三、四八四    一七○、一九八
高  淳    四四、五九三    一二三、二六八      九五、九五一    二一九、二一九
江  浦    二四、二二九      六六、○一八      五七、八三○    一二三、八四八
六  合    九五、三二八    一八二、三三六    一七四、八八五    三五七、二二一
丹  阳    九七、七○二    一四四、八○九    二一六、三八○    三六一、一八九
金  坛    四八、五三八    一三一、六九六    一一一、六九三    二四三、三九八
溧  阳    五九、五四○    一九二、九五○    一四四、一六○    三三七、一一○
扬  中    三一、九三九      七九、○九三      七一、四三四    一五○、五二七
上  海    二五、四三七      五七、四一四      五七、三三六    一一四、七五○
松  江    八七、○一○    一九四、九八三    一八四、○七三    三七九、○五六
南  汇  一○二、五六四    二三九、八一四    二四二、二九三    四八二、一○七
青  浦    五三、九八一    一二六、八一八    一二三、八三三    二五○、六五一
奉  贤    四四、四六一      九八、七五八    一○一、○九六    一九九、八五四
金  山    三○、六二七      八○、一四二      七五、八六三    一五六、○○五
川  沙    二六、四一六      六六、六八一      六三、七九六    一三○、四七七
太  仓    六五、三五一    一四九、三六八    一四○、五二五    二八九、八九三
嘉  定    五二、二四三     一二四、四五二   一二○、○九九    二四四、五五一
宝  山    三六、五九八       八三、三○九     七九、○六二    一六二、三七一
崇  明    八○、七一三     二二○、二八五    一八六、○八一    四○六、三六六
启  东    五四、七五○     一七六、○二三    一五九、五九三    三三五、六一六
海  门    七一、二五九     三○七、三七七    二七七、三二七    五八四、七○四
吴  县  二○一、四四四     四八九、九四九    四二六、八○○    九一六、七四九
常  熟  一九二、二九五     四四五、四○九    四一一、六○二    八五七、○一一
昆  山    五二、九三六     一二○、四○八    一一五、○三○    二三五、四三八
吴  江  一一○、三三七     二二九、六八八    二○二、六八四    四三二、三七二
武  进  一六八、四八二     四五○、四八二    三九二、三八三    八四二、八六五
无  锡  一六八、六四七     四七二、○七四    四二七、二一七    八九九、二九一
宜  兴  一○○、○二七    二六七、八四○     二三一、一○八    四九八、九四八
江  阴  一四二、三四八    三八○、九○六    三三六、○四九    七一六、九五五
靖  江    七○、○七九    一八○、一一四    一六六、一四一    三四六、二五五
南  通  二六九、六五七    七四○、一六八    六○七、二一五  一、三四七、三八三
如  皋  二八六、九九三    七七二、六二三    六六六、三八三  一、四三九、○○六
泰  兴  一六六、三八○    四六○、八四九    四四○、三五九    九○一、二○八
淮  阴    八二、五六八    二一八、七八二    二○七、九六七    四二六、七四九
淮  安  一四三、九一四    三七五、四五六    三五五、四一二    七三○、八六八
泗  阳  一○六、二八三    二七七、八四二    二五六、二五一    五三四、○九三
涟  水  一○六、一五五    二七八、二八二    二六九、六五五    五四七、九三七
阜  宁  一九一、四二三    五一八、二九八    四六九、五二八    九八七、八二六
盐  城  二○一、八四二    五四三、五○四    四九五、三四九  一、○三八、八五三
江  都  二○八、六七五    五九五、八○○    五六三、六三四  一、一五九、四三四
仪  征    三七、二八七    一一四、六七○    一○一、六八六    二一六、三五六
东  台  二四七、○○七   六三四、八五四    五七二、二二九   一、二○七、○八三
兴  化  一二五、七七九   三○四、九一○    二七○、三六四     五七五、二七四
泰  县  二一一、四四九   五六一、七五七    五二六、九八七   一、○八八、七四四
高  邮  一二七、二九○   三二四、八○三    三○二、九四八     六二七、七五一
宝  应    八六、一二三   二一九、三五九    二一○、二九二     四二九、六五一
铜  山  一九二、三○四   五二三、○七六    四六九、○四七     九九二、一二三
丰  县    六一、六八四   一六二、○六三    一四二、四二七     三○四、四九○
沛  县    六三、五二五   一八四、七八六    一六一、八○七     三四六、五九三
萧  县    九七、四六○   二六七、二六二    二四二、三八二     五○九、六四四
砀  山    五八、二四七   一五一、五七五    一三七、二九○     二八八、八六五
邳  县  一○二、一二三   三○五、五八四    二七九、三二○     五八四、九○四
宿  迁  一二三、四一九   三三五、四○七    三二一、五一○     六五六、九一七
睢  宁    九六、一五四   二八三、二二二    二六四、六二六     五四七、八四八
东  海    七一、六五四   一九一、二三一    一七三、三九三     三六四、六二四
灌  云    九一、二五三   二六五、三一二    二四五、四四三     五一○、七五五
赣  榆    七七、九○ ○  二一○、三九四    一八八、九三二     三九九、三二六
沭  阳  一一○、五三一   二八四、五三八    二六六、二二二     五五○、七六○
总  计  户  口    六、三五○、四三九
男  口  一六、八七七、九八六
女  口  一五、二五九、四五一
合计数  三二、一三七、四三七
民国七年江苏省人口表
道县别        男  口             女  口              合  计
金陵道
江  宁    五五六、五七九      四三○、七○三       九八七，二八二
句  容    一二二、二九六      一○三、五一五       二二五、八一一
溧  水      七六、九七九        六一、一八五       一三八、一六四
高  淳      九九、二四五        七六、九二四       一七六、一六九
江  浦      九五、一九五        七三、九八七       一六九、一八二
六  合    一四四、九八九      一二四、○二八       二六九、○一七
丹  徒      二三、八三三      二二五、五四九       二五六、三八二
丹  阳    二三一、○九二      一九三、四四八       四二四、五四○
金  坛    一一一、七三二        七三、九二一       一八五、六五三
溧  阳    一八九、一八三      一四○、二七四       三二九、四五七
扬  中      五八、六三○         五○、八七九       一○九、五○九
合  计  一、九○六、七五三   一、五五四、四一三   三、二六一、一六六
沪海道
上  海    三五三、二五七      二五六、八○二       六一○、○五九
松  江    一八三、三三七      二二三、六○九       四○六、九四六
南  汇    二二○、四一四      二一二、九九一       四三三、四○五
青  浦    一七八、七三八      一三五、七○二       三一四、四四○
奉  贤      九八、一○六      一二七、九八九       二二六、○九五
金  山      七八、一一二        七三、○七三       一五一、一八五
川  沙      六五、九三八        四六、八一八       一一二、七五六
太  仓    一七六、○九○      一六二、七二○       三三八、八一○
嘉  定    一二二、三○二      一○九、四二五       二三一、七二七
宝  山    一九一、一三一      一四三、四三六       三三四、五六七
崇  明    三九○、六六三      三一九、九五六       七一○、六一九
海  门    三二九、六三六      三一○、○三六       六三九、六七二
合  计  二、三八七、七二四  二、一二二、五五八    四、五一○、二八一
苏常道
吴  县    六○三、九二五      五○三、一二九     一、一○七、○五四
常  熟    四三三、三○二      四一二、九九三       八四六、二九五
吴  江    二七二、七九八      二五六、二二四       五二九、○二二
昆  山    一三三、四四三      一二四、八二三       二五八、二六六
武  进    四三八、八○三      四五八、○二六       八九六、八二九
宜  兴    二七一、一五五      二八七、八六七       五五九、○二二
无  锡    四六一、七七八      三六一、一四三       八二二、九二一
江  阴    三七○、二二○      三二六、九八八       六九七、二○八
南  通    七一○、六○九      五八六、八三九     一、二九七、四四八
如  皋    六九八、○四五      五六一、八五八     一、二五九、九○三
靖  江    一九五、一九九      一九五、五一○       三九○、七○九
泰  兴    四九五、七一六      四三八、○八六       九三三、八○二
淮扬道
淮  阴    二八二、五○五      二一八、四七九       五○ ○、九八四
淮  安    三七七、七○一      三七六、九二七       七五四、六二八
泗  阳    二三五、九三一      二二四、九七八       四六○、九○九
涟  水    二二五、六一七      二一五、五六四       四四一、一八一
阜  宁    四三七、六六六      三九二、八五五       八三○、五二一
盐  城    五四六、二○九      五一二、○三五     一、○五八、二四四
江  都    七二九、七二七      七五六、四四九     一、四八六、一七六
仪  征    一一六、六八九      一二四、六○九       二四一、二九八
东  台    六三○、七六一      六五七、六九五     一、二八八、五四六
兴  化    三四三、一六一      三二七、七六七       六七○、九二八
泰  县    三九五、三八六      五○一、八六四       八九七、二五○
高  邮    二六七、七○六      二四一、八九九       五○九、六○五
宝  应    二二五、一六九      一八六、四七三       四一一、六四二
徐海道
铜  山    四二七、一三二      四二七、○八一       八五四、二一三
丰  县    一五二、九○三      一二八、七九三       二八一、六九六
沛  县    一五五、二七○      一三九、三三四       二九四、六○四
萧  县    一九五、七四三      一四九、八八三       三四五、六二六
砀  山    一一四、九五七      一○五、七九二       二二○、七四九
邳  县    三四二、二五六      二九六、七○八       六三九、○六四
宿  迁    二八六、八一七      三○三、三二○       五九○、一三七
睢  宁    二八四、一一六      二二二、八五九       五○六、九七五
东  海    二七六、六二六      二○六、三一二       四八二、九三八
灌  云    二九五、五七五      二九五、七五九       五九一、三三四
沭  阳    二七八、九八四      二六四、五三二       五四三、五一六
赣  榆    二三三、二八三      二一五、七四○       四四九、○二三
总  计  一七、二○一、四○六  一五、七七四、一六四  三二、九七五、六二四
民国二十年江苏省户口表
(据《内政年鉴》)
县市别         户  数            男  口           女  口          合计数
镇  江  一○九、八四五      二八二、九四○    二四○、三六○    五二三、三○○
江  宁    九五、五四五      二五六、一二九    二二二、二九八    四七八、四二七
句  容    五二、六五一      一五四、二九五    一二二、四一七    二七六、七一二
溧  水    三四、四四七        九六、七一四      七三、四八四    一七○、一九八
高  淳    四四、五九三      一二三、二六八      九五、九五一    二一九、二一九
江  浦    二四、二二九        六六、○一八      五七、八三○    一二三、八四八
六  合    五九、三二八      一八二、三三六    一七四、八八五    三五七、二二一
丹  阳    九七、七○二      二四四、八一九    二一六、三八○    四六一、一九九
金  坛    四八、五三八      一三一、六九六    一一一、六九三    二四三、三八九
溧  阳    五九、五四○      一九二、九五○    一四四、一六○    三三七、一一○
扬  中    三一、九三九        七九、○九三      七一、四三四    一五○、七二七
上  海    二五、四三七        五七、四一四      五七、三三六    一一四、七五○
松  江    八七、○一○      一九四、九八三    一八四、○七三    三七九、○五六
南  汇  一○二、六五四      二三九、八一四    二四二、二九三    四八二、一○七
青  浦    五三、九八一      一二六、八一八    一二三、八三三    二五○、六五一
奉  贤    四四、六四一        九八、七五八    一○一、○九六    一九九、八五四
金  山    三○、六二七        八○、一四二      七五、八六三    一五六、○○五
川  沙    二六、四一六        六六  六八一      六三、七九八    一三○、四七七
太  仓    六五、三五一      一四九、三六八    一四○、五二五    二八九、八九三
嘉  定    五二、二四三      一二四、四五二    一二○、○九九    二四四、五五一
宝  山    三六、五九八       八三、三○九       七九、○六二    一六二、三七一
崇  明    八○、七一三     二二○、二八五     一八六、○八一    四○六、三六六
启  东    五四、七五○     一七六、○二三     一五九、五九三    三三五、六一六
海  门    七一、二五九     三○七、三七七     二七七、三二七    五八四、七○四
吴  县  二○一、四四四     四九八、九四九     四二六、八○○    九一五、七四九
常  熟  一九二、二九五     四四五、四○九     四一一、六○二    八五七、○一一
昆  山    五二、九三六     一二○、四○八    一一五、○三○    二三五、四三八
吴  江  一一○、三三七     二二九、六八八     二○二、六八四    四三二、三七二
武  进  一六八、四八二     四五○、四八二     三九二、二八三    八四二、七六五
无  锡  一六八、六四七     四七二、○七四     四二七、二一七    八九九、二九一
宜  兴  一○○、○二七     二六七、八四○     二三一、一○八    四九八、九四八
江  阴  一四二、三四八     三八○、九○六     三三八、○四九    七一八、九五五
靖  江    七○、○七九     一八○、一一四     一六六、一四一    二四六、二五五
南  通  二六九、六五七     七四○、一六八     六○七、二二五  一、三四七、三九三
如  皋  二八六、九九三     七七二、六二三     六六六、三八三  一、四三九、○○六
泰  兴  一六六、三八○      四六○、八四九    四四○、三五九    九○一、二○八
淮  阴    八二、五六八      二一八、七八二    二○七、九六七    四二六、七四九
淮  安  一四三、九一四      三七五、四五六    三五五、四一二    七三○、八六八
泗  阳  一○六、二八三      二七七、八四二    二八六、二五一    五六四、○九三
涟  水  一○六、一五五      二七八、二八二    二六九、六五五    五四七、九三七
阜  宁  一九一、四二三      五一八、二九八    四六九、五二八    九八七、八二六
盐  城  二一○、八四二      五四三、五○四    四九五、三四九  一、○三八、八五三
江  都  二○八、六七五      五九五、八○○    五六三、六三四  一、一五九、四三四
仪  征    三七、二八七      一一四、六七○    一○一、六八六    二一六、三五六
东  台  二四七、○ ○七     六三四、八五四    五七二、二二九  一、二○七、○八三
兴  化  一二五、七七九      三○四、九一○    二七○、三六四    五七五、二七四
泰  县  二一一、四四九      五六一、七五七    五二六、九八七  一、○八八、七四四
高  邮  一二七、二九○      三二四、八三○    三○二、九四八    六二七、七七八
宝  应    八六、一二二      二一九、三五九    二一○、二九二    四二九、六五一
铜  山  一九二、三○四      五二二、○七六    四六九、○四七    九九一、一二三
丰  县    六一、六八四      一六二、○六三    一四二、四二七    三○四、四九○
宿  迁  一二三、四一九      三三五、四○七    三二一、五一○    六五六、九一七
沛  县    六三、五二五      一八四、七八六    一六一、八○七    三四六、五九三
萧  县    九七、四六○      二六七、二六七    二四二、三八二    五○九、六四四
砀  山    五八、二四七      一五一、五七五    一三七、二九○    二八八、八六五
邳  县  一○二、一二二      三○五、五八四    二七九、三二○    五八四、九○四
睢  宁    九六、一五四      二八三、二二二    二六四、六二六    五四七、八四八
东  海    七一、六五四      一九一、二三一    一七三、三九三    三六四、六二四
灌  云    九一、二五三      二六五、三一二    二四五、四四三    五一○、七五五
赣  榆    七七、九○○      二一○、三九四    一八八、九三二    三九九、三二六
沭  阳  一一○、五三一      二八四、五三八    二六六、二二二    五五○、七六○
总  计    户  口      六、三五○、四三九
男  口     一六、八七七、九八六
女  口     一五、二五九、四五一
合计数     三二、一三七、四三七
江苏侨民人数统计表
(民国七年)
道县别              户口数          人口数
金陵道
江  宁          一五五          五三八
六  合             四              九
丹  徒           一九           一七三
沪海道
上  海        一、七四二      七、一二五
青  浦               四              八
奉  贤               二              二
太  仓               一              二
宝  山            一四七          三八一
海  门                               一
苏常道
吴  县             六六             九三
常  熟               一              九
武  进              一○            一七
无  锡                二              六
江  阴                三              九
南  通                二              四
如  皋              一○              三
泰  兴                一              一
淮扬道
淮  阴                五            三一
淮  安                三              七
涟  水                二              四
盐  城                二            一二
江  都              一一            五七
兴  化                四            一一
泰  县                五              八
高  邮                一              一
宝  应                二              二
徐海道
铜  山                三             一三
萧  县                一               一
砀  山                三               六
邳  县                二               四
宿  迁                四             一八
睢  宁                二               一
东  海                三               八
赣  榆                二               五
总  计         二、二二四        八、五七一

[book_title]第三卷 徭役
周
周小司徒之职，均土地以稽其人民，而周知其数：上地家七人，可任也者家三人。中地家六人，可任也者二家五人。下地家五人，可任也者家二人。凡起徒役，毋过家一人。以其余为羡，唯田与追胥竭作。  《周礼》
乡大夫以岁时登其夫家之众寡，辨其可任者，国中自七尺以及六十，野自六尺以及六十有五，皆征之。其舍者，国中贵者、贤者、能者、服公事者，老者、疾者皆舍，以岁时入其书。  《周礼》
载师，凡民无职事者，出夫家之征。  《周礼》
闾师，凡无职者出夫布。  《周礼》
均人，掌均人民牛马车辇之力政，凡均力政以岁上下。丰年，公旬用三日。中年，公旬用二日。无年，公旬用一日。凶札，则无力政。  《周礼》
章氏曰：三代役法，莫详于周。周礼伍两军师之法，此兵役也。师田追胥之法，此徒役也。府史胥徒之有备，此胥役也。比闾族党之相保，此乡役也。有司徒焉，则因地之美恶以均役。有族师焉，则校民之众寡以起役。有乡大夫焉，则辨民之老少以从役。有均人焉，则论岁之丰凶以行复役之法。  《文献通考》
汉
汉初因秦法，月为更卒。已复为一岁屯戍，一岁力征，三十倍于古。
高祖四年，初为算赋。民年十五而算出口赋，至五十六而除。二十而传给徭役，亦六十五而除。
武帝天汉间，顾役有七科：一、吏有罪；二、亡命；三、赘婿；四、贾人；五、故有市籍；六、父母有市籍；七、大父母有市籍。于时力役之繁，不减秦时。
昭帝中，顾役有三品：一、卒更；二，践更；三，过更。至平帝时，始定赋从田、役从丁之制。
《史记·高祖纪》：为泗水亭长。《括地志》：泗水亭在徐州沛县东一百步。为县送徒骊山，徒多道亡，自度比至皆亡之，到丰西泽中止饮，夜乃解纵所送徒日：公等皆去，吾亦从此逝矣。按：骊山之徒，即役京布亦以骊山之徒逃亡起兵，所谓酷刑苦役，而万姓侧目是也。秦筑长城，亦役全国之民。
《晁错传》曰：秦率以谪发戍，凡居以富强为右，贫弱为左。秦役戍多富者，役尽，兼取贫弱而发之。
三  国
吴赤乌十年春，适南宫，改为太初宫。诏移武昌材瓦，有司奏武昌宫作已二十八年，恐不堪用，宜下所在，通更伐致。帝 曰：大禹以卑宫为美。今军事未已，所在多赋，若更通伐，妨损农业。且建康宫，乃朕从京来作府舍耳，材柱率细，年月又远，尝恐损坏，今武昌材本自在，且用缮之。十一年正月，太初宫成，周围五百丈。
宝鼎二年六月，起新宫于太初之东。
晋
成帝咸和五年九月，作新宫，始缮苑城，修六门。
咸和六年正月，以运漕不继，发王公以下千余丁各运米六斛。《王羲之传》与会稽王笺：时东土饥荒，羲之辄开仓赈贷。然朝廷赋役烦重，吴会尤甚，羲之每上疏争之，事多见从。又遗尚书仆射谢书 曰：白军兴以来，征役及充军死亡叛散，不反者众。虚耗至此，而补代循常，所在凋困，莫知所出。上命所差，上道多叛，则吏及叛者席卷同去。又有常制，辄令其家及同伍课捕，课捕不擒，家及同伍寻复亡叛。百姓流亡，户口日减，其源在此。又有百工医寺死亡绝没，家户空尽，差代无所，上命不绝，事起或十年十五年，弹举获罪无懈息，而无益实事，何以堪之?按：观羲之此疏，可见东晋人民，其时兵役之重，会稽虽在浙境，而吴郡则半在苏境。传云吴会尤甚，今特录之。
《范宁传》：补豫章太守，临发上疏曰：古者使人不过三日，今之劳扰殆无三日休停。至有残刑翦发，要求复除，生儿不复举养，鳏寡不敢妻聚，凡荒郊之人，散居东西，远者千余，近者数百。而举召役调，皆相资须，期会差违，辄致严坐，人不堪命，叛为盗贼。是以山湖日积，刑狱愈滋。今宜修礼文，以二十为全丁，十六至十九为半丁，则人无夭折，坐长滋繁。
隋
《隋书·食货志》：炀帝即位，男子以二十二成丁。始建东都，以尚书令杨素为营作大监，每月役丁二百万人。又命黄门侍郎王弘、上仪司於士澄，往江南诸州采大木，引至东都，所经州县递送往返，首尾相属不绝者千里。
唐
唐以百户为里，五里为乡，四家为邻，三家为保。每里置正一人，若山谷阻险、地远人稀之处，听随便处置。掌按比户口，课植农桑，检察非违，催驱赋役。在邑居者为坊，别置正一人，掌坊门管钥，督察奸非。并免其课役。在田野者为村，别置村正一人，其村满百家，别置一人，掌同坊正。其村居如满十家者，隶入大村，不须别置村正。诸里正县司选勋官六品以下白丁清平强干者充。其次为坊正。若当里无人，应于比邻里简用。其村正取白丁充，无人处并通取中男等充。
天下户为九等。
杜诗：去时里正与裹头，归来头白还戍边。此可见唐代兵役之重。
肃宗时，更为夏、秋两税法，毕省诸租庸调杂徭名目。  《三才考略》
代宗广德二年，敕天下户口委刺史、县令，据现在实户，量贫富等第科差，不得依旧籍帐。  《文献通考》
宣宗大中九年，诏以州县差役不均，自今每县据人贫富，及役轻重作科差簿，送刺史检署讫炼于令厅，每有役事，委令据簿科差。  《文献通考》
宋
《宋史·食货志·役法》：役出于民，州县皆有常数。宋因前代之制，以里正、户长、乡书手课督赋税，以耆长、弓手、壮丁逐捕盗贼，以承符、人力、手力，散从官给使令。县曹司至押录，州曹司至孔目官，下至杂职虞候拣、掏人等，各以乡户等第定差。京百司补吏，须不碍役乃听。建隆中，京西转运使程能，请定诸州户为九等于籍，上四等量轻重给役，下五等免之。淳化五年，始令诸县以第一等户为里正，第二等户为户长，勿冒名以给役，自余众役，多调厢军。熙宁元年，知谏院吴充言：今乡役之中衙前为重，民间规避重役，土地不敢多耕，而避户等骨肉不敢义聚而惮人丁。故近年上户浸少，中下户浸多。役使频仍，生资不给，则转为工商，不得已而盗贼，宜早定乡役。乃诏制置条例司讲立役法。提点府界公事赵子几奏上府界所在条目，下之司农。诏判寺邓绾、曾布更议之。绾、布言：畿内乡户计产业，若家资之贫富上下分为五等，岁以夏、秋，随等输钱。乡户自四等，坊郭自六等以下勿输。若官户、女户、寺观、未成丁，减半输。皆用其钱，募三等以上税户郡县代役，随役轻重制禄。开封县户二万二千六百有奇，岁输钱万二千九百缗。乃诏责坊郭三年，乡村五年，农隙集众，稽其物产，考其贫富，察其诈伪，为之升降。既具，揭示一月，民无异辞，著为令。下募者执役，被差者得散去。凡当役人户，以等第出钱，名免役钱。其坊郭等第户及未成丁、单丁、女户、寺观，品官之家，旧无色役而出钱者，名助役钱。哲宗立，宣仁后垂帘，司马光奏：免役之害有五。哲宗亲政，三省言役法尚未就绪，令户部议之。诏复免役，凡条约悉用元丰八年现制。
熙宁四年，废江阴军为县。先是，知晋陵县王九成言：江阴军，臣所治接壤，今常州有晋陵四县，仅可供役军，比之州止省通判，他官属皆同，以一县给之，宜民之困于役也。十二月，废江阴军为县，隶常州。
熙宁七年四月丙申，诏：闻淮南路推行新法，多有背戾，役钱则下户太重。令本路监司，速体量按治以闻。
元丰元年三月，淮南东路提举司请额外民户增出役钱蠲减，从之。
熙宁以后，有免役钱。乾道以庚寅三县夏秋两科，四万三千二百四十六贯：丹徒县一万四千二百八贯，丹阳县一万二千一百八十二贯，金坛县一万六千八百五十六贯。
镇江郡当冲要，土瘠民贫，信使往来，差调繁重。所贵役简劳均，递年应办国信往来，合用般担礼物人夫，不逾二千人，系丹徒官县差拨坊郭人户充应。然坊正县吏不问实用人数多寡，遍于诸坊排门差拨，闾巷骚然。守臣待制史弥坚，籍定在城七坊及江口镇户口姓名图写，住止内从例合充般担人，计七千九百三十八户，以嘉定八年北使回程为始。照合差实数，每遇应办，止于一坊差拨。或一坊人数不足，然后差及两坊。若一坊人数尚多，差使未遍，直候再有应办，以本坊差尽为度，然后及以次坊。分上轮下次，周而复始，居民始获安迹。旧例保头管夫十名，队头管五十名，以本坊之殷实者为之。坊正一名，本县合千人为之。凡保头、队头上下相维，此固无害。然队头初无轮定资次，一番差使，则坊正借公行私，指射惟意，乞取满其所欲，然后别行指差。夫坊既有正，熟知保伍，队头职事可身兼之。若别立队头，重为民扰，自今永免差拨。在官既有责办，于民实为利益焉。  《嘉定镇江志》
嘉泰元年三月，颁庆元役法撮要。庆元二年，吏部尚书许及之，取祖宗免役旧法与绍兴十七年以后续降旨符，修为一书，名 曰《役法撮要》。书成，左丞相京镗上之，至是颁行。
嘉泰四年七月，命诸路提刑提举司稽查保伍法。
嘉定五年五月，诏通行两浙倍役法著为令。按：合清苏州、常州，皆宋两浙西路地。
度宗咸淳元年九月，吏部侍郎李常行行义役法。
元
元初，州设坊正，乡设里正，都设主首，专办税务。后改为季役。其次有贴役、杂役，以粮多者为役首。其次为贴役，其杂役则弓手、祗候、禁子、子、曳刺、铺兵、船夫、防夫、马夫、盐车、织染匠、杂造匠。  《三才考略》
元世祖至元十七年十二月，诏以民当站一户为率，官给一马，死则买补之。
十八年八月，括江南户口税课。
是年，以江南民户颁赐诸王贵戚功臣，食其户钞。
二十年，命招集江南流民，其避役不归者，与土著一体当役。
二十五年二月，以江南站户贫富不均，又有蒙古诸驿。
英宗至治三年四月，设行助役法。
顺帝至正，刘辉尹上海县。自宋季公田虚增，岁加数倍，役人往往破产。辉命富民自实隐田，劝豪右出粟为义役常平本，而邑之达官里居者亦来助，于是赋役均平。
时浙右行雇役法。
命各急递铺十县设一邮员。于州县铸记，司吏内差充使，专督其事。
泰定帝泰定二年，诏除江淮创科包银。泰定间，行助役法。
文宗天历二年正月，敕回回户与民均当差役差科之数。
顺帝至元元年十月，诏海道漕运万户府船户与民一体充役。
至正七年四月，命江浙行省讲究役法。
元初，因赋定以上、中、下户为三等，五岁均役，十岁一更进。一岁中，诸色杂目应役者，编第均之，曰均徭，他杂役曰杂泛。其后累期更制，有银差、力差、听差、十段锦、一条鞭等法。
命有司料简合户税，合户税至七十石，当马一匹，并免杂徭；独户税逾七十石，愿入站者听。合户税不得过十户，独户税无上百石。
二十五年十一月，禁有分地臣私役富家为柴米户及赋外杂徭。
二十六年十二月，再籍江南户口，北方诸邑人寓居者，亦就籍之。
二十八年，命议行江南差科旧法。
成宗元贞元年十一月，诏江浙行省检核富强避役之户。
大德六年，量改丝钞受纳之制。
七年闰五月，诏僧人与民均当差役。
武宗至大二年，诏恤流移，令现户包纳差税。
仁宗延祐七年，汰富民窜名宿卫者绍役。
明
洪武初定役法，验田出夫，田一顷，出丁夫一人，不足一顷者，以别田足之，名曰均工夫。  《三才考略》
寻编赋役黄册，以一百一十户为里，里分十甲，曰里甲。以上、中、下户为三等，五岁均役，十岁一更造。一岁中，诸色杂目应役者，编第均之。银、力从所便， 曰均徭。他杂役曰杂泛。凡只应禁子弓兵，悉签市民，毋役粮户。按：银、力二差，俱有定数。银差者，以差编银，不复顾役也。力差者，派与银数，自当顾役，悉听其便，非于所编之外，纵民过取也。《三才考略》
签点粮长，以赋税关国重计，选殷实户充粮长，督其乡租税。多者万石，少者数千石，部输入京，间召见问疾苦，称旨者，辄拜官。
天顺间，巡抚都御史崔恭仿前巡抚侍郎周忱遗法，编定均徭。  按：周忱法，将乡都通县排年里长，编成定次，一应差役，每石出银一两，输当一年，歇息二年，酌量轻重多寡朋合，造册在官，犹如车轮。而胥吏无挪移之弊，百姓便之。后知府汪浒编上、中、下九则之法，胥吏得上下其手。至是，崔恭以长邑老人之请，照忱旧制均徭。又按：均徭之法，一按册籍丁粮，一核人户上下。稽册籍则富商大贾免役，而土著困，核人户则官吏里胥轻重其手，而小民益困，二者交病。然专论丁粮，庶几古人租庸调之意。时议以旧编力差、银差之数，当丁粮之数，难易轻重，酌其中役以应差。里甲除当复者，论丁粮多少，编次先后， 曰鼠尾册，按而征之，市民商贾家殷足而无田产者，听自占以佐银差，役以稍平。
成化间，从刑部主事袁洁议，令沿河州县杂办正徭出十之二。按：洁议自通州抵仪征沿河人民，编定夫甲，拽送官船，昼夜不息，请令沿河州县杂办正徭，但出十分之二，余派不当夫役之处。
弘治间，应天巡抚朱瑄奏减内府供给南京科道等官公差诸役，各衙门坐派及运人夫等项。诏从之。
隆庆间，苏州知府蔡国熙详定南北运柜收仓兑等役，并五年一编，与十排里役各别挨轮。每遇编期，核造虎头鼠尾册签点，以田多寡，定差轻重。
御史钱嶫奏免通州派养种马，从之。
巡抚都御史海瑞将均徭、均费等银，不分银、力二差，俱以一条鞭征银，在官听候支解。按：一条鞭法，十甲丁粮，总于一里，各里丁粮，总于一州县，州县总于府，府总于布政司，通计一省丁粮，均派一省徭役。于是均徭里甲与两税为一，凡一县丁粮，毕输于官，官为签募，以充一岁之役，小民得无扰而事亦易集。然粮长、里长之名罢，而其实存诸役，仍至复签农民。法行十余年，规制顿紊，不能尽遵行也。
隆庆三年，巡抚都御史海瑞革报府城附郭总甲，于十排年挨日轮充。
万历九年四月甲寅，应天抚按孙光祐占等题称，应天、苏、松等十一府州县条编均徭里甲驿传编银，今递减公费等，又改入平米银，实编银七十七万八千三百八十余两，乞刊册颁布，以便遵守。部复如拟。
万历间，巡抚胡执礼更定徭里贴役，革除里夫。
巡抚都御史徐民式题准均役绅衿限田优免，余具一体当差。役分上、中、下三则，以田多寡为差。
通州凌东都奏准灶民田地照粮一体当差。
都谏张贞观请定徐州里甲夫差，部议从之。
清
顺治元年，置各州县甲长、总甲之役。各府州县卫所属乡村，十家置一甲长，百家置一总甲。凡遇盗贼逃人奸宄窃发事件，邻坊即报知甲长，甲长即报知总甲，总甲报知府县，府县卫核实申解兵部。若一家隐匿，其邻右九家、甲长、总甲长不行首告，俱治以罪。
三年，特令大臣订正《赋役全书》，计丁授役，至十四年告成，颁行天下。又定编审人丁征徭科则，通计一省丁粮，均派一省徭役，里甲与两税为一。凡一州县丁银，毕输于官，为佥募以充一岁之役，小民得无扰而事亦易集。至康熙五十二年，恩诏：以现在丁册，定为常额，续增人丁永不加赋。雍正元年以后，各省丁徭，皆陆续摊入地亩，惟编审人丁，以供差役。
定内外衙门额设吏。
府州县额设祗候禁子弓兵，于该纳税粮三石之下、二石之上户内差充，免其杂泛差役，毋得将粮多上户差各处衙门。又有快手、皂隶、门卒、库子诸役，皆按额数召募。初定禄秩之时，在外各衙门吏书、门子、舍人、皂隶、禁卒、铺兵、仓夫、斗级、工匠人役，亦按季给以工食银两。其后屡经裁减，皆于地亩编征。详见《赋役全书》。按：吏役之设，今古异制，而未尝不同。
定户口不均及隐蔽差役逃避差役之律，禁革主保甲长并催头大户名色，禁止私充牙行、埠头。定绅衿优免例：一品免人丁三十，二品免人丁二十四，三品免人丁二十，四品以次至教职，举贡、监生员各免其差役。禁有司私役部民。定州县铺司、铺兵及弓兵制，禁止私役。
十一年，定流民附籍当差之例。
十四年，定一品官至生员、吏承止免本身丁徭。
江苏巡抚都御史张元中禁革首名粮长，并县歇仓歇蠹役。
十七年，禁有司私派里甲之弊。
康熙元年，令江南苏、松两府行均田、均役之制。按：均役之法，时权知娄县李复兴行之最为得宜，各属皆仿而行之。因编为均役成书，沈荃序略 曰：娄邑自均役以后，流亡复归，荒芜日垦。邻邑外省相继取法。所虑世俗昧于均役之义，而议其无役，且以为师心而不法古。夫三代之役，军旅士功而已。井田废而兵、民分，兵久无与于民。若夫筑城浚川，则计田出费，以供其事。即近日吴淞之役，岂非至均者?汉去古未远，故亭长、啬夫听狱讼，收赋税，皆有禄秩。张敞、朱邑、朱博、薛宣之流，由此至卿相。唐时此意未泯，故柳宗元言：有里胥而后有县大夫，有县大夫而后有诸侯，有诸侯而后有方伯连帅。是里胥与连帅贵贱虽殊，而皆为天子任理民之责，未闻有比较鞭笞破家亡身者。唐末大乱，诸节帅多出群盗，所用守令，视民如仇，而用之日新，由是乡里之职，大为民困。五代因循，至宋未改。或差役，或雇役，或义役，皆能困民。弊则改之，初无定辙。元赋最轻，故役亦轻而民多富。明室赋重，故县令催科难遍。故分编里甲，使之催赋，俗 曰经催。是役之设，为催赋设也，赋办则役举。今均田之法，家自催赋，无不办之赋，是即无不举之役。岂必办赋之法，岁破数百家，毙数百命，而后谓之役?向之有役有不役，故见其役。今也即赋为役，故不见其役。若谓以田从人为非，则向者以人从田，图蠹图书为政，而官与民交受其害。今之以田从人，业户自为政，而官与民交受其利。行且遍此法于吴越间，虽百世可知也。
康熙三年，浚淮安泾河闸，计田出夫。漕运总督林起龙疏言：开浚泾河闸，自淮城以南，运河东岸至吾金庄，延袤七十余里；下流淤塞处，均可十余里。今山阳、宝应二县，计田出夫，众志鼓舞。甫二十日毕事，河道深通，间流无阻，直达射阳湖 入海，居民田庐，可无水患。
六年，总督郎廷佐饬禁武进县迎春乡科派杂差。
七年，定驿递给夫之例。清河县知县请除里长，立甲长，以办一甲差粮。
十三年，布政使司慕天颜请立均田、均役定制。
十六年，禁止有司派罚修筑城楼垛口。
十七年，裁江南淮安等府浅夫溜夫，改设河兵。
十八年，总督阿席熙请禁革仪真县杂差。
二十三年，总督于成龙禁革里排。
二十八年，江苏巡抚都御史汤斌檄免义租项下抚院书役公费。仪征县知县马云升详定合府照粮派差。
二十九年，桃源县知县姜友之请仿照清河县例岁助夫议，部议报可，令各直省绅衿田地与民人一例差徭。又征佥派河夫工银，令州县雇夫应役。
三十九年，令甲首催征钱粮。
四十七年，申行保甲之法。
五十七年，仪征县知县陆师清核单夫积弊。
雍正元年，总督查弼纳严禁混签丁差，严禁各衙门书办缺主，禁止州县借钦差公费，私派里民，禁虚冒河夫之弊。
二年，令州县岁举老农，给以顶戴；定拣选民壮之制，禁革各衙门挂名吏役，禁止直省大小衙门各项科派累民之弊。
四年，严饬力行保甲，定保正、甲长、牌头及选立族正之例。
六年，定州县额设仵作名数，并偿给之例；禁擅用驿夫。
七年，禁止乡绅奴仆充当书役。
九年，总督尹继善禁革江宁里图贴差。令江南苏州踹坊设立坊总、甲长。《清文献通考》：南北商贩青蓝布匹，俱于苏郡染造，踹坊多至四百余处，踹匠不下万有余人。时浙江总督李卫节制江南，因陈地方营制事宜，言此等踹匠，多系单身乌合，防范宜严，请照保甲之法，设立甲长，与原设坊长，互相稽察。从之。
十一年，裁减直省民壮。
乾隆元年，禁革直省大小衙门吏役之弊。州县书役之有贴写，各项衙役之有帮役，虽有明禁，不能禁革。不肖之役，蒙官作弊，实里甲之害，即役法之蠹。御史周人骥复切言其弊。略云：州县衙门舞弊，莫如书吏。然官若严明，尚知畏法。此外额设衙役，如斗级、禁卒、民壮、捕役、门子，各管一事，且名数无多，尚易稽查约束。惟快手、皂隶二项人役，定额原止数名，州县向俱于额外收用，现在多至二三百名不等。其中原系安分人民投充，以图体面避差徭者固有人，大半皆土棍。游民呼朋引类，州县习焉不察，来者不拒，尽以公门为巢穴。且常用应役，盘据把持，如赌博、流娼、私贩、私销诸奉禁之事，惟衙役勾串瓜分，包揽护庇。小民乃公然违禁，官即清查，先令躲避，稽查愈严，愈得借端勒索。凡有差票到手，视为奇货可居，登门肆横索酒饭，讲差钱，稍不遂意，百般恐吓，乡人畏事，莫敢发言。吏治之不肃，民生之不厚，率由于此。快手、皂隶旧止数名，固属太少，而约略冲僻地方，量增名数，可以敷用。请敕下直省督，酌定成额，分别去留。其余各役，悉照皂快例行，违者查参。至督抚司道等衙门承差各役，盈千累百，多系挂名，倚势平民，挟制官长，所在多有，亦应一体定额。事下王大臣九卿会议，如所议请行。
严禁江浙地役使工匠之累。
五年，禁胥役兼充牙行。
八年，禁止衿监认充行。
二十二年，厘直省保长保甲。
户部汇议略言：保甲之设，所以弭盗安民。今各省奏到情形，其中如慎选保甲一条，议令各省该地士民公举诚实识字，及有身家之人，承充保正甲长，不得以市井无赖，滥厕其间。其一切户婚田催粮拘犯等事，另设地方一名承值，至支更、看棚等役，民间以次轮充。惟绅衿及衰废幼丁量免，俱应准行。至所请减设牌头，免点甲长，查十户立一牌头，十牌立一甲长，原使分任责成，若经减免，则保正耳目难周，稽查恐有不密，应议驳。从之。
二十七年，禁生监充当杂役。
礼部议复略言：士子身列胶庠，一切公私杂役，不得仍名顶充，例禁已久。今浙省士子窜身经商、里役者不一。一曰庄书，一曰圩长，各省如此类者，皆系公推老成明白之人经理，其生监自不应搀越管理，请一概禁止。一 曰埠头，一曰牙行，江浙等处多有祖、父相传世业，应令另报无顶戴之人领帖充当，生监不得滥充。
二十八年，令民间捐修之城工，如有坍卸，不必责其经理修补。是岁创北湖，筑长堤，以壅北山之水。东自覆舟山，西至宣武城，长六里余。
附  录  一
准呈请禁革里排碑文
《高淳县志督院传》
康熙三十年八月二十九日，据高淳县绅衿士民邢振炎、吴会暲、吴伟、邢京祚等词称：从前设里排，只为催科，久而弊生，遂成厉阶。所以每遇输差之年，十室九空，苦不胜数。恭遇皇恩浩荡，禁革里排。又际宪天仁明，更加申饬，县侯仰体鸿恩，实心厘剔，凡向之里差、长差、里书种种名色，及南米、南豆、渔课、税契横派陋规，尽行革除。至开征大粮，惟给纸皂一纸张，差不出，民不扰，以百年之积弊，一朝而尽去之，省淳邑浮费四万余金，真小民赖以更生之日。但以县侯升任在即，阎邑士民仓皇失措，恐积害虽除，年深日久，潜蠹滋弊。为此匍叩宪辕恩怜，赏赐勒石，将所革逐项一一永禁。一、禁革里差四十一名。一、禁革里书四十一名。一、南米、南豆只征本色，禁革浮派水脚。一、税契只照买卖田房实契投税，禁革混派加耗等弊。一、渔课止征数项，禁革加耗加靠等弊。一、钱粮投柜，止用足色纹银，不拘锭件，禁革银匠押印勒索。等情。据江宁府赵随传、邢振品等到案查讯，禁革里排厘剔诸弊是实。如奏销拨饷，杠解水脚、走递马夫、新年什物、铺排衙役、赤历由单、红簿会计、循环月报、生辰屏资、铺垫猩红、迎接上司，一切无名杂费，俱已尽行革除。并勒石县前，以垂不朽。理合如其请，严行勒石永禁。倘有阳奉阴违，另经发觉，宪台霜威白简，即职府亦不敢徇纵也。
康熙三十二年二月初三，奉总督院傅批，饬县勒石永禁，树立县前，取具碑摹，遵依报杏。
按：苏省里排之害最重，县志禁革里排缘由有日：督县禁革里排严示，访得江南各属，从前虽有禁革里排之虚名，至今究未禁除里排之实害。或更名 曰单头，曰催头，曰区总，曰里书，曰户首，曰区头，改立名色，阳奉阴违，巧于济贪，竟成牢不可破之弊，民困以何底止?本部院剔弊厘奸，在永除里排之弊，将从前里长排年名色，及一切陋规，尽行扣除。如有衙蠹官仍前额外横征耗费等弊，许百姓赴告，官则飞参究拟，役则立毙杖下。尔小民慎勿因忍，自贻伊戚。七月十五日，因溧阳告发，督宪董申禁。迨至二十八年三月，督宪傅申禁里排痛切森严，与董院两示，前后略同。而蠹书胡以隆、孙兆吉等隐相盘踞，内制官府，外构棍衿。虽历奉宪禁科派，而种种杂派，犹专责里长，每年仍不下二万余两。是年十一月二十七日，生员邢京祚等又控，太尊赵蒙批仰高淳县革。二十九年四月，有劣衿某等控府，希图仍留长差，暗藏甲长，以便包揽渔利。本府赵批：滥差扰民，历奉严禁，各邑粮皂，亦尽革除。盖以若辈包揽科敛，深为民害。而淳邑之催粮快手四十一名，尤属盘踞丛奸，故不啻三令五申，谆谆戒谕。今阅诸生呈请，仍照旧例，深可诧异，本应详究实情，姑从宽典。于是诸页和等控府差提蠹一十三名，严讯来责革役，遂准立碑。
役    法
《宝山县续志》
力役之征，久已废止。而本邑独以浑湖淤淀各河道，须轮年开浚，乃有百亩编夫之制。故前志所详役法，率系河夫范围。同治十二年，知县张振升详准，将编夫改振编折，是业田者已尽输财之义务，绝无再当徭役之理由。第夫虽折征，乡间犹沿用夫手续。十年中，当夫一次，初不过以本图任务，不可无所责成，实无与于在官之役。不料恶因已播，官吏乃藉此罔民。粮差虽雇用性质，究与按图强派者不同。其自愿承役者，大都熟谙粮务，能通书算，苟驾驭督察各得其道，自鲜流弊。光绪二十六年，知县金元烺以粮差辗转，积欠不易清结，而各因尚有议夫之举，遂不问病民与否，创议现编办粮。于是向存编夫之名，至此复有承役之实。在公家则忙清忙款，视为得计，在现编则借代典鬻，赔累无穷。故虽绅民历有改革之主张，成积重难返之势。现编犹上海、青浦等县之捆垫，久为秕政。本县业田大户较少，征存之串，大都零星琐屑，挨编承役，尤弊不胜言。清丈以前，率多按票完粮，及贴粮等事，有田已售罄，而照册仍旧轮编者。推完纳积滞之由来，本受夫谷之影响。使之当编征收，安有良果。弊一。即或承充此役者，悉系田多殷实之户，而枵腹从公，官署既薪资发给，限期清缴恒产，殊为召累之阶。弊二。乡民未习书算，自行承役，辄受亏蚀之欺。托人代充，更有酬报之费。偶或雇不得人，有侵挪短少情事，本人仍不能卸责，必设法弥缝。弊三。限卯较清，不论收数若干，概论当编者如数垫补。虽遇恩蠲，而仅及官欠，不及民欠。弊四。城镇业田各户，或倚其势力，应轮而得免。而乡民之勤苦服畴者，重役相加，无可幸避。事不平均，莫甚于此。弊五。此皆弊较著，而赔缴顽绝各户及催追耗费之痛苦尚不与。比岁以来，各图安分之民，以当编之故，遭破产羁囹圄者，不可胜数。光绪三十四年，知县胡调元任内，官绅以此争持，几酿大狱。
按：自清康熙初，江苏即办均田均役。而检《宝山》诸志，则清季催科役累，犹未尽除。秉笔者盖深望于后来循良之厘革。兹录其概，以告临民者。
附录二  府州县门子
宁苏二府门子等役名额统计
江宁府
上元县    门子二名    皂隶十六    马快八    民壮五十    轿伞扇夫七
库子四    斗级四    禁卒八
江  宁    门子二    皂隶十六    马快八    民壮五十    轿伞扇夫七
库子四    斗级四    禁卒四
句  容    门子二    皂隶十六    马快    民壮四十    轿伞扇夫七
库子四    斗级四    禁卒八
溧  水    门子二    皂隶十六    马快    民壮二十六    轿伞扇夫七
库子三    斗级四    禁卒八
江  浦    门子二    皂隶十六    马快    民壮三十    轿伞扇夫七
库子三    斗级四    禁卒八
高  淳    门子二    皂隶十六    马快八    民壮二十六    轿伞扇夫七
库子三    斗级四    禁卒八
六  合    门子二    皂隶十六    马快    民壮三十    轿伞夫七
库子四    斗级四    禁卒八
苏州府    门子二    皂隶四    马快十    步快十六    皂隶十六
库子四    斗级六    禁卒十二    轿伞夫七
吴  县    门子二    皂隶十六    民壮四十四    马快八    轿伞扇夫七
库子四    斗级四     禁卒六
长  洲    门子二    皂隶十六    民壮五    马快八    轿伞夫七
库子四    斗级四    禁卒八
元  和    门子二    皂隶十六    民壮四十五    马快八    轿伞扇夫七
库子四    斗级四    禁卒八
昆  山    门子二    皂隶十六    民壮二十七    马快八    伞扇夫七
库子四    斗级四    禁卒八
新  阳    门子二    皂隶十六    民壮二十七    马快八    轿伞扇夫七
库子四    斗级四
常  熟    门子二    皂隶十六    民壮三十二    马快八    轿伞扇夫七
库子四    斗级四    禁卒八
昭  文    门子二    皂隶十六    民壮三十二    马快八    轿伞扇夫七
库子四    斗级四
吴  江    门子二    皂隶十六    民壮三十六    马快八    轿伞扇夫七
库子四    斗级四    禁卒八
震  泽    门子二    皂隶十六    民壮三十一    马快八    轿伞夫七
库子四    斗级四    禁卒八
按：门子等役，各府州厅县皆有。此官书载各县各役名额，比实在大县往往千余，中县数百，小县亦逾百，官书不实，良可慨叹。
又按：州县各役，实以皂隶、民壮、马快等乃日在公署当差。而累官害民，亦以此辈为最甚。凡因讼被看管者，平人在押班；有官资者，交各房；案情稍重者，则押捕班。但各府州县仍有捕役名目，而□□皆无。惟见《文献通考》自督抚至典史皆有役，特多寡不同。役称名多相仿，惟简称弓兵。今只录宁、苏两府属县，余省之。
再按：前清役食，每年每名六两，一月止五钱，每日计支银不过一分余。例价每千钱正，易银一两。是每日支银仅一分余，不过十钱。在银贵米贱时，已不能敷一日所食，何况后来米日以贵，银日以贱。且本役均有妻、子，本身尚不能顾，使不索贿舞弊，于何取给?咸、同以后，又减成平，州县发钱，仍有折扣，是直虚名而已。然此无道之政，竟行之二百余年，可谓实作上下相蒙。下于食之不给不敢言，上于下之蠹民不肯问，所以终至革命也。

[book_title]第四卷 仓库 善堂
江 宁 府
俸给仓  在府治后。
复成仓  在复成桥，今为藩司收储江安各属征解南屯兵米。同治、光绪中，屡次修整。仓右建司仓大使衙署管理。
常平仓  在上浮桥西岸。
虎贲仓  在府西朝天宫后，同治八年重修，光绪三年增修。今为采办积谷官仓。
丰备仓  在旱西门大街，道光十二年总督陶澍建，同治、光绪间收买民房增建。今为仓米局。
广丰备仓  在旱西门罗寺湾，道光间邑绅公建，同治、光绪问三次修葺。今为官绅积谷仓。
普济堂  旧在三山门外，明时建。
育婴堂  旧在三山门外，清康熙年建，雍正十二年奉旨改建二堂于聚宝门外之佟园，总督赵弘恩倡捐银元九千六百两有奇，置田拨洲。又归并旧育婴堂田房租，以给衣粮等费。
上 元 县
预备仓  在驯象门赛工桥北，俗各上仓。明初建，知县程三省修，清康熙间知县唐开陶增修。
水次仓  在观音门。近大江，俗名下仓。
监谷仓  在县署内。
同善堂  在县龙王庙西文昌阁内，嘉庆三年建。
养济院  与江宁县合，在富民坊，同治十三年因旧址重建。
普育堂  旧在南门外佟园，今移剪子巷，同治四年知府涂宗瀛改建。
育婴堂  在普育堂内，同治八年建。
清节堂  在小油坊巷，
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:45:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>