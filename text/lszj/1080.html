<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,第一卷。黄河,第二卷。厅汛表,第三卷。运河上,第四卷。运河下,第五卷。江,第六卷。淮,第七卷。海。海塘。太湖,第八卷。水利,第九卷。水利治绩上,第十卷。水利治绩下,第十一卷。水系,江苏省通志稿都水志全文在线阅读,江苏省通志稿都水志全文在线下载,大玄古籍书库">
<meta name="description" content="宣统元年(1909)始修，由江苏通志局主持，缪荃孙任总纂。都水志。江苏黄河、淮河、运河、江圩、海塘各工，甲于各省。咸丰以后，黄河北行，而郑工之决，南方仍受其累。若仪名以河渠沟洫，不能包括江海各工，今拟名都水志。凡堵筑堤堰闸坝圩塘各工涉河淮江海运河者，皆以类分录。其他小水治绩，则入水利，如疏浚等。几见史志及明清会典，新旧省府州厅县志者，均皆酌录。_江苏省通志稿都水志_全文在线阅读_江苏省通志稿都水志_全文在线下载_大玄古籍书库">
<title>江苏省通志稿都水志_缪荃孙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">江苏省通志稿都水志</span> <br/>
          作者： <span class="inputVal" id="bkauthor">缪荃孙</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,地方志,完结</span> <br/>
          字数： <span class="inputVal" id="bknum">[book_length]362166</span> <br/>
          说明： <span class="inputVal" id="bkdec">宣统元年(1909)始修，由江苏通志局主持，缪荃孙任总纂。都水志。江苏黄河、淮河、运河、江圩、海塘各工，甲于各省。咸丰以后，黄河北行，而郑工之决，南方仍受其累。若仪名以河渠沟洫，不能包括江海各工，今拟名都水志。凡堵筑堤堰闸坝圩塘各工涉河淮江海运河者，皆以类分录。其他小水治绩，则入水利，如疏浚等。几见史志及明清会典，新旧省府州厅县志者，均皆酌录。</span> <br/>
          封面： <span class="inputVal" id="bkimg">Z_6548.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]江苏省通志稿都水志
[book_author]缪荃孙
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,地方志,完结
[book_length]362166
[book_dec]宣统元年(1909)始修，由江苏通志局主持，缪荃孙任总纂。都水志。江苏黄河、淮河、运河、江圩、海塘各工，甲于各省。咸丰以后，黄河北行，而郑工之决，南方仍受其累。若仪名以河渠沟洫，不能包括江海各工，今拟名都水志。凡堵筑堤堰闸坝圩塘各工涉河淮江海运河者，皆以类分录。其他小水治绩，则入水利，如疏浚等。几见史志及明清会典，新旧省府州厅县志者，均皆酌录。
[book_img]Z_6548.jpg


[book_title]序
苏境之水，江、淮与河，四渎得三。会通利漕，则由人力。然自汉魏，汶、泗、洗、汴，津流多通，非始元明。为苏患者，大河实巨。自汉元光首汜淮泗，迨于宋初滑州之决，遂达彭城，此为再见。咸平、天禧两次之决，皆至淮泗。然皆筑塞，枝流合淮，经流皆北。熙宁、曹村又称大决。分为二派，北派入海，南派入淮。元丰塞之，河复归北。明昌阳、武南决，剧前，大半入淮。或谓金人有意病宋。北派犹行，经流未一。元初南派由涡入淮，泰定合清，经流以改。至正之决，砀沛汜滥，因成巨浸。贾鲁塞之，施功实巨。然复故道，仍取合淮，不令归北。洪武而还，至于弘治，决溢十数，然皆入淮。黄冈之塞，北流始绝。明人治河，兼以济运，力挽狂澜，必漕之利。苏境之患不复置虑。李镗之请大名至沛必筑堤者，盖正为此。嘉靖、隆庆时有决溢，开津筑堤，劳费不已，河漕兼顾，本无上策。万唇潘督，尚告成功。所施功者，仍在苏境，利民拯灾，攻沙束水，人多称之。其后河患仍不能止，贾让下策，为时上策。清代疏治，亦重漕渠。累代舁平，耗国用者，此为大蠢。乾嘉而后，每一塞口，多逾千万，五六百万乃其少者。转漕之害，东南不堪。食其利者，在事之吏。嘉道河溢，谤之甚者，谓由河吏。数穷理极，决铜瓦厢，复归北流。苏境纪述，竟可辍茟工数月，郑工两期，涉苏境者，如是而已。同治漕督尚疏运工，职责所在，仅有五厅，亦报安澜。导淮文牍，汗牛充栋，终清之世，迄未畅行。海塘，自明堤坝初盛。雍乾以后，工作不辍。然视河工，什无其一。唐宋以来，国用之重，仰给东南。《新唐·地志》苏境已述，宋元至今，正史方志，皆于水利未敢忽略。水工水利，实本一贯。必水害去，水利乃兴。过为区别，将增眩瞀。河已离苏，江淮宜先。运河海岸，今顾列次。所会入者，各附于后。旧志体例，川后于山。今立专志，统载一编。经流支流欲为详核。在州县者仍为厘别。一纵一横，期便观览。农田荒治，本视乎此。实关民命，岂容稍略。旧日水工，大河綦繁，厅汛已废。今以金鉴载工特多，附于河后，庶有稽考。系运淮者，亦均如之。苏之海塘，未及浙重，新志所言，颇资实用，故亦为附。加高培厚，贾策所非。淤泊穿泊，宋贤善谑。与水争地，实梗厉阶。治国闻者，其研考焉。

[book_title]第一卷 黄河
汉武帝元光三年，河决瓠子。东南注巨野，通淮泗。(《史记·河渠书》、《汉书·武帝纪》)
元封二年四月，瓠子河塞，梁楚无水灾。(《徐州府志》：河经徐州，凡二十四年)
宋太宗太平兴国八年五月，河大决滑州韩村，泛澶濮曹济诸州，南流至彭城界，入于淮。十二月决河始塞。
真宗咸平三年五月，河决郓王陵埽，浮巨野，入淮泗，逾月而塞。
宋天禧三年六月乙未，滑州河溢，又合清水古汴渠，东入于淮，州邑罹患者三十二。王贻永知徐州作堤城南。四年二月，河塞，上亲为文，刻石纪功。是年六月，河复决滑州西北天台山，下走卫南，浮徐济，害如三年而益甚。
仁宗天圣五年十月，塞河成。(《徐州府志》：河经徐州凡八年。)
神宗熙宁十年七月，河大决于澶州曹村，北流断绝，河道南徙，东汇于梁山张泽泺。分二派，一合南清河入淮，一合北清河入海。
元丰元年四月，澶州决口塞。五月新堤成，闭口断流，河复归北。
高宗建炎二年冬，杜充决黄河自泗入淮，以阻金兵。
金世宗大定二十七年，令沿河州县徐州彭城萧丰滕州沛等州长贰官皆提举河防事，县令皆管勾河防事。(《禹贡锥指》徐州之彭城萧丰滕州之沛皆为沿河之地，则当时河道所经，大略可睹。)
明昌五年，河决阳武故堤，灌封邱而东。诏同知总转运使高旭武卫军都指挥使女奚列奕同往规措。
元世祖至元二十五年，河决汴梁路阳武，由溜至怀远入淮。(《徐州府志》自宋建炎二年，此后虽屡决，皆东夺汴泗。至是始改趋陈颍。河经徐州凡一百六十一年。按阳武至怀远皆非苏境。故冯氏志稿不录。但不载此节，则大河此次离苏境，后来入苏境，原委不明。)
成宗元贞二年九月，河决杞、封邱、祥符、宁陵、襄邑五县。(《徐州府志》是为河复东行之始。)十月，河决开封县。
大德元年三月，归德、徐州、邳州、宿迁、睢宁、鹿邑等县河水大溢，漂没田庐。七月河决杞县蒲口，(《元史·尚文传》授河北河南肃政廉访使。河决蒲口，台檄令文按视防河之策。文建言：揆今之计，河西郡县，顺水之性，远筑长垣，以御泛滥，归德、徐邳，民避冲溃，
听从安便。被患之家，宜于河南退滩地内，给付顷亩，以为永业。蒲口不塞便。朝廷从之。山东宪部争言不可，乃塞之。明年，蒲口复决。塞河之役，无岁无之。是后水北入复故道，竟如文言。)(按：传言徐、邳民避冲溃云云，是河又经苏境之证。)归德、徐州、宿迁、睢宁、鹿邑、河南、许州、临颍、郾、睢州、襄邑、大康、扶沟、陈留、开封、杞等县，河水大溢，漂没田庐。五月，河决汴梁，发民夫三万五千塞之。二年六月，河决蒲口，凡九十六所，泛溢汴梁、归德二郡。九年六月，汴梁武阳县思齐口河决。八月，归德府陈留、通许、扶沟、太康、杞县河溢。
武宗至大二年七月，河决归德府。又决汴梁封邱县。
仁宗皇庆元年五月，归德、睢阳县河溢。二年六月，河决陈、毫、睢三州，开封、陈留等县。
延祐二年六月，河决郑州，坏汜水县治。七年河决汴梁原武县。
英宗至治四年十二月，夏邑县河溢。
泰定帝泰定元年七月，曹州楚邱县、开州濮阳县河溢。二年五月，河溢汴梁，被灾者十有五县。四年八月，汴梁扶沟兰阳县河溢，河行汴渠，至徐州城东北，合泗入淮。
致和元年三月，河决砀山、虞城二县。
文宗至顺元年六月，河决大名路长垣、东明二县。
顺帝元统元年五月，汴梁阳武河溢。
至元元年，河决汴梁封邱县。三年六月，汴梁兰阳尉氏二县、归德府河水泛溢。
至正三年二月，黄河决白茅口。四年六月，北决金堤，径砀山丰沛十八州县，延袤济南河间，民居昏垫。五年七月，河决济阴。八年正月，河决迁济宁路。九年五月，白茅河东注沛县，遂成巨浸。十一年四月，命贾鲁以工部尚书为总治河防使，便宜兴缮。十一月工竣。(《河防一览》：黄河故道自虞城以下，萧县以上，夏邑以北，砀山以南，由新集历丁家道、马牧集、韩家道口、司家道口、牛黄烟、赵家圈至萧门出小浮桥，此贾鲁所复故道。)(欧阳玄《至正河防记》)七月，河决归德府永城县，坏黄陆冈岸。十六年，河决郑州河阴县。十九年九月，河决济州任城县。二十三年，河决东平、寿张。二十五年，东平须城东阿平阴三县河决，小流口达于清河。二十六年二月，河北徙。上自东明曹濮，下及济宁，皆被其害。济宁路肥水县西黄水泛溢。四月，命王宣为河南北都元帅府都事，统领治河。(《行水金鉴》)数月工成。
明太祖洪武元年，河决曹州双河口八鱼台。徐达北征，开塌口引河入泗，以济漕运。《明史·河渠志》二十四年，河决原武黑羊山，东经开封，又南行至项城，经颍州颍上东南正阳镇入淮，故道遂淤。
成祖永乐九年七月，修复故道，自封邱金龙口(即荆隆口)，下鱼台塌场，合会通河，经徐吕二洪南入于淮。十三年，平江伯陈瑄督运筑淮安大河南堤。起清江浦，沿钵池山柳浦迤东，凡四十余里，制河南溢。《天下郡国利病书》：十四年，河决开封，经怀远入淮。
宣宗宣德二年七月，积雨连旬。徐州河水泛溢，冲决堤岸。
英宗正统三年八月，邳州河决。巡抚曹弘以闻，诏令随宜修筑。(《行水金鉴》)
代宗景泰二年，命工部尚书石璞治河。璞溶黑洋山至徐州以通漕。
景泰六年，命徐有祯为佥都御史，溶渠张秋。会黄河南流，沙湾始塞。自此河出济漕，南归徐吕。
孝宗弘治二年，河决汴城入淮。复决黄陵冈入海。命户部侍郎白昂、兵部郎中娄性治决河，筑堰于徐州，以杀河势。三年，白昂等筑堤浚渠于徐淮之间。自夏五月至秋七月，工竣。(徐溥浚《睢河纪略》：五年，河合沁水没兰阳考城，下决张秋，与汶水合而北行。《徐州府志》：自天顺末，河趋陈颍，既又分道西来，至是全河北注。)七年二月，副都御史刘大夏筑张秋决口，濬仪封黄陵冈南贾鲁旧河，由曹入徐，以杀水势。又溶祥符淤河，至归德，分由符离宿迁小河口入淮，而北流天津，南出陈毫，皆通河流。八年正月，黄陵冈等皆塞。上流河势复归兰阳考城，分流经徐州归德宿迁，南入运河，会淮水东注于海。南流故道以复。《明史·河渠志》十一年，河决归德州小坝等处，与别支会流。经宿州睢宁，由宿迁小河口流入运河。十三年，巡按直隶御史曹玉奏，河决丁家道口，徐州并萧沛砀丰皆被河患，请敕修筑堤。十七年五月，淮安总兵官郭鋐奏，徐州小浮桥一带干涸，有妨运道，乞行疏濬。从之。(《明孝宗实录》)十八年，河徙至宿迁县小河口入漕河。
武宗正德三年，河徙。至徐州小浮桥入漕。(《孝宗实录》)四年，河决曹县杨家口，奈流曹单二县，东达王子河抵丰沛，舟楫通行，遂为大河。(《方舆纪要》)九月，又决曹县梁靖等口，围丰县城，两岸阔百余里。五年九月，河自仪封北徙，冲黄陵冈，入贾鲁河。泛滥横流，直抵丰沛。工部侍郎李镗上修河事宜，请自大名府地名三春柳至沛县飞云桥止。筑堤共长三百十里。以防河北徙，可保运道无虞。工部覆请从之。(《明武宗实录》)(按：是役以河南盗起罢。)
嘉靖二年，河决沛县。五年六月，徐沛河水溢，命总理河道工部右侍郎章拯相度洽河。是年，黄河上流骤溢，东北至沛县庙道口，截运河注鸡鸣台口，入昭阳湖。汶泗南下之水，从而东。而河之出飞云桥者，漫而北淤数十里。河水没丰县，徙治避之。(《明史·河渠志》)六年，河决徐州及曹单城武丰沛等县，杨口、梁靖口，冲入鸡鸣台，夺运河，沛地填淤。粮艘阻不进。其冬罢章拯，以盛应期为总督河道右都御史。七年正月，盛应期奏，请于昭阳湖东改为运河。会河决，淤庙道口三十余里。乃别遣官濬赵皮寨孙家渡南北溜沟，以杀上流。堤武城以西，至沛县南以防北溃。会旱灾修省，言者请罢新河之役。乃召应期还京，以工部侍郎潘希曾代。(《河渠志》)闰十月，潘希曾请浚黄河上流，修筑济沛间东西长堤。得旨允行。(冯志稿)八年六月，丰沛单三县河堤成，凡一百四十余里。九年五月，潘希曾疏奏河复故道。(《明史·河渠志》)帝悦，下所司知之，召希曾还京。九年，河决曹县胡村东，东南至贾家坝入古黄河，由丁家道口至小浮桥入运河。一自胡村寺东北分二支，一东南经虞城至砀山合古黄河出徐州，一东北经单县长堤抵鱼台，傍谷亭入运河。(按此支无苏地。)嘉靖十三年河徙，一出鱼台塌场口入运，一徙曹县榆林集南向徐州。是年十月，又决河南兰阳赵皮寨。南向毫泗，谷亭流绝，庙道口复淤。时刘天和为总河都御史，役夫十四万，濬之。己而河忽自夏邑大邱回村等集冲数口，转向东北流，经萧县小浮桥。十四年二月，刘天和濬赵皮寨百二十里，至曹县梁靖口，又二百七十里通单县，至谷亭入泗。十五年，督漕都御史周金言：自嘉靖六年后河流益南，其一由涡河直下长淮，而梁靖口赵皮寨二支各入清河，汇于新庄闸。遂灌里河，水退沙存，曰就淤塞。新庄闸正当二水之口，河淮既合，昔之为沛县患，今移淮安。因请于新庄更置一渠，以资蓄泄。从之。十六年，从总河副都御史于湛言：开睢州野鸡冈，由丁家道口入旧黄河，截涡水济洪。(《徐州府志》)此道即引水济洪，仍由丁家道口下通彭城。十八年，从河道都御史胡缵宗请，开黄河支流济通漕。十九年，河决睢州野鸡冈，由涡经毫州入淮。二洪告涸。兵部侍郎王以旂同河道漕运二都御史郭持平周金筑塞野鸡冈，濬李景口支河，由萧县以达小浮桥，凡六百余里。八阅月工成。二十一年，复凿野鸡冈上流李景高等口，支河东注，以济徐吕二洪。二十四年，河决野鸡冈，南至泗州合淮入海。二十八年，河决砀山县北戎家口，出徐州茶城入漕。三十一年，河决徐州房村集，至邳州新安等处。运道淤阻五十里。总河副都御史曾钧上治河方略，乃濬房村至双沟曲头，筑徐州高庙至邳州沂河。是年，又决房村至曲头集，凡决四处，淤四十余里，命官濬之，三阅月而成。三十二年正月，从河漕都御史曾钧等请，开濬黄河下流，并筑塞草湾老黄河决口。三十一年，曾钧奏：草湾老黄河口冲激，渰没安东一县。是年二月，从刑部侍郎吴鹏河道都御史曾钧等奏，建三里沟河牐。三十年，漕运都御史应槚奏：勘得三里沟河在淮河下流，黄河未合之上，淮水清多浊少。议者谓宜闭清河口，开三里沟，使船由三里沟出淮达黄。三十七年，河北徙自新集淤而为陆二百五十余里。河分为十一。(《河渠志》：河至是遂决趋东北段家口，折而为六。曰：大溜沟、小溜沟、秦沟、浊河、胭脂沟、飞云桥，俱由运河至徐洪。又分一支，由砀山坚城集下郭贯楼，折而为五。曰：龙沟、母河、梁楼沟、杨氏沟、胡店沟。亦由小浮桥会徐洪。而新集至小浮桥故道二百五十余里，遂淤不可复。自后忽东忽西，靡有定向，水得分泻后数年不至壅溃。)四十四年七月，河决沛县。上下二百余里，运道俱淤，全河逆流。自沙河至徐州以北，至曹县棠林集而下。北分二支，南流者绕沛县成山杨家集入秦沟至徐，北流者绕丰县华山东北由三教堂出飞云桥。又分为十三支。或横绝，或逆流，入漕河至湖陵城口，散漫湖坡达于徐州，浩渺无际。乃命朱衡为工部尚书，兼理河漕。又以潘季驯为佥都御史，总河道。(《明史·河渠志》)四十五年，朱衡开鱼台南阳抵沛县留城百四十余里而濬旧河。自留城以下抵境山茶城五十余里。由此与黄河会。又筑马家桥堤三万五千二百八十丈，石堤三十里。过河之出飞云桥者，趋秦沟以入洪。(《明史·河渠志》)由是黄水不复东侵，而沛流断。工竣，帝大喜。赋诗四章志喜。隆庆元年五月，加衡太子少保。(雷礼夏《镇新河工成记》)
隆庆三年七月，河决沛县。自考城虞曹单丰沛抵徐州均受其害。茶城淤塞，船阻邳州不得进，开回回墓。四年，河决邳州，总河侍郎翁大立言：治邳阏阻之策有三，一开泇口，一就新冲，一复故道工。仍请复故道以济目前之急。(泇口即朱衡。翁大立请于梁山南别开一河以漕避秦沟之险。)五年四月，河自灵璧双沟而下，北决三口，南决八口。支流散漫，大势下睢宁出小河。而匙头湾八十里正河悉淤。潘季驯役丁夫五万尽塞出口。且濬匙头湾故道以复。(按：北决三口者，油房、曹家、青羊。南决八口者，关家、曲头集、马家、阎家、张渡、王家房、白浪浅。见《徐州府志》)六年八月，工部尚书朱衡议：专事徐邳河修筑长堤，自徐州至宿迁小河口，三百七十里。并缮丰沛大黄堤，正河安流，运道大通。(《河渠志》)
万历元年，河决房村，筑沛县洼子头至秦沟口堤七十里。古北堤除筑新堤外，别筑遥堤。二年，河决邳州东娄庄等数口，寻筑塞之。三年八月，河决砀山及邵家口曹家庄韩登家口面北。总河都御史傅希挚改筑砀山月堤。暂留三口为浅水之路，至冬并塞之。四年三月，从漕臣吴桂芳请，开草湾入海之路。七月工成。河决韦家楼，又决沛县缕堤、丰曹二县长堤。丰沛徐州田庐漂没无算。河流啮宿迁城。从桂芳请，迁县治，筑土城以避之。五年，河复决崔镇。宿邳清洮两岸多坏，黄河日淤。是年，秦沟复淤。(《明神宗实录》：先是，嘉靖三十二年以前，黄河由小浮桥，后徙由沛县飞云桥，继由徐州大小溜沟以入牐河。四十四年，河大决，改由秦沟出口，以致茶城岁患淤洼，至是复故道。)六年，命吴桂芳为工部尚书，兼理河漕，裁总河都御史。桂芳甫受命而卒。六年，潘季驯代吴桂芳。时给事中李涞请多濬海口以导众水之归。给事中王道成请塞崔镇决口，筑桃宿长堤，修理高家堰，开复老黄河故道。并下河臣议。季驯与督漕侍郎江一麟相度水势，言为今计，惟修复陈瑄故迹，高筑南北两堤，以断两河之内灌，则淮扬昏垫可免。塞黄浦口，筑宝应堤，濬东关等浅，修五闸，复五坝，则淮南运道无虞。紧塞桃源以下，崔镇口诸决，则全河可归故道。黄淮既无旁决，并驱入海，则沙随水刷，海口自复。而桃清浅阻又不足言。条上六议：曰塞决口以挽正河，曰筑堤防以杜溃决，曰复闸坝以防外河，曰创滚水坝以固堤岸，曰止溶海工程以省糜费，曰寝开老黄河之议以仍利涉。悉从其请。《河渠志》七年十月，两河工成。(《河渠志》)是役筑高家堰堤六十余里，归仁集堤四十余里，柳甫湾堤东西七十余里。塞崔镇决口百三十。筑徐睢邳宿桃清两岸遥堤五万六千余丈，碭丰大坝各一道，徐沛丰砀缕堤百四十余里。建崔镇、徐昇、李泰、三义减水石坝四座。迁通济闸于甘罗城南，淮扬闸堤坝无不修筑，费帑金五十六万两有奇。(《南河全考》)八年，开复邳州直河及宿迁小河。(《河防一览》)十一年正月，浚韩家口，引渠出徐州。十三年，河决范家口，水灌淮城。又决天妃闸，福兴渐淤。遣科臣常居敬督塞之。加筑范口石堤，全河复故。十五年，河决茶城寻淤。是年，复命潘季驯为右都御史，总督河道。十六年，鲍家口开。十七年六月，河暴涨，决兽医口月堤，漫李高口新堤，冲入夏镇内河，坏田庐，没人民无算。十月，决口塞。是年，河决双沟单家口，筑塔山、羊山等堤。河防幸差事。草湾河通夺正河十分之七。至赤晏庙，仍归大河。(《淮安府志》)十八年，河大溢。徐州水积城中者逾年。众议迁城改河。潘季驯濬魁山支河以通之。起苏伯湖至小河口，积水乃消。(《河渠志》：时水势横溃，徐泗淮扬间无岁不受患。)二十年，两河堤防告成。(潘季驯《堤防告成疏》)二十一年五月，河决单县黄涸口。一由徐州出小浮桥，一由旧河达镇口闸。邳城陷水中。二十三年，工部覆奏。请令沿河诸臣导淮分黄，亟行兴举。二十四年八月，总河杨一魁兴工未竣。条上导淮分黄事宜十事。十月河工告成。(《河渠志》：是役役夫二十万，开桃源黄河坝新河。起黄家坝至安东五港灌口，长百余里。分浅黄河入海，以抑黄。强辟清口沙七里。建武家坝墩、高良涧周家桥石闸，泄淮水三道入海。且引支流入江。于是泗陵水患平而淮扬安。)二十五年四月，河复大决黄涸口，溢夏邑永城。由宿州符离桥，出宿迁新河口，入大河。其半由徐州入旧河。是年，总河杨一魁奏：溶小浮桥沂河口工竣。(《明神宗实录》：自河决徐邳，复见清泗，议者以全河水微，不利运道，决口不塞贻害地方，且恐下啮归仁，为徐泗患。独总河尚书杨一魁谓。黄堌口深阔难塞，议濬小浮桥沂河口。至是工程报竣。)二十七年，总理河漕刘东星奏：浚三仙台至赵家桥工成。(《明神宗实录》)二十七年三月，工部覆刘东星议：谓黄河自商虞而下，至小浮桥，下二洪，乃贾鲁老黄河故道。自元及嘉靖年间，行之甚利。至三十七年，北徙浊河，而此河遂淤。今河决黄堌而南徙，由韩道口至赵家圈百余里，冲刷成河，即先年议复之故道。由赵家圈老黄河开挑，由东镇曲里铺石将军至两河口，直接三仙台新渠，计长仅四十里，挑阔十丈，深一丈，募夫五万人，费可八万余两，不过一月有半，可以竣工。报可。又是年八月，东星开赵囤至彭城贾鲁所濬故道。起曲里铺至三仙台，四十四里。又起三仙台至小浮桥，开支流若干里。凡五月成。二十九年，河决单县蒙墙寺。入商永，南流与淮会。三十一年四月，河暴涨，冲鱼单丰沛间。又决单县苏家庄及曹县缕堤。又决沛县四铺口太行堤，灌昭阳湖入夏镇，横冲运道。三十二年，从工部尚书姚继可请，开泇分黄并举。(《明神宗实录》：工部尚书姚继可题，泇河已有成绩，泇成而漕可藉。至于黄河冲徙，鱼鳖丰沛，若非因势利导，何以拯救元元。总河即李化龙议，于坚城集以上开渠引河，而下流多通，复分六坐楼苑家楼二路，而水势多杀。既可以移丰沛之患，又不至沿砀山之城，请开泇分黄并举。允之。)是秋，河决丰县，由昭阳湖穿李家港口出镇口，上灌南阳湖。三十三年三月，总河尚书李化龙建议严守堤赏罚。从之。(附李化龙疏略：年来缓于堤防，急于挑浚。及至堤坏水溢；尚不引咎于守堤之不力，而且委罪于浚河之不深。则何不取河势观之也。河北岸自曹县以下，无入张秋之路。南岸自虞城以下，无入淮之路。惟是向来运道，由徐邳以达镇江，故河北决曹单丰沛间，则由昭阳湖三百六十里之淤途，易而为二百六十里之捷径。此后黄河在山东直隶间能系运道之命脉者寡矣。独朱旺口以上，决单为沼，决曹则曹为鱼。与夫丰沛徐邳萧砀数十万生灵，总悬命于遥遥之一线，则堤防亦何可缓也。堤防固则上无泛溢，下必顺流。不固而下虽通行，上必旁夺。此一恒人能辨之，而何恃议者纷纷也。前年水行堤北，则曰：“昭阳湖不能行水，水且倒灌矣。”昨岁水分堤南，则曰：“新河不能行水，水且倒灌矣。”倒灌之说与筑塞之事缓。卒之堤溃河淤，水之取道昭阳湖而南者自如。安见其倒灌。则又何不取地势观之也。自朱旺口由苑家楼杜家楼以至小浮桥，上下相较，可低三四尺。北高南下，居可知矣。若水入新河，两两分行，纵伏秋暴涨，不过溢岸而止。岂能自卑趋高，自下趋上哉!故上堤诚守，则河必在朱旺口上下，亦其自然之势，又何倒灌之足患。倒灌之说，原为失堤者逃罪之地。乃其弊也。请西自开归，东至徐邳，必无不守之地。上自司道，下至府县，必无不守之人。掌印官与管河佐贰，同其赏罚。守巡与管河司道同其功罪。庶人人在事，不得分藩篱。人人著肩，不暇腾口说。)是年总河侍郎曹时聘大挑朱旺口，由坚城集出徐州小浮桥。(《南河全考》：自苏庄至徐州几二百里，悉州县正官受役分地而浚之。河垂成，徐州之上有八九里许未及浚。而苏庄逼近黄河，堤工单薄。忽从地下穿入新渠，震憾东下，不待放水，流至未开处稍梗塞，遂泛滥新河之外，然大势已定，可以堤约束之。鱼沛单济之水，悉归大河。)三十四年四月，新河成。(《明神宗实录》：四月癸亥，大挑河工成，自朱旺口达小浮桥，延袤一百七十里。渠势深广，筑堤高厚，溃流复故道。自十一月至今，阅五月而工成。)是年六月，河决萧县郭暖楼人字口。北支至茶城镇口。三十九年，河决徐州狼矢沟。总河刘士忠檄中河郎中吴大忠淮徐道袁应泰筑塞之。四十年，河决徐州三山口梨林舗以下二十里，正河悉为平陆，邳睢河水耗竭。总河刘士忠开韩家坝外小渠，引水坝东，复通舟楫。寻三山决口塞，河复故道。四十一年七月，河决祁家店口，徐州城南胥溺。四十四年五月，河复决狼矢沟。(《南河全考》：决水由哈蟃周柳等湖入泇河，出直口，复与黄会。)是年六月，河决开封陶家店。四十五年，河复决狼矢沟，淹徐州东北各乡村，吕梁洪水乾。(《明神宗实录》：河臣王佑言：狼矢沟决口不可不塞。黄河故道难听久淤，直河泛滥可虞。)(《河渠志》：后二年决口长淤沙，河始复故，总河侍郎王佑加筑月坝以障之。)
天启元年，淮黄涨溢，决里河王公祠。淮安知府宋统殷、山阳知县练国事力塞之。二年四月，河决徐州郭家嘴。(《行水金鉴》)是年七月，河决。围绕睢宁县城，庐舍漂没。徙治避之。三年，河决徐州青田大龙口，徐邳灵睢并淤，吕梁城南隅陷沙。双决口亦满。上下百五十里尽成平陆。是年七月，山阳外河决乾沟，南河郎中朱国盛、淮海道宋统殷等筑塞之。更于清口分水处建立矶觜，以遏上流之势。四年六月，河决徐州魁山堤，东北灌州城。一自南门至云龙山，西北天安桥入石狗湖。一由旧支河南流至邓二庄，历租沟东南以达小河。出白洋，仍与黄会。总河房壮丽题准大挑故道，复加埽筑塞之。(《徐州府志》：徐民苦淹溺。议集赀迁城，给事中陆文献上徐城不可迁六议，而势不得已，遂迁州治于云龙山东。)是年九月，河决丰县西洋庙及十七铺。六年七月河决淮安匙头湾，逆入骆马湖，灌邳宿。
崇祯二年四月，河决睢宁新安口。至七月，城中尽圮。总河李若星请迁城避之。开邳州坝，泄水入故道。塞曹家口匙头湾，逼水北注，以减睢宁之患。从之。是月，大水决郭家觜，灌石狗湖，由下洪渐入黄河。四年六月河决建义。诸口灌兴化、盐城。七年二月，建义决口塞。六月，河决沛县之满坝及陈岸水口。又决长山堤口。参议徐标率河防同知张俊英塞之。十五年九月李自成决河灌开封省城，民尽溺死。决口有二，曰朱家寨，曰马家口。命工部侍郎周堪赓督修汴河。十六年四月，塞朱家寨决口。五月，决口再溃。(《河渠志》：周堪赓言：河之大势尽归于东，运道已通。疏甫上，决口再溃。帝趣鸠工，未奏绩，而明亡。)(《通鉴·明纪》：崇祯十五年，贼围开封半年，师老粮匮，欲决黄河灌之，以城中子女宝货犹豫不决。有献计于巡按御史高云京者，谓河决则贼可尽，遂凿朱家寨日。贼自侦知之，移营高阜，多具舟筏以待。驱掠民夫数万，反决马家口以灌城。九月壬午夜半，二口并决，大雨连旬，河流骤涨，声闻百里，丁夫荷插者、随堤漂没者十数万人，贼亦沉万余人。河入自北门，灌城东南门以出，注涡水。城中百万后饥疫死者十之二三，至是尽没于水。巡抚高名衡等乘小舟及周王恭枵等从后山登城楼，王燮自河北以舟来迎获免。)
清顺治元年七月甲辰，以内秘书院学士杨方兴为兵部右侍郎兼右佥都史，总督河道。是年，黄河自复故道。二年，河决考城之刘通口。闰六月已丑，河决王家园。(《东华录》)三年，刘通口河流北徙，自午沟至徐州河涸。四年，河决宿迁罗家口。五年四月壬申，开封河工成。)(《东华录》按：即刘通。)九年七月戊戌，户部左侍郎王永吉条陈治河事宜。(原奏略曰：黄水自邳宿而下，至清河口。淮泗之水聚于洪泽湖，亦出清河口。淮黄交会东入于海。然黄强淮弱，势不相敌。淮泗逼而南趋直走四百余里，出瓜州仪真，方能达江。一线运河收速甚紧，即有大小闸洞沿途宣泄，而海口不开，下流壅塞，所以河堤溃决。修筑岁费金钱，九载以来，八年昏垫，海口之当开，刻不容缓者。)(《清世祖实录》)(按：王永吉疏言：“九载以来，八年昏垫”是自顺治二年至是年河无岁不决。而史不尽书，今录以补。)是年，河决河南封邱大王庙口。从直隶长垣趋东昌北入海。(《一统志》)(按：《梅村诗集·七律即事其五》自注：“金龙口决，河从北入海，清江宿迁水势稍缓，皆起新沙。”吴氏翌凤注：金龙口在封邱，即大王庙口。)十二月癸卯，杨方兴请复修兴福闸。原疏略言：“清口为淮黄交汇之处，淮弱黄强，遂内灌。前人置闸筑坝，原以防浊沙淤之患。自闸禁废弛，岁需挑濬，为费不赀。今请于清江通济二闸适中处，寻兴福闸旧址，先行修复。启一闭二，以时宣泄，岁可省无限挑濬之费。十年十一月，邳州董家堂河决。(《清世祖实录》)顺治十年十一月戊申，河道总督杨方兴言；“黄河旧达邳城，因患其淹灌，始徙于艾山之阳。不意土中伏有虎山，复激水北流。今董家堂堤岸冲决，势难捍御。议于虎山象山以南改挑新河四千一百七十余丈，旧河筑坝截流，使水尽归新河，以利运道。章下部议。十二年，大王庙决口塞。十四年七月庚申，谕吏部右侍郎朱之锡气度端醇升兵部尚书兼右副御史，总督河道，提督军务。十五年，河决山阳之柴沟姚家湾。河道总督朱之锡筑塞之。
康熙元年七月，筑塞桃源县烟墩决口。二年十月丙辰，淮徐道事务归并淮海道。四年，河决安东茆良口诸处。五年十一月巳亥，以杨茂勋为河道总督。七年正月戊申，杨茂勋奏：烟墩复决，大溜南徙，正河淤成平陆，计三十里。亲赴河干相度河形，先挖引河。一面接筑进埽，决口渐狭。逼水由引河而下，向之淤为平陆者，已通舟楫。(《清实录》相同)六月庚辰，烟墩工竣。是年，河又决桃源黄家嘴。(《清实录》：工部议覆杨茂勋奏，河决桃源黄家嘴，坏堤工百余丈，令该督速行确勘修筑，从之。)八年十月乙丑，以罗多为河道总督。是年，河决清河之三汉口。九年四月丁亥，改淮海道为淮扬道。辛亥，增江南清河宿迁归仁堤同知各一，主簿各一。乙卯，河决归仁堤。(《清实录》)九年，河决清河之王家营二堡卢家渡文华寺至永兴集。(《扬州府志》：自九年后，黄运等并归仁堤瞿家坝白洋河等工，俱用正赋濬筑，皆总河罗多所请。)十年二月已丑，以王光裕为河道总督。八月，茆良诸决口塞。(《淮安府志》：先是山安一带决口甚多，而茆良口为大。茆良决于康熙四年，历今七载始塞。)十月，河决桃源之陈家楼，即塞之。(《清实录》：十月乙己，王光裕奏：河决桃源，坏民堤二百五十余丈。下部速议。)十一年四月癸卯，命侍卫吴丹学士郭廷祚阅视河工。六月辛丑，以吴丹郭廷祚回京言：“黄河自宿迁至清河，皆为紧要。虽有遥堤一层，未足捍蔽水势。应否于遥堤之外，再筑遥堤”。谕工部行河道总督漕督会同商度。十四年，河决徐州之潘家堂及宿迁之徐家楼。是年，河又决王家营，清河水入县城及睢宁花山坝口、辛安、黄山、白山、刘家庄、董家庄、青羊、木社等处。十五年，河决宿迁之白羊河于家冈。又决清河张家庄、王家营及安东邢家口二铺口、山阳之罗家口诸处。十六年七月，河决宿迁之杨家庄。十七年十一月，靳辅塞清河安东决口九，建王营决水坝十，挑烂泥浅引河五。是年从靳辅请，于黄河上流徐州及萧宿等县各建减水坝，以减黄河涨水。萧县堤决。二十年，塞杨家庄决口河工告成。(《淮安府志》靳辅治水，大要师潘季驯遗意。其最要者，均剂黄淮，使势均力敌。黄偏强则蹑淮内灌之患立至。淮偏强则遏淮上停沙立见。于建高堰立水坝以泄淮。又于徐睢山麓凿天然闸坝，遇黄涨减归洪泽，去河既远。沙澄水驶，并作淮势以敌黄流。二渎既均，遏蹑并绝。)二十一年五月，河决宿迁徐家湾，塞之。六月，河决宿迁萧家渡。三十二年，河归故道。二十四年，诏从靳辅请，于砀山徐州睢宁加建减水坝，以资宣泄。二十六年，开中河，自仲庄至宿迁。二十七年，河决李家楼口。五十八年，挑王营东引河。六十年，河决武陟詹家店马营口等处，灌濮范寿张。与赵王河合出运河，下大清河入海。(《徐州府志》：河自顺治九年北流，越三年。塞归故道，至是复决而北趋。河经徐州凡七十八年。)六十一年，总河陈鹏年塞马营等口，河复故道。
雍正三年六月，睢宁南岸朱家口河决，由宿迁虹县泗州达洪泽湖。总河齐苏勒塞之，未竣。四年，朱家口水复溢。十二月，决口合。七年，改河道总督为江南河道总督，驻清江浦。
乾隆二年，总河移运口于旧运口以上，与三议河接。七年七月，河溢冲滩铜山之石林、黄村二口。东决沛县缕堤，入微山湖，淹及滕峄。八月工开。十年八月，河决阜宁陈家浦。十月，塞之。十五年，豆瓣集河溢，塞之。十六年六月，河决阳武祥符。分流入直隶山东，至张秋。梗运河入海。十一月塞之，仍归正河。十八年九月，河决铜山县张家马路。全溜南注灵璧虹等县，归洪泽湖。由五坝泄入高宝，东注下河。十二月，塞之。二十一年，铜山北岸孙家集河水漫溢，掣溜灌入微山湖，下及荆山桥河。铜、邳、宿、桃、海诸州被淹。荆山河淤为平地。遣刑部尚书刘统勋督筑，十月塞之。(《东华录》：十月甲申，刘统勋署南河总督，代富勒赫。)二十六年七月，河决中牟杨桥，趋尉氏县。贾鲁河由涡河入于淮，十月塞之。(《东华录》：八月己巳，谕祥符黑冈口漫溢。已命裘日修前往会办。兹据奏：河溜夺出杨桥，直趋尉氏县，贾鲁河旧流淤浅，于河防最关紧要。著大学士刘统勋协办大学士公兆惠速往督率查办。十月己亥，河南杨桥漫口合龙。)三十一年八月，河决铜山县韩家堂，分溜南下。由铜山、睢宁、宿迁、灵璧、虹县各境入洪泽湖。十月，塞之。(《东华录》：乾隆三十一年八月癸卯，铜山县韩家堂河溢。十月辛亥，韩家堂漫口合龙。)三十六年十月，河决桃源厅陈家道口，寻塞之。(军机处谕档：三十六年十月十二日，高晋奏：桃源厅陈家道口漫口合龙。)三十九年，河决淮安老坝口。漫水入府，十月塞之。(《东华录》：是年九月乙卯，谕：伊龄阿奏，淮安一带被水冲刷情形，漫口至七十余丈，经理亦殊不易。高晋督办固属妥协，何婿于勘办潘家引河后，即速赴老坝口会同速办。十月壬午，老坝口堤工合龙)。四十一年，高晋萨载请于陶庄上复开引河，使黄水绕北下注清水，至周庄与黄会二渎并流。绘图入告，以之引河成。明年放河由陶庄北行，旋塞旧河口坝。(《淮安府志》：于是河流畅注，清黄相安。复移东水坝子平成台。)四十三年闰六月，河决仪封考城等汛，全溜由贾鲁河故道南达毫州涡水入淮。四十五年二月，塞仪封决口。七月，河决睢宁郭家渡，三股分注洪泽湖。九月，塞之。四十六年六月，河决邳睢厅南岸魏家庄，注洪泽湖。八月，塞之。七月，河决河南北岸青龙冈，全溜入运。分泄微山诸湖，下注邳宿。九月，青龙冈漫水淹沿沛县城。(迁治标。)四十八年三月，塞青龙冈决口。五十年八月，黄水倒漾清口淤平。(《淮安府志》：始议借黄济运。)五十一年七月，清口一带黄河北岸李家庄汤家庄先后决溢。十一月，塞汤家庄漫口。五十二年六月，河决河南睢州十三堡，由商邱一带从涡入淮。十月塞之。五十四年五月，河决睢宁周家楼，分由宿迁桃源入洪泽湖。十月，塞之。五十五年，河溢出砀山王平庄民堰，萧宿被水。十月塞之。五十九年六月，丰汛四堡曲家庄河溢。水由丰县清水河入沛县食城河注微山湖6七月塞之。嘉庆元年六月，丰汛河溢。十一月十五，塞之。十一月二十，丰汛复决。(见《嘉庆上谕》档。)二年正月，丰汛决口复塞。七月，砀山杨家坝河溢，下注洪泽湖。寻又决山东曹汛北岸。是年八月，杨家坝决口塞。十二月，山东巡抚伊龄阿奏：“曹汛决口合龙。”寻溃蛰。三年八月，河南睢州上汛堤工漫溃南注，分流睢州宁陵鹿邑，由毫州入洪泽湖。曹汛决口断流，下淤涸。四年正月，东河总司马驹奏：“睢工合龙，全河复归帮道。”八月，砀汛部家坝河决。五年十一月，邵家坝决口塞。八年九月，河决封邸衡家搂。决口塞，河归教激，十一年五月，启放王营减坝。六月，掣动大溜，直注周汛鲍营可张家河，入南北六塘河，汇为一片，下漫入海。七月，河决睢宁宿南厅三堡，分流审周家接旧河形入沈家湖，从归仁堤归洪泽湖。八月，河决周汛迤上六里之郭家房土堤。水仍归周汛漫口，河形下注。九月，两江总督铁保等奏：“周汛决口堵合。河又决徐州苏家山右坝，分入运河。”十二月，塞郭家房苏家山决口。十二年二月，塞王营减坝决口。是月，河溢山安马港张家庄，分流由灌口入海。七月，卑宁县陈家浦决溢，由王率港入射阳湖入海。
十三年正月，陈家浦决口塞。六月，云梯关外马港六套一带河溢。十五年十二月，塞出安厅(即马港)六堡一带决口，河复故道。十六年正月，以河复故道，增设淮海道。七月，河决邳绵拐山，由花山湖归顺堤三分岔湖入运。又决萧南砀山汛李家楼，分由毛城铺宣泄旧路入湖。八月，塞绵拐山决口。十一月，王营减坝决口塞。十七年二月，塞李家楼决口。十八年，河决河南睢州下汛二堡。全黄夺溜，尽归洪泽。苏境正河水落停淤。二十年二月，睢工塞口成。苏境正河复归故道。(《续行水金鉴》：是年三月初三日，黎世序奏“雎工台龙，江境黄河初归故道，两岸堤防倍宜慎重。”)二十四年九月，河决武陟堡马营坝，分流下注张秋。二十五年三月，塞马营坝决口。是年，河南仪封三堡复决，十二月塞之。(《东华录》：是年十二嚣丁酉，河南仪封漫口合龙。)
道光六年八月二，以黄淮并涨，启放王营减坝，掣动大溜，安东沐阳海州一锵皆成巨浸。七年三月庚辰，琦善等奏：“堵合减坝。”戊戌，以琦善等又奏，谕：请“开减坝，原为泄黄。今并无戏效。依然倒灌。总须勘明致病之由，速筹补救之策。”十二年八月二十一妇，桃源县人陈端等盗挖桃南厅于家湾大堤，掣动大溜，永入洪泽湖。十三年正月，塞桃南厅于家湾决口。二十一年六月癸卯，河南下南厅祥符上汛河溢，下注凤颖入淮。二十二年二月初八，塞祥符上汛决口，河归故道。七月庚午。江苏桃北厅崔镇汛扬工河溢，自下口萧家庄刷宽夺溜穿运河破遥堤，由六塘下淮。二十三年六月，河南中河厅中牟汛九堡河溢，夺贾鲁河，下经陈颖入淮，扬工断流。二十四年十二月二十四日，塞中牟下汛九堡决口，河归故道。二十五年六月，江苏中河厅桃原汛北岸河溢。八月，中河厅桃源汛决口塞。二十九年六月，河决清河县五套以下之太平河，淤成平陆。旋塞之。
成丰无年八月，河决丰北厅下汛兰堡，北出四文达昭阳湖，南出三支达徽山湖。三年正月，丰北厅下汛三堡决口塞。是年五月，丰北厅下汛兰堡复决。丰沛漫流如故。五年六月，河决下北厅兰阳三堡铜瓦厢，迳东北山东张秋穿运，夺大清河入海。(《东华录》：成丰五年六月癸丑，谕，蒋启扬奏：“下北厅兰汛铜瓦厢堤工危险。六月十九日浸溢过水，二十日夺溜，正河断流，浸水微向西趋，直注东北。”七月丙戌，李钧奏：“黄河流失向西北斜注，淹及封邱祥符二县村落。复折转东北，浸注兰仪考城及直隶长垣县村落。复分三股，一股由赵王河走山东博州府迤南下注，两股由直隶东明县南北二门分注，经山东濮州范县至张秋穿运，总归大清河入海。”按，自铜瓦厢闪后，河遂北徙，苏境无水。特志之。)

[book_title]第二卷 厅汛表
徐州道
丰北厅，通判。原属徐州河务同知。乾隆五十六年改设。咸丰十年六月裁。
铜沛厅，同知。原属徐州河务同知。乾隆二年改设。咸丰十年六月裁。
邳北厅，通判。原属邳睢管河同知。乾隆五十六年裁六塘河同知改设。咸丰八年归并宿北同知。咸丰八年裁。
宿北厅，同知，原属宿虹河务同知。嘉庆八年改设。咸丰十年六月裁。
萧南厅，原属徐州河务同知。乾隆二年闰九月增设通判。三年十二月铸给丰萧砀河务通判关防。五十五年十月改为萧砀南岸通判。嘉庆五年改为同知。嘉庆五年改设萧砀南岸同知。咸丰十年六月裁。
睢南厅，同知。原属邳州睢宁灵壁河同知。乾隆五十二年正月，分南河邳睢厅为睢南邳北两邳睢同知。原设同知为睢南同知，咸丰八年并归宿南通判。咸丰八年裁。
宿南厅，原属宿虹同知。嘉庆八年改设。咸丰十年六月裁。
淮海道
桃北厅，原属桃源同知。乾隆五十四年以桃源同知改设。成丰十年六月裁。
山安厅，原属山清安海同知。康熙十一年分山清桃盐同知设安海，十七年裁并。名目山清安海同知。康熙十九年分设山安外河同知。咸丰十年六月裁。
海安厅，同知通判，原属山安同知。嘉庆十六年正月设海安厅抚民同知。道光十四年五月改通判。咸丰十年六月裁。
桃南厅，通判，原属桃虹同知。乾隆五十四年二月改镇江府通判为桃源南岸通判。咸丰十年六月裁。
海防厅，原属明淮安府海防同知。雍正九年改山阜南岸同知为外河同知。咸丰十年六月裁。
海阜厅，原属海防同知。嘉庆十六年正月设海阜同知。咸丰十年六月裁。
外南厅，本山清外河同知。康熙十七年改由山清安海河务同知。乾隆十三年改外南同知。咸丰十年六月裁。
里河厅，本山清河务同知。康熙十三年后改山清盱眙河务同知。十七年后改山清里河同知。乾隆改里河同知。咸丰十年裁。
高堰厅，康熙三十八年设高堰通判。驻高家堰。咸丰十年六月裁。改设淮安府同知。
淮扬道
外北厅，通判，原属外河同知。嘉庆十六年分外河厅之北岸汛设。咸丰十年六月裁。
山盱厅，山盱通判，道光十四年五月改设同知。咸丰十年六月庚辰裁。
扬河厅，通判，咸丰十年裁。
常镇道
扬粮厅，道光二十年扬粮通判改为扬运通判。二十九年并江防扬运两厅为一，曰江运同知。咸丰十年裁。
江防厅，同知，道光二十九年七月，改扬州府江防同知为江运同知。咸丰十年裁。
南河淮汛
徐州道属丰北厅
通判一员，守备一员。管理砀山、丰县、铜山三县境内黄河北岸工程。上自山东单县粮河厅马良交界起，下至铜沛厅大坝汛大谷山止。缕堤长二万七千四百丈二尺。为汛三：曰丰上汛，曰丰下汛，曰铜汛。
丰上汛，县丞一员，千总一员，协防一员，管堡夫四十名，兵八十八名。汛地自山东单县界马良集起，至丰下汛毛家马路界止。缕堤长八千六百十六丈，属砀山县境。马良交界处土坝一道，长一百五十丈。雍正十年筑。吴家寨起，至贾家楼止，外越堤一道，长七千二百七十六丈。嘉庆二年并七年两次创筑。今作缕堤。六堡二坝越堰长八百七十九丈。嘉庆二年筑。又筑二坝外越堰一道，长一百三十丈。外镶埽长一百五丈，旋淤。贾家楼外抢修埽，长六十八丈。嘉庆十一年建，旋淤。吴家楼越堤一道，长九百四十三丈。康熙三十九年筑。内有旧涵洞一座，宽高各一尺六寸。
丰下汛，主簿一员，把总一员，协防一员，管堡夫七十八名，兵九十名。汛地自上汛界起，至铜汛黄村坝尾止。缕堤长八千一百八十五丈二尺。自上界至兵七堡，堤长二千二百七十三丈，属砀山县境。接前至天十一堤止，堤长三千六丈二尺，属丰县境。接前至黄村坝尾止，堤长三千九百六丈，属铜山县境。杨家庄越堤一道，长五百二十丈，乾隆二十五年筑。蟠龙集外越堰一道，起吴家楼铁犀，迄御水坝。长九百七十二丈。嘉庆十二年筑。十四年于堰头，筑马盘堰一道，长二百五丈七尺五寸。堰外间筑挑坝二道。坝头并各档内，皆镶护埽。今淤。蟠龙集堰外迤上挑坝三道，用柴盘头。旋淤。又迤下柴坝土挑坝五道。各坝空档岁修护埽一百五十八丈三尺。十二年后建。陈家坝下至御水坝，柴土坝八道。各坝档内岁修埽工长一百四十六丈二尺。嘉庆十三年二十年先后建。唐家林柴土挑坝五道，岁修埽工长四十丈，嘉庆二十一年建。于家庄挑坝五道。嘉庆八九年筑。包家楼挑坝一道长二百八十丈。嘉庆六年筑。石林南坝圈堰一道，长一百五十六丈。嘉庆十五年筑。现有岁修埽工四十四丈三尺。石林工后越堤一道，长八百三十丈。乾隆八年筑。堤内格堤一道。乾隆五十五年筑。接下梁家马路越堤一道，长四百六十丈。乾隆二十二年筑。接下二越堤一道，长四百八十五丈。乾隆三十二年筑。堤南兵九堡越堤一道，长四百六十丈。嘉庆二十年筑。外有埽工，今淤。胡家马路挑坝，长四百八十一丈八尺。嘉庆十二年筑。在石林工下。黄村土坝一道，长三十丈。嘉庆十二年筑。
铜汛，巡检一员，把总一员，协防一员，管堡夫四十八名，兵八十三名。汛地自丰下汛界黄村坝尾起，至大谷山铜沛大坝汛地止。缕堤长一万五百九十九丈，属铜山县境。徐家庄挑坝一道，长一百五十丈。嘉庆十二年筑。五兵堡挑坝四道，嘉庆八年筑。潘家屯：乾隆三十九年秋，河东总河姚立德以是年天旱，微山湖存水较少，不足济运，奏请于徐州北岸潘家屯开堤，引黄入湖。特命大学士仍管两江总督高晋勘办。当即勘覆，江南黄河上游，别无旁泄之路，只有毛城铺与苏家山二处。而苏家山滚坝，因有大谷山两相夹峙，坝建山根，天然节制，不能照办。惟有仿照毛城铺做法，量为收小。于潘家屯建立碎石滚坝，宽以二十丈为度。两堤头签桩砌石裹护。仍于滚坝外建束水堤，并钳口草坝。酌留口门六丈，以为金门关键。应于潘家屯东南米家庄地方，开挑进黄引渠一道，长二千一百十丈，深九尺，与新建坝底相平。势成倒钩，不致吸留。坝内旧日冲刷河形，名耿河，长五千九百三十丈。量为疏浚，两岸各筑子堰五千一百余丈。俟徐城水志消至六尺时开放，俾过水二尺入湖。徐城志桩长至七尺以上，即行堵闭。奏奉殊批。既有益无害，自当上紧兴工。遵照办竣。四十年复又启放。迨后黄河渐高，未敢再启。已久培筑大堤，一律修守坝下河堰。四十七年微湖水发，均为刷垫。夫十四堡土坝四道，嘉庆八年筑。谢家马路、许家马路、张家庄、刘家马路、田家马路、李家庄各土坝一道。嘉庆十二年后筑。夫二十堡起大谷山南面，嘉庆十二年包砌碎石，长一千八百四十丈。张家庄因乾隆四十六年河南青龙冈漫溢，黄水东注南阳微山等湖。开挖堤工分泄入黄。四十八年堵闭。
徐州道属铜沛厅
同知一员，守备一员。管理铜山县境黄河两岸工程。北岸自丰北铜汛交界大谷山起，至邳北厅属董汛邢家楼交界止。堤长一万二百九十一丈，连山顺计，共程一百八里零。为汛一，曰大坝。
北岸大坝汛，主簿一员，吕梁司巡检一员，把总一员，协防二员，管堡夫五十二名，兵一百七十五名。汛地上自丰北厅铜汛界大谷山起，中历各山，至邳北厅董汛邢家楼交界止。缕堤间段共长二百九十一丈。有堤无堤计程一百八里零。大谷山至苏家山：康熙十七年筑堤，长四百四十七丈。乾隆二十四年，即堤顶建碎石滚坝，长五百二十丈。坝上临黄挑河长三百丈，以泄黄涨。后因河势径直，四十六年改于苏家山根挑河，长七百九十六丈。引黄入坝，积久渐淤。并将滚坝南长三百十丈淤没，止存北长二百十丈。嘉庆三年过水太畅，跌塘堵合于坝外，加砌碎石。六年复于坝上由大谷山至苏家山，筑缕堤一道，长六百十丈，外抛碎石。又自大龟山至小龟山筑格堤一道，长一百八十丈。又自小龟山至凤凰山筑缕堤一道，长三百四十五丈。为大谷山新筑缕堤重门之障，苏家山石闸一座。康熙二十一年修建。金门口宽四丈，南墙石高一丈二尺，北墙石高二丈四尺。嘉庆八年，两墙各加石三层。十四年，南墙上雁翅上，接筑石工，长八丈，计石十二层，本为减黄济运随时启闭，水同大谷山滚坝减下之水，由闸下水线河达彭家口河，入荆山桥河，入运。嘉庆十三年后，至今未放。闸上已筑缕堤。凤凰山天齐庙之东，嘉庆十二年筑碎石挑坝，长三十四丈，以逼水线河下注之水。荆山桥河一道，自微山湖边起，至邳州界止，长一万九千七百五十二丈，上承照阳、微山二湖之水，经蔺家山出荆山桥下，至邳州猫儿窝入运。乾隆二十三年水利案内复加疏浚。嘉庆十二年，大谷山闸坝泄黄过大河间淤塞。蔺家山为微湖尾闾总汇之区，向筑拦河坝，长一百二十三丈。乾隆四十八年奏明中筑柴坝长四十三丈，以蓄湖水，随时启闭。荆山桥石桥一座，康熙三十年里人张某捐修，长三百六十二丈。岁久倾圮。乾隆十一年，河臣白钟山以该桥为南北通衢中大路，驿递要道，奏请重建石桥长四百九十二丈，内中间大桥十九孔，每孔口宽一丈一尺，高一丈六七八尺。西首平桥九十五孔，每孔口宽七尺，高七八九尺，至一丈二三四五尺。东首平桥四十五孔，每孔口门宽七尺，高六尺，至九尺一丈二三尺。陡山至子房山缕堤一道，长一千四百二十六丈。康熙三十八年筑。堤下有镇口闸一座，即明时旧运口，久淤。黄山至骆驼山止，缕堤一道，长二百二十五丈。内康熙五十八年原建，长九十丈。嘉庆十二年接长一百三十五丈。华家楼起至长山头止，缕堤一道，长二千五十二丈。康熙三十八年帮民堰为缕堤。堤北邢家楼越堤一道，长八百丈。康熙二十五年筑。嘉庆四年黄山坝漫溢，并水线河厉次倒漾，黄水淤平。又土山寺前土坝一道，长三十丈。土山寺至时家山土坝一道，长一百八丈。皆乾隆十五年筑。邱家山前土坝一道，长一百二十五丈，嘉庆二十三年筑。凤凰山东关帝庙起至王家山止，缕堤长二千四百四十丈，系明季筑，即长樊大坝堤。北有明季所筑越堤一道，长二百九十丈。接下越堤长四百九十丈。康熙六十一年筑。下越堤长三百丈，雍正三年筑。接下越堤二道，一长一百七十丈，一长三百八丈，皆五年筑。接下越堤至白马泉迤东山根止，长四百二十四丈，乾隆八年筑。内有民修涵洞一座，宣泄白马泉水，由出头山裹头闸达房亭河入运。又自九山头起，至出头山止，遥堤一道，长一千六百八十九丈，康熙三十八年筑。为大坝险工重门之障。内有民修涵洞二座，一雍正十年建，一乾隆九年建。裹头闸一座，康熙二十二年建。堤南碎石盘头土坝十道，并各坝空档及工尾护崖碎石，共长四百八十五丈五尺。嘉庆二十一年至二十四年建。又夫十堡抢修埽工，五十九丈六尺。王家山至阎家山缕堤一道，长一百三十丈，名天生坝。本系民堰，乾隆四年官为帮培。现长二百丈。茅家山至秋山头缕堤一道，长一千六百三十四丈。本系民堰，原长一千五百五十四丈。雍正三年官为帮培。嘉庆三年又越接长二百六十三丈五尺。内以下首作为越堤，长一百八十三丈五尺。余为缕堤。堤南茅工埽工，长一百十七丈，埽工上下碎石盘头土坝五道，各坝空档并包坡碎石长一百七丈。嘉庆十七年建。董家山至陆家山土坝一道，长二百四十丈。康熙十九年建，西面包砌碎石。庞家山至邳北厅属交界止，缕堤长一千五百三十七丈。康熙十九年建。现在临河堤坡均包碎石。房亭河长二万一千五百丈四尺。
南岸郭汛县丞一员，把总一员，协防一员，管堡夫四十六名，兵一百四十八名。汛地上自萧南萧下汛胡家楼交界起，下至三山头小店汛界止。南堤一道，间山凑长七千三百二丈七尺。自萧下汛胡家楼起，至天然闸止，缕堤长一千七百二十九丈。内堤北滩面，嘉庆二十三年刷有顺堤河水入天然闸。二十四年于侯家楼筑做拦水滚坝一道，长五百六十丈。两头用土，中长一百七十丈，筑成碎石滚坝。较准北门志桩存水二丈三尺五寸，该坝过水二尺。俾有节束，以免天然闸吃重。又于迤东七百三十丈处河形内筑土坝，长一百五丈。又于迤下二百八十丈处筑土坝长七十丈。天然闸西临河筑顺水坝一道，长二百五丈，嘉庆七年建。天然闸西堤南越堤一道，长二百九十二丈，乾隆三十四年建。天然闸一座，金门宽三丈二尺，闸墙原高二丈二尺，康熙二十二年建。历年加高十六层，现高四丈一尺二寸。闸上东西钳口坝一道，土尾柴头东长一百八丈，西长七十五丈，中长三十一丈。每年启闭西钳口坝之南格堤一道。长四十九丈五尺。又自缕堤至东西钳口坝，各筑拦堰临水，一面护以碎石，皆嘉庆六年建。闸下河堰，起铜山经萧县，历安徽宿州、灵壁、泗州以达洪泽湖。嘉庆二十年创。十八里屯滚坝，其水由虎山腰泄入天然闸河。随培堰濬河，将近闸东岸王家山至赵家山筑堰一道，长一千七百三十七丈，两面包护碎石。又培两堰，起自闸下，经萧县、宿州艾山止。工长一万五千六十一丈。内铜境堰长三千九百四十一丈，萧境堰长九千四百六十丈，宿境堰长一千六百六十丈。又自宿州史家山起，至彭家闸止，培堰长五千八百二十丈。铜萧境内间段濬河长七千四十九丈。宿州灵璧境内间段溶河，长一万三百九十丈。泗州境内间段濬河长六千四百九十丈。该处河堰向系地方州县修理，所用钱粮归民摊征还款。此次需用较多，民情拮据。经督臣百龄河臣黎世序奏，准作正开销。苗家山至冰雹山，即十八里屯，缕堤一道，长一千五十丈，康熙三十八年建。历年帮加，现长一千一百三十九丈。堤之东西两头，康熙二十二年各建有天然石闸一座。年久淤没。十八里屯，嘉庆二十年创建滚坝，以泄黄涨，而护徐州郡城。内缕堤之北凿山为底，就山建头石坝一座，两墙砌石。金门宽二十八丈，东墙高二丈四尺，计石二十层，两墙高一丈八尺，计石十五层。二十三年又加两层，闸尾至缕堤建东束水堤，长三百六十丈，西束水堤长二百八十丈。临水一面均护碎石。中挑河长三百五十四丈。较准北门水志，存水一丈七尺五寸，与该坝石底相平。二石坝一座，西距苗家山十丈。陂堤就山，金门宽三十丈。两墙砌石，中铺碎石为底。东裹头高二丈四尺，计二十层。西裹头高一丈九尺二寸，计石十六层。闸下即丁塘湖，东西南三面皆山。泄下之水向西出虎山腰。两山对峙，中有洼槽。东西长一百十丈，南北宽十六丈。山根石脚相连，可作天然滚坝。水入天然闸河，湖之东西有黄山，筑堤长一百七十七丈。西包碎石，又阎家山至尖山筑堤，长九十六丈。拦御入湖之水，不令旁泄。自虎山腰起，至宿州艾山止，河长一万三千二百九十九丈。二滚坝迤东缕堤，北面碎石挑坝五道。嘉庆二十年筑。迤下又筑碎石盘头土坝十道，二十四年建。迤下九里沟埽工，长六十八丈五尺。迤下间段碎石土坝五道。各坝档内皆砌碎石，包护堤陂。南山洼至韩家山缕堤一道，长一百二十五丈。康熙三十九年筑。雍正五年接，长四十五丈，余皆后加。韩家山起至梁山口止，缕堤长四千五百八十丈，内堤北自山边起，至石矶嘴下柳园头止。新旧石工长二千九百九十一丈七尺。查徐州护城石，明季间段创建。乾隆十六年翠华南幸，亲临阅视，指授方略，以近城石堤最为紧要，令将从前已有者加帮，以培其势，从前所无者，接筑以重其防。遵建工长一千五百六十八丈二尺。四十六年又补筑韩家山东石工四百五十丈。内韩家山起长二十丈。计石十二层。接前神庙起长四百三十丈，计石十七层。皆四十六年建。接前周家庄起，至泰山庙止，长五百三十四丈五尺，计石十七层。乾隆二十二年建。自泰山庙起，至四大王庙止，长六百五十六丈二尺，计十七层，明季建。接下至东门外止，长二百四十四丈，计石十七层亦二十二年建。接下至拐角楼止，长二百五十五丈五尺，计石十七层，明季建。接下至梓潼阁止，长五百九十四丈二尺，计石十七层，亦二十二年建。接下至石矾嘴止，长六十一丈八尺，明季建。接下至石工尾止，长一百九十五丈五尺，计石十七层，亦二十二年建。内四十六年间段加高一二三四层，嘉庆四年间段加高一二层，七年间段加高一二三层，十八年间段加高一二三四五层。前石工外韩家山迤下大黄庙、黄楼等处，二十三年帮土作堤，包坡碎石工长一千三百八十二丈二尺，外包碎石。嘉庆十八年办。又泰山庙后碎石挑坝三道，嘉庆二十年建。又北门外抢修埽工，长二十四丈。又东门外越堤一道，长二百六十丈，北坡包碎石，嘉庆十八年建。现已作缕。又自火星庙起，至石矶嘴止，长三百七十六丈七尺。乾隆四十六年后，历年于石工外抛砌碎石，偎护石工。石矶嘴迤下七百六十余丈处，乾隆四十年筑小越堤一道，长一百丈。堤南杨家楼越堤一道，长四百三十四丈。康熙三十八年筑。接下段家庄越堤一道，长八百九十二丈，康熙三十八年筑。苏堤一道，长七百九十二丈，南起云龙山，北至段家庄越堤。中有涵洞一座，乾隆二十三年建。泄石狗湖之水，经户部山北以达奎河。石矶嘴堤南逼近奎河，嘉庆二十五年建。石工长五十五丈，石高十层。奎河一道在铜境者，长一万九百三十九丈五尺，明季挑。乾隆二十二年水利案内复加挑濬，以泄郡城之水。
南岸小店汛，主簿一员，千总一员，协防一员，管堡夫四十八名，兵二百五十六名。汛地上自郭汛界三山头起，下至睢南厅王家堂汛交界止。南堤一道，长一万八十六丈。堤北距山根三十七丈处，顺水土坝一道，长八百四十五丈，乾隆十一年筑。黄工韩家堂张家房，为昔年险要埽工。张工后塘，乾隆四十八年放淤。今埽皆淤闭。又魏工埽工，除历年抛护碎石停修外，现修工长六十五丈。又埽工迤下筑碎石土坝四道，嘉庆二十年建。迤下孙家湾又筑碎石土坝六道，二十一年建。迤下又筑碎石土坝三道，二十四年建。小店埽工，除历年抛砌碎石停修外，现修工长二百四十一丈七尺。堤南杨横庄大越堤，长三千六百五十五丈。康熙三十一年建。内有潘家马路越堤二道。一长三百十八丈，雍正五年建。一长三百十五丈，雍正四年建。迤杨横庄小越堤一道，长二百八十四丈，亦四年建。接下黄家庄越堤一道，长四百二十七丈。康熙三十八年建。接下韩家堂大越堤一道，长八百十九丈。乾隆二十五年建。内有格堤长一百八十三丈，四十六年建。接下张工大越堤一道，乾隆十九年建。原长七百五十丈，内上长四百六十丈。嘉庆十二年后作为缕堤。接下全家楼大越堤一道，长九百丈。乾隆四十八年建。内有附缕堤李家楼越堤一道，长三百七十丈。康熙三十八年建。又接下康熙三十六年原筑越堤，长七百九十二丈。现作缕堤。房村牛市河一道，长万二千七百五十八丈。乾隆二十三年水利案内挑濬，以泄涝年积水，入孟山河，下出归仁堤达洪泽湖。宿州州同一员，本驻宿州。雍正十年移驻州城西北徐溪口，弹压地方。因徐溪口水利河道为毛城铺下游，乾隆十七年题改河缺属铜沛同知辖。分管濉河闸坝工程，上自萧宿界起，下至宿州符离桥止，计九十七里有零。又分管南股河，上自永宿交界翟家桥起，下至符离集九孔桥止，计五十六里有零。又分管北股河，上自萧宿交界土型桥起，下至符离集七孔桥止，计五十三里有零。
徐州道属邳北厅通判一员，守备一员。管辖睢宁邳州两境黄河北岸工程，上自铜山县铜沛厅属大坝汛界起，下至宿迁县境宿北厅属皂河汛界止，缕堤长一万九百五十二丈，又无堤山冈长四千七百四十六丈。为汛二：曰董家堂汛，曰五工头汛。
董家堂汛州判一员，千总一员，协防一员，管堡夫二十四名，兵二百三十一名。汛地自铜沛大坝汛界起，至五工头汛宋家湾工界止，堤长五千二百二丈。自交界起至庙山止，缕堤长二百五十九丈。康熙十七年筑。庙山起，至绵山止，缕堤长五十八丈。嘉庆十七年筑。绵山起至虎山止。缕堤长三百五十四丈。堤后有康熙二十六年所筑缕堤一道，起绵山止拐山，长二百七十六丈。现作越堤。鲤鱼山起至黄山止，康熙二十六年创格堤一道，长一百三十八丈。蛟龙山起至马家山止，缕堤一道，长三百四十三丈。康熙二十六年筑。马家山中间空档缕，堤一道，长五十一丈。嘉庆十五年筑。马家山至小峰山止缕堤一道，长三百九十丈。康熙十七年筑。小峰山起至青羊山止缕堤一道，长二百一十丈。康熙十七年筑。青羊山起至五工头交界止，缕堤长三千三百九十九丈。康熙十七年筑。内青羊山下，乾隆三十三年赵工放淤刷塌，以越为缕者，七百八十五丈。赵家庄旧遥堤一道，长二百七十丈。又赵家庄后越堤长八百六十三丈五尺。康熙四十四年筑。内上长四十四丈五尺。已塌入河中。长一百九十九丈。连上首遥堤作为缕堤。下长六百二十丈，现为宋家房越堤。又乾隆三十四年所筑外越堤，长一百三十六丈。又乾隆二十一年创筑撑堤长二百丈。内上长一百八十丈，连上首作为缕堤。刘家马路埽工，乾隆五十五年建，长四十九丈。旋淤。赵家庄埽工，乾隆五十七年建。长一百十二丈。嘉庆七年淤闭。彭家庄埽工，乾隆五十一年建。长九十八丈。嘉庆二年淤闭。宋家房埽工，嘉庆十二年建。后渐下移。接生共长二百十二丈一尺。今全淤闭。夫七堡埽工，嘉庆十四年建。后渐下移。工长七十七丈四尺。埽外间段抛护碎石，迤下历次间档筑作碎石土坝十道。档内各镶护埽。塘池越堤一道，下抵羊山越堤，长四百七丈。康熙三十八年筑。接前至羊山止越堤一道，长五百二十一丈。康熙二十四年筑。羊山起往南抵缕堤止格堤一道，长一百十七丈。康熙十八年筑。张王庙东越堤一道，起格堤至七坝越堤止，长五百丈。康熙六十年筑。七坝埽工，雍正五年建，历年提移，淤复不常。现修工长三百二十八丈九尺，埽外间段抛护碎石。工竣越堤至五汛宋家湾工尾止，长七百五十七丈一尺。雍正四年筑。内在董讯二百四十八丈一尺，在五汛五百九丈。
五工头汛州同一员，把总一员，协防一员，管堡夫三十名，兵二百名。汛地自董汛七坝尾起，至宿北皂河汛界直河止，缕堤长五千七百五十丈。宋家湾埽工，雍正四年建。现修工长二百五十四丈一尺。埽外间段抛护碎石。戚家堡越堤一道，长五百二十七丈。康熙三十七年筑。沈家堂埽工，乾隆十二年建。五十九年上移于袁家庄七堡。嘉庆八年又上移侯家房。十一二年淤闭。工后原有雍正四年所筑越堤一道，长五百八丈。因乾隆十二年沈工放淤刷去缕堤，即以越作缕。接下鱼鳞越堤一道，长二百五十八丈。乾隆十九年筑。郑家马路埽工，嘉庆十三年后建，长一百丈七尺，十六年萧南李家楼漫工案内，挑浚下游河道，将该处河身取直，于河内筑坝拦截，上遂淤闭。十一堡埽工，嘉庆二十一年后接建埽，长一百四十七丈八尺。各埽档内历筑碎石盘头土坝十五道。工后三官庙越堤一道，长六百四十丈。康熙三十六年筑。
徐州道属宿北厅
同知一员，守备一员，管理宿迁县境黄河北岸堤埽，上自邳北厅属五工头汛界起，下至桃北厅属崔镇汛古城界止。缕堤长一万七千五百五十三丈七尺。为汛二：曰皂河汛，曰大古城汛。
皂河汛巡检一员，千总一员，协防一员，管堡夫五十名，兵一百七十二名，汛地自邳北五工头汛界起，至大古城汛吴家墩界止，除北山无堤山坡六百六十一丈七尺，实缕堤长八千五百四十一丈。自交界起，旧缕堤长二百三十七丈。接前嘉庆九年创筑外越堤一道，长一千一百五十四丈。现作缕堤。其旧有缕堤，自兵头堡至兵五堡止，长一千六百十丈。作为越堤堤后减家庄越堤一道，长六百丈。堤内格堤长一百十丈，皆雍正元年筑。接下朱家庄后越堤一道，长五百十三丈。康熙三十八年筑。兵五堡至兵六堡旧缕堤长二百四十八丈。接前兵六堡至七堡嘉庆八年创筑外越堤一道，长二百三十二丈。现作缕堤。接前雍正五年创筑外越堤一道，长三百十二丈，乾隆五十九年作为缕堤。堤南张家窑埽工，嘉庆九年建。二十一年淤闭。接前以越堤为缕堤起，至夏家马路工头止，外起堤长一百五十八丈。乾隆四十七年筑。嘉庆十六年作为缕堤。堤南苗家庄埽工，嘉庆十六年建，二十一年淤闭。接前夏工头起，雍正十年筑坝台，长四百五十二丈，并建埽工。现修工长四百十二丈，埽外间段抛护碎石。该处南黄北运，相距仅数十丈。乾隆二十七年，高宗纯皇帝南巡，亲临阅视，指石放淤，遂化险为夷。自兵六堡至夏工尾止，旧缕堤长一千七十丈。嘉庆十一年作为越堤。先于雍正五年于工头工尾各筑格堤一道。工头长二十三丈五尺，工尾长四十五丈。夏工尾起至兵十堡止，旧缕堤长三百七十五丈。接前至岔路口止，外越堤一道长八百二十六丈。嘉庆九年筑。十一年作为缕堤。接前外越堤一道，长二百五十五丈。乾隆五十五年筑。现作缕堤。接前外越堤一道，长二百二十五丈。嘉庆十年筑。现作缕堤。接下何家庄外越堤一道，长六百七丈。乾隆二十六年筑。堤南何家庄刘家庄埽工，共长三百七十七丈二尺。嘉庆七年建。十七年下移刘工。埽外间段抛护碎石，自兵十堡至兵十五堡刘工尾止。旧埽堤长一千九百五十丈。嘉庆十一年作为越堤。兵十五堡起至兵十八堡下止，旧缕堤长一千二百九十三丈。河工后越堤一道长九十丈。嘉庆十八年筑。接下支河口越堤一道长三百丈。康熙五十八年筑。又筑堤内格堤一道长四十丈。旧叶家庄工后越堤一道长五百二十三丈，康熙五十八年筑。接下越堤一道长二百五十丈。乾隆五十八年筑。兵十八堡下起至北山根止，旧缕堤长一千六百四十八丈。现作越堤。兵十八堡下外越堤一道长六百六十丈。康熙五十八年筑。乾隆五十八年溜走堤根，作为坝台镶埽。名叶家庄工现修埽长三百三十四丈。埽外间段抛护碎石。接越堤下首起至县西叶家林止，嘉庆十七年筑。外越堤一道，长八百四十三丈。现作缕堤。又接长二十八丈。又北山南首张家桥起至交界止，嘉庆十五年筑缕堤长九十丈。
古城汛主簿一员，把总一员，协防一员，管堡夫四十四名，兵一百七十八名。汛地自西门外吴家墩皂河汛界起，至桃北厅崔镇汛界止。缕堤长八千六百四十五丈。西门埽工，乾隆五十六年建。五十五年先创外越坝台，长二百丈九尺。五十九年又筑工头横堰，长二十丈。现修埽工，长一百九十四丈。埽外间段抛护碎石。朱家闸埽工，乾隆五年建。工长二百一十丈。旋河流下移淤闭。工浚创筑越堤一道，长八百六十丈。嘉庆八年放淤，刷塌八十丈。现存一百八十丈。又格堤一道，一百九十一丈。乾隆八年筑。四十八年放淤刷塌一百十六丈。现存七十五丈。孙家房埽工，乾隆五十六年建。现修工长八十六丈七尺。蔡家庄埽工，嘉庆八年建。现修工长一百六十五丈二尺。孙蔡两工埽段毗连，在朱家闸工尾。埽外间段抛护碎石。工后韩家庄越堤一道，长二百十丈。嘉庆六年筑。内以下长一百五十五丈，作为缕堤。旧五保埽工，雍正元年建。后淤。工后创筑越堤一道，长八百五十丈。雍正五年筑。乾隆四十九年放淤。下首刷塌六十五丈，现存七百八十五丈。堤内上格堤一道，长一百五十四丈。雍正元年筑。下格堤一道，长一百四十四丈，五年筑。接越堤尾上套堤一道，长二百四十丈，乾隆五十二年筑。下套堤一道，长三百三十二丈。五十五年筑。五任工埽工，雍正二年建。嘉庆二十五年淤闭。河北镇埽工，康熙五十四年建。雍正十年淤闭。乾隆十二年复生，逐年下移。现修工长五百六十三丈七尺。埽外间段抛护碎石。工浚大越堤一道，长九百九十八丈八尺。康熙三十八年筑。小越堤一道，长六百丈。雍正五年筑。又筑格堤一道长九十丈。王家庄越堤一道长四百三十丈。乾隆二十一年筑。越堤尾接下大古城越堤一道，长四百七十一丈。康熙五十六年筑。堤内格堤一道，长六十丈。雍正五年筑。堤南昔有埽工久淤。
淮海道属桃北厅
同知一员，守备一员。管理桃源县境黄河北岸堤河，上自宿北古城汛山边起，下至清河县外北厅界止。缕堤长一万四千八百三十九丈五尺。为汛二：曰崔镇汛，曰黄嘴汛。
崔镇汛，主簿一员，千总一员，协防一员，管堡夫四十六名，兵一百六十六名。汛地上接宿北古城汛界起，下至黄家嘴汛界止，堤长八千三百五十九丈五尺。古城减水坝，康熙二十四年建，久闭。古城埽工，建于乾隆三十八年。嘉庆十年溜势开行淤闭。本工后大越堤一道，长四百三十丈。乾隆二十八年建。越堤内格堤长一百一十丈。嘉庆三年建。小越堤长五十八丈，直堤长八十四丈。乾隆三十七八年建。乔家房埽工，长一百三十七丈。嘉庆十年建。二十二年淤闭，下移予赵家房。建埽长九十八丈，今淤。九里冈埽工，乾隆三十六年对岸稍上陈家楼漫缺，河势开行。迨陈工堵合，而九里冈最险，后竟淤闭。工后大越堤一道，长九百七十二丈。康熙四十二年建。东格堤一道，长一百二十丈。西格堤一道，长九十三丈。皆雍正五年建。崔镇石闸一座，康熙九年建。半路刘埽工，康熙四十二年建。迨后上下提移，或淤或出。乾隆年间名陶家庄，嘉庆年闻名黄杨工，今名杨工。皆因民居地段而名工。后越堤一道长二百二丈，乾隆三十一年建。二越堤一道，长四百五十丈，康熙四十三年建。堤内岔堤一道长九十三丈，乾隆五十二年建。三越堤一道长二百六十丈，康熙五十五年建。堤内岔堤一道长四十五丈，乾隆五十二年建。四越堤一道长二百丈，乾隆八年建。五越堤一道长二百八十八丈，九年建。单家庄埽工，迎南岸胡家庄、沈家庄下注之溜，雍正六年总河齐苏勒题建。并予工后筑越堤一道，长三百二十丈，撑堤一道，长五十丈。乾隆八年又筑越堤一道，长五百二十二丈。徐昇坝埽工，现修工长一百三十九丈。又接下首埽工长六十九丈，名河北镇工。埽外历年间段抛护碎石。乾隆十九年，于工后越堤内筑下格堤，长八十五丈。五十二年又筑上格堤，长四十三丈。徐昇坝石坝一座，康熙二十五年闭塞。
黄家嘴汛，巡检一员，把总一员，协防一员，管堡夫三十六名，兵一百五十四名。汛地上自崔汛界起，下至清河县外北厅属北岸汛交界止。缕堤长六千四百八十丈。顾家庄埽工，长一百九十三丈。埽外历年间段抛护碎石。工后上格堤一道长八十二丈。乾隆八年建。下格堤一道，长一百十四丈，二十年建。又越堤一道，长一百九十丈，五十四年建。兵四堡下外越堤一道，长六百丈。嘉庆二十年筑。现作缕堤。七里沟大越堤一道，长八百八十七丈，雍正元年建。又建撑堤二道，共长一百二十五丈。小八堡埽工，长五十三丈五尺。孙平庄埽工，长一百七十二丈。两工相连。嘉庆初年七里沟河流下移淤闭，而小孙二工接连生险，建作埽工。埽外历年间段抛护碎石，工尾嘉庆八年筑外越堤长一百七十丈。现作缕堤。新庄旧越堤一道长七百五十丈，乾隆十三年建。今废。新庄口排桩工，长一百四十丈，康熙二十七年建。《淮安府志》载明万历十三年，挑新河四十五里由五港口入海，以分黄水之势。崇祯十年淤塞。康熙七年河决黄家嘴、七里沟、陈家楼，俱通此河。十年以改季大减水坝建石闸于此，名支河坝，即新庄口。后开中河，遂建排桩工。至三十二年石闸闭塞，桩工遂废。三义旧减水坝，明万历七年建。康熙六年后时开时闭，十年改建石闸，三十五年闭。夫十二堡下外越堤一道，长五百五十丈。嘉庆二十年筑。现作缕堤，三岔横堤长二百五丈，嘉庆十二年筑。现作缕堤。三岔埽工，长五十二丈。迤下张工埽工，长六十五丈。又徐家庄埽工，长九十七丈。三工间段不远，埽外历年间段抛护碎石。工后大越堤一道，康熙四十四年筑。格堤一道，长九十丈。雍正五年建，鱼鳞越堤一道，长三百二十五丈。乾隆二十二年建。三越堤一道，长二百八十丈，五十四年建。
淮扬道属外北厅
通判一员，守备一员。管辖清河县境黄河北岸堤河工程，上自桃北厅黄汛骆家营界起，下至四铺沟山安厅属安东汛界止。缕堤长八千六百四十二丈。为汛一：曰北岸汛。
外北主簿一员，千总一员，协防两员，管堡夫四十八名，兵一百六十名。广济石闸一座，在县西三里仲家庄左，原系行漕之口。康熙二十六年建名仲庄闸。三十三年修，改名广济。四十二年改挑中河，出杨家庄口，闸遂闭。废闸东撑堤二道，一长三十三丈，一长二百四十六丈。康熙三十六年建。仲家庄埽工，长二百八丈九尺，嘉庆十八年建。埽外历年间段抛护碎石。玉皇阁埽工，在旧县前，康熙二十二年建。原长六百九丈。雍正三年沙淤，九年复出。乾隆四十一年开挑陶庄新河后，埽工淤闭。嘉庆十一年复出，以后淤出不常，现修工，长二百九十丈。埽外间护碎石。玉皇阁引河一道长七百六十二丈，因陶庄新河坐湾壅溜。乾隆五十一年，大学士阿桂会同总督李世杰总河李奉翰安徽巡抚书麟奏开此河。遇大汛盛涨开放分溜，直至顺黄坝下对岸，仍入新河，形势径捷。并帮玉皇阁后旧有越堤长六百丈，中间又接筑新堤长四百九十丈。又帮撑堤一百八十丈，以作引河南堤，长接中河缕堤，节次开放沙淤，现存河形。旧县后护城堤一道，自许家马头起，至陶庄闸止，长一千四十二丈八尺。康熙二十六年民筑。又县东护治堤一道，长二百八十四丈，四十二年筑。后归民修。广济石闸在旧县东二里陶家庄。康熙三十四年建，以备运行，因地洼未启。陶庄闸西县东撑堤尾起，至缕堤止，越堤一道，长四百七十丈。乾隆七年建。又自缕堤起，至中河二南坝止，接筑缕堤长二百九十丈，四十二年建。陶庄引河，《淮安府志》载：“广济闸外引河一道，长六百二十三丈。康熙三十八年部臣范承勋等开。以分泄黄水。后淤。五十一年复开。又淤。乾隆七年开宽复挑，共长七百二十二丈五尺。旋放旋淤”。李家庄埽工，在杨庄运口之下，临黄缕堤贴近盐河。乾隆十一年总河顾琮题建。今淤。太平庄埽工，现长五百二十五丈。建于乾隆嘉庆年间。河溜上下提移，时淤时复。埽外历年间段抛护碎石。工头缕堤空档内撑堤一道，长八十丈。乾隆五十七年筑。工后至撑堤止越堤一道，长五百九十五丈，六十年筑。大坝埽工，康熙五十年建。原长三百九十九丈。雍正三年沙淤。乾隆年间复出。现修工长一百七十三丈五尺。埽外历年间段抛护碎石。工后越堤一道，长六百三十三丈。嘉庆九年建。王营迤西新减水石坝一座，康熙四十五年移建。在旧减坝西八十丈。减黄河盛涨及中河下注之水，以免倒灌，而护山海各工。坝下引河一道，与旧坝泄下之水同达盐河。乾隆三十八年，总督高晋、总河吴嗣爵奏请，又移于下首另建。口宽三十丈。四十七年，总督萨载总河李奉翰以前坝止离黄河二十余丈，坝底过高，启放之时，溜势直下跌塘，堵闭之时甚费周章，奏明又移下八十五丈另建，口宽三十丈，坝底较旧坝落低四尺。嘉庆十一年五月启放。掣溜涌猛，冲缺中河厅属盐河北岸遥堤，致将该坝并临黄裹头全行冲塌，跌成深塘。十二年堵闭后，遂无宣泄之路。十三年，总督铁保正副总河吴璥徐端奏请建复，大学士长麟、戴衢亨勘议，移建旧坝西首土头乾老之处。并于坝下四十丈添筑二坝一座，以为重门保障。十七年兴办，经总督百龄、总河黎世序奏准，于头二坝中间补筑三合土，以防冲跌。十八年完工，现在头坝在太东工第十四五段埽工之后，距旧坝八十五丈之西，石滚坝二座。每座金门各宽三十丈，两墙各长五十二文，高一丈六尺八寸，砌石十四层，坝底各长十八丈八尺，比旧坝底升高一尺。以嘉庆十六年盛涨，太东工存水三丈一尺一寸，该坝可以过水八尺一寸。滚坝两边至缕堤止，二坝尾拦堰各筑束水堤。西长一百五十六丈，东一百三十丈五尺。又两坝坝尾至束水堤各筑土堰，共长二百六十二丈。每逢启放，拆除临黄埽工盘筑裹头。随时办理，并无一定。该坝减下之水，盐河经平旺河达北潮河入海。王营减坝下，嘉庆十六年坐蛰过水堵竣。临河镶筑边埽，长一百六十七丈三尺五寸。正坝之后，浇筑士戗，坝内又筑二坝。长一百三十三丈五尺。烟墩埽工生于乾隆年间。河溜历次上提下移，时淤时复。现修工长三百八十二丈六尺。埽外历年间段抛护碎石。王营东坝北格堤一道，长二百三十八丈。乾隆五年民筑。内有石涵洞一座，今湮。王营迤东堤南引河一道，长八百二十丈。康熙五十八年挑。与南岸老坝口车路工相对。今淤。王营迤北越堤一道，长四百八十丈。乾隆三十七年筑。
淮海道属山安厅
同知一员，守备一员。管理清河安东两县境内黄河北堤河工程。上自清河县外北厅四铺沟界起，下至海安厅云梯汛交界止。缕堤长二万七千丈一尺五寸。为汛三：曰安东汛，曰上河汛，曰下河汛。
安东汛，县丞一员，千总一员，协防一员，管堡夫五十二名，兵二百七十名。汛地自外北四铺沟界起，下至东门工上河汛界止。缕堤长九千三百五十五丈六尺。内四铺沟起，至陈家庄西止，堤长三千六百七丈。系清河县境。陈家庄西起至上河汛界，堤长五千七百四十八丈六尺。系安东县境。李家马路埽工，康熙五十五年建。原长五百四十二丈六尺。乾隆三十五年及四十年陆续淤闭三百二十九丈二尺。五十一年七月，工尾漫溢堵闭外镶埽工，迨后上提下移，旋淤旋出，现至娄工。共修埽长五百八十七丈一尺。埽外历年间段抛护碎石。周家庄现修埽工长八十七丈三尺。李工头堤北越堤一道，长一百五十六丈。越堤内斜堤一道长四十四丈。越堤尾格堤一道，长四十五丈。皆乾隆五十二年筑。于家马头埽工，乾隆十九年建。三十八年淤闭。矶嘴坝埽工，乾隆三十一年建。四十二年淤闭。齐家马头越堤一道，长七百五十一丈。康熙五十六年筑。于家马路越堤一道，长三百六十丈。接下张家庄越堤一道，长二百五十丈。皆乾隆二十二年筑。接下鱼鳞越堤一道，长二百二十丈。三十一年建。洪家荡外圈堰一道，长四千四百八十丈。嘉庆十五年筑。唐家庄王家庄刘家庄埽工，雍正八九年建。久淤。时家马头，康熙三十六年决。三十九年堵闭。乾隆四十一年又出。五十八年迤下傅家庄又生埽工一百七丈。旋即淤闭。蒋庄埽工，乾隆五十二年建。高庄埽工。乾隆二十五年建。久淤。工后越堤一道，长一千丈。康熙五十二年筑。接下越堤一道，长三百六十丈。乾隆二十五年筑。两堤相连，现作缕堤。又后越堤一道，长三百丈。五十二年筑。汤家庄乾隆五十一年漫缺。水由北卤沟入北潮河归海。是年堵闭。外镶埽工旋淤。嘉庆十三年复出。以后下越于萧家庄、孙家庄。淤复无定。现修埽工共长四百三十三丈六尺。埽外间段历年抛护碎石。工后越堤一道，长三百十一丈。乾隆五十二年筑。接下至盐河越堤一道，长四百八十六丈。乾隆六十年筑。西门外临河越堤一道，长一百五十八丈。乾隆十一年筑。东门外现修埽工共长三十八丈一尺。
上河汛，主簿一员，把总一员，协防一员，管堡夫四十八名，兵九十二名。汛地自安东汛界东门工起，至彭家滩接下河汛界止。缕堤长八千九百三十三丈。工头外越堤一道，长四百五十丈。乾隆十四年筑。刘家庄埽工长二十二丈一尺。乾隆二十二年建。陈家庄埽工长一百二十三丈三尺。乾隆二十三年建。董家庄埽工长八十二丈七尺。乾隆二十四年建。二塘埽工长八十一丈六尺。康熙三十九年建。四工相连，埽外历年间段抛护碎石。工后格堤一道，长五十五丈。乾隆五十二年筑。陈工后越堤一道，长三百二十七丈。康熙四十一年筑。工堡埽长三十五丈四尺。工后越堤一道，长五百九十丈。乾隆四十一年筑。乾隆三十八年作为缕堤。王家庄埽工，长七十六丈七尺。接下孙家庄现修埽工，长一百四十七丈二尺。两工毗连。埽外历年间段抛护碎石。工后鱼鳞越堤一道，长一百五十七丈。乾隆十一年筑。后遂作为缕堤。又越堤一道，长九十三丈四尺。五十八年筑。吴家庄埽工，长二百六丈六尺。埽外历年间段抛护碎石。堤北民便河起，自北门通衢桥下至响水口止，长二万一千八百七十三丈。雍正十三年挑。乾隆五十一年汤工漫溢淤塞。五十九年复浚。今又淤。十堡越堤一道，长二百四十丈。乾隆三十八年筑。堤南大越堤一道，长二千八百十四丈。嘉庆十年筑。窑湾越堤一道，长四百丈。康熙五十二年筑。又小越堤一道，长四十丈。康熙五十四年筑。
下河汛，巡检一员，把总一员，协防一员，管堡夫四十八名，兵八十八名。汛地自上河汛界起，至海安云梯汛阜宁县界止。缕堤长八千七百十一丈五尺五寸。龙潭口老堤头埽工二处，皆康熙四十年建。久淤。七堡下越堤一道，长五百三十五丈。乾隆二十一年筑。八堡下越堤一道，长六百丈。乾隆二年筑。四年放淤，以作缕堤。二十堡张家庄外越堤一道，长五十八丈五尺。越堤外圈堰一道，长二百九丈二尺。皆嘉庆八年筑。佃湖埽工，长四百八十七丈九尺。康熙三十五年建。乾隆二十一年工尾放淤。现修工长五十六丈四尺。埽外间抛护碎石。杨家庄埽工长二百三十六丈八尺。埽外间抛护碎石。佃杨两工相连。工后越堤一道，长一百二十五丈。乾隆四十六年筑。堤南木涵洞一座，雍正九年建。泄堤内积水。又越堤北首木涵洞一座，乾隆五年建。泄堤内积水。皆久淤塞。车家马头撑堤一道，长一百四十五丈。乾隆十三年筑。嵇家马头埽工长一百八十二丈六尺。工后越堤一道，长四百三十一丈。乾隆二十一年筑。
淮海道属海安厅
同知一员，守备一员。管理阜宁县黄河北岸堤工。上自山安厅下河汛云梯关交界起，下至海口龙王庙堤尾止。缕堤长二万四千四百八十丈。内云梯关下旧堤一千三百八十六丈四尺。接前至马港工东二坝尾止。嘉庆十六年新筑缕堤，长一千一百二十四丈。又接前东二坝尾起，至东正坝尾止。嘉庆十五年创筑。作为缕堤，长一百九十五丈六尺。迤下至海口堤长二万一千七百七十四丈。皆十五六年所筑新堤。十五年初奏止设二汛：曰北岸汛，曰海安汛。十六年添筑新堤。后于十八年奏改三汛：曰云梯汛；曰十套汛；曰海北汛。海州州同专管海州河道捕务，原隶海防，今改隶海安。
云梯汛，巡检一员，把总一员，协防一员，管堡夫四十八名，兵一百十九名。汛地自山安下河汛尾云梯关界起，至十套汛界止。堤长八千六百四十八丈。马港口乃昔年减泄黄涨之地。堤北旧有引河水，达南湖河归海。日久淤垫。乾隆六年总河高斌题请疏浚。河长四千七百二十丈。八年，总河完颜伟于口门之外建越坝一道，长一百八十丈。十二年，总河顾琮复浚河，长五千二百丈。四十五年，大学士阿桂、总督萨载奏准，于马港口北缕堤起，至曹家圩北潮河止，筑格堤一道，长六千六百五十丈。拦御废堤漫滩黄水。马港口下废堤张家庄地方，嘉庆十三年漫缺，黄水旁分，由北潮河入海。历议移改海口未定，迁延年余，海口益垫，而马港堤北上下百余里内之支河汉港悉成平陆，惟北潮河有海安沭三州县汇注清水，不致淤垫。嘉庆十五年，特命尚书马慧裕会同正副总河吴璥、徐端勘明定议，堵筑缺口，疏浚正河。九月兴工。十二月告成。马港口埽工即堵筑坝埽岁修数年。嘉庆二十三四年淤闭。西坝尾堰长一百四十五丈。大二坝内西格堤一道，长一百四十三丈。东格堤一道，长一百二十五丈。柳围头起至六套下止，嘉庆十四年筑顺水堤一道，长三千九十丈，拦截黄泥嘴旧河。二套引河，乾隆五十年夏秋乾旱，各处水源不旺，洪泽湖水未曾长发，清口以下全系黄水，并无清水合流，致河底垫高，易于倒漾。特命大学士阿桂勘办清口。五十一年春，议以欲去河身之淤淀，必先掣低黄水，使清水畅出，以水攻沙。会同总督李世杰总河李奉翰勘奏，开挑二套引河，长八千八百三十丈，减黄水入北潮河达海，使大汛时多一分泄之路，俾上游得以畅达，下游河底自可淘刷渐深。奏准办理开放。五十二年七月，高宗纯皇帝谕，洪泽湖水势既经盛涨，自应即全由二套引河归海，但前坝所开二套引河较窄，若能挑挖深通，既可宣泄湖水，或能将二套引河渐加冲刷，走成熟路，将来豫省合龙大溜仍归正河之后，清黄汇合，竟可从二套引河下注归海，更为便捷。倘溜势未能全行逼入，或再于三套旧走地方，酌量建筑拦黄坝一道，约拦水势，使大溜全趋二套引河，自更得力。是否可以如此办理，着李世杰、李奉翰亲勘覆奏。遵经勘覆，臣等检查河防志载，康熙年间，河臣董安国等创筑拦黄坝走马港口，旋值黄水倒灌，清口淤塞，下流不通，上游溃决，淮扬常受水患劳费罔效。后于康熙二十九年，前河臣张鹏翮堵闭马港河，尽拆拦黄坝，正河下游开浚深通，刷宽百有余丈，滔滔入海。奏奉圣祖仁皇帝赐名大通口，即今之归海尾闾也。今该处正河现宽二百一二十丈至三百四十五丈，较之康熙年问深至三倍。中泓水深一丈五六尺至二丈二三尺及二丈六七尺，两岸露出滩面计千余丈。合之中泓水面共宽一千三四百丈。正河情形实属宽深。伏思黄河本不两行，二套在云梯关外，与海相近，上年山安厅属之汤家庄李家庄同时漫口，各宽二三百丈，亦由北潮河归海。掣溜未尝不为涌激，而正河仍照常行，溜直出海口，此即正河宽深旁注未能全掣之明验也。此时即将二套引河大加展宽，亦不过挑至百丈口面，终不抵正河三分之一。似难望其全由引河归海。况拦黄坝一筑，则归海之路不畅，上游必致有壅遏之虞。具奏。遂停。复浚自马港口旁泄。二年此河亦成平陆。
十套汛，新设阜宁北岸，主簿一员，把总一员，协防一员，皆新设。管堡夫四十四名，兵九十五名。汛地自云梯关汛六套下界起，至海北汛倪家滩下界止。缕堤长七千九百二十丈。喻家滩河势湾曲，嘉庆十年总河吴璥题，于北岸取直开挑引河，长一千一百十七丈。大汛开放，溜走新河，旧河淤闭。
海北汛，新设，阜宁北岸。县丞一员，千总一员，协防一员，管堡夫四十四名，兵一百名。汛地自十套汛界起，至海口龙王庙堤尾止，长七千九百二十丈。叶家社小越堤一道，长五百十丈。又堤后大越堤长一千二百五十三丈。皆嘉庆十九年筑。又接大越堤后身下首起，至夫十四堡止。直堤长二千六百六十丈。嘉庆二十三年筑。叶家社岁修埽工，长四百六丈七尺。嘉庆二十年后建。夫十七堡以下至海滩止斜堤一道，长二千二百丈。嘉庆二十三年筑。因旧堤南向，故筑此堤以为重障。设河溜趋刷旧堤，毋庸镶埽，即可退守此堤，以越为缕。堤尾南北两滩，乃苇荡右营北汛官荡，地名二三泓。西有民界官沟，东北两面皆抵海滩，南抵黄河。
徐州道属萧南厅
同知一员，守备一员。管理砀山萧县铜山黄河南岸堤埽工程。上自河南商虞厅属虞城县界起，下至铜沛厅属铜山县郭汛界止。临河缕堤长二万七千九百六十四丈四尺。为汛三：曰砀上汛，曰砀下汛，曰萧汛。
砀上汛，县丞一员，千总一员，协防一员。皆嘉庆八年分汛添设。管堡夫四十名，兵九十五名。汛地自河南虞城县界起，至关家马路砀下汛界止。临河缕堤长七千二百丈。虞砀交界处土坝一道，长一百二十八丈。嘉庆二年筑。杨庄土坝一道长二百丈。嘉庆二年筑。自交界起接杨庄坝外堰一道，东西长一百五丈。嘉庆三年筑。杨庄坝内圈堰长三百五十七丈。嘉庆二年筑。又外圈堰长六百五十四丈，嘉庆四年筑。李家楼嘉庆十六年七月漫溢。十七年三月，于堤北滩面越筑堵合。二十一年于大坝后放淤。现在岁修边埽长二百九丈。原筑西大坝尾堰长一千一百五丈。上抵杨庄圈堰、东大坝尾堰，长六百九十二丈。下接缕堤西二坝尾堰，长九百三十五丈。亦抵杨庄圈堰，东二坝尾堰，长三百五十三丈。下抵大坝尾堰二坝金门北面圈坝二百九十六丈。二坝迤南缕堤之北圈堤长八百八十六丈。现作缕堤。迤下顺水土坝一道长四百五十丈。嘉庆三年筑。吴家集康熙十七年筑越堤，长一千三百丈。嘉庆十七年淤没。堤北自荣家坝缕堤起，由东北折而向东，至王平庄三坝尾下交界止。民堰长三千三百九十八丈。乾隆二十二年筑。王平庄在毛城铺北三十里，乃河滩民堰地名。乾隆五十五年夏，民堰漫塌数处，水拥毛城铺漫坝而过，将西裹头浚堤身刷通四十余丈。王平庄沟槽掣成宽深。官为堵闭，筑大坝二百八十五丈。上挑水坝九十五丈。筑二坝长五百十丈。五十六年又筑三坝，长一千五百七十丈。并普修民堰，又于北岸河势坐湾处挑渠，引溜东趋。未成。王平庄遂有迎溜埽工。是年又于工尾筑下迎水坝，长五十五丈。所用钱粮，以在民堰施工，例应民出。奏准于砀萧铜睢邳宿各州县按粮摊征。其后此议摊州县虽经改自上江，而王平庄用项摊征之例由此而定。嘉庆四年邵家坝漫工之后，河行北岸，埽遂淤闭。二十二年八月，河复南趋，先自上挑水坝起，至下迎水坝止，于北面滩上筑圈堰长三百二十一丈。又接越堤筑埽靠长二百七丈。旋又帮宽越堰三百七十丈，为坝台建埽长一百四丈。二十三四年上下接筑埽坝。共埽长三百四十余丈。埽外抛护碎石十三段。二十五年，豫省仪工漫缺，下游濬河，于王平庄对岸取直挑河后，遂溜行新渠，埽工淤平。
砀下汛，主簿一员，把总一员，协防一员，管堡夫四十名，兵八十五名。汛地自上汛界关家马路起，下至老堤头萧汛界止。缕堤长七千二百十七丈六尺。毛城铺减水坝大石坝一座，口宽三十丈，高一丈二尺，康熙十九年建，三十二年倒卸，乾隆二年复修。两头镶筑柴裹头，中砌片石。二十三年又修两裹头。五十六年两头各展宽五丈，共宽四十丈，中填碎石，已淤。坝北石坝一座，原口宽一百三十五丈。东里头高一丈八尺二寸。西裹头高一丈三尺二寸。康熙三十三年建。泄漫滩涨水，由坝下小神湖入洪河，达濉河，经盂山等五湖，出归仁堤，以达洪泽湖。五十五年，石坝冲塌。五十六年复修收窄，改口门宽一百二十丈。乾隆二年中铺片石。二十三年又将口门收窄，止留宽五十丈，中铺碎石，顶宽二丈，底宽十丈四尺六寸，厚三尺，为滚水坝。东西石墙各周长十四丈，高一丈二尺六寸。五十五年涨水冲跌。五十六年重修，加高碎石二尺，加墙石高七尺八寸，新旧共高二尺四寸。今碎石淤没，惟两墙尚高出滩面六尺。已淤一丈四尺四寸矣。旧坝之西，康熙二十二年建石闸一座。乾隆二十三年拆毛城铺滚坝改建后，金门宽五十丈，中砌碎石，坝顶宽二丈，底宽十丈四尺六寸，高三尺。东西裹头由身各直长二丈。上迎水各斜长三丈。下分水各斜长六丈二尺。上下水四裹头各横长二丈。二坝石裹头久淤。洪河西堰一道，现长四万八千七百五十九丈。自毛城铺坝下起，至宿灵交界李家庄止。洪河东堰一道，现长四万八千六百九丈。自毛城铺坝下起，至宿灵交界止。乾隆二十三年，安徽巡抚高晋奏明，派员分管濉河，自徐溪口至符离集止。派宿州州同管，兼理西流黄疃沙沟三闸，符离集至霸王城止。派宿州州判管兼理蒿沟挑沟唐沟北山河四闸，霸王城达陵子湖河道四十余里。派灵璧县主簿管，是年又濬南北股河，于河头各建闸一座。毛城铺东墙起，至老堤头萧汛界止。旧缕堤长四千四百九十二丈，康熙十九年筑。定国寺越堤一道，长一千九十丈。康熙三十八年筑。堤北王平庄迤下三坝尾上汛界起，至萧汛徐严工迤上止。乾隆五十七年民筑。临河大越堤一道，长六千四百九十七丈。内在砀下汛堤长五千二百九十七丈。萧汛堤长一千二百丈，现作淤黄缕堤。中有唐家湾河缺口。缺口之北，本有钳口坝，久堵。堤北有邵家坝二坝唐家湾二坝，皆堵闭。漫工所筑两坝土尾相连，中有南北直堰长三百四十一丈。于家集拦水堰一道长四百三十丈，南起旧缕堤，北抵临黄缕堤。嘉庆八年筑。三岔河东西拦河堰一道，长二千一百二十三丈，西起三坝集，东抵定国寺前旧缕堤。嘉庆六年筑。中有唐家湾河缺口长三百丈。魏家寨拦水坝一道，长三百九十五丈，东抵旧缕堤，八年筑。分管洪沟河两岸子堰至萧县界止，西长三百八十六丈，东长五百十七丈。乾隆十二年筑。
萧汛，主簿一员，千总一员，协防二员，管堡夫七十八名，兵一百三十二名。汛地上自砀下汛界起，至铜沛厅属郭汛止。原管萧县境内堤长一万一千六百八十九丈二尺。嘉庆二十五年，分铜沛郭汛缕堤自北辰起至胡家楼止、铜山县境内堤长一千八百五十七丈属萧汛管辖。共有缕堤长一万三千五百四十六丈八尺。徐家庄埽工，康熙四十五年建。雍正二年淤。八年复出，乾隆十四年淤。二十年复出。五十年淤。工后越堤一道，长五百七十一丈。康熙四十七年筑。接下越堤长二百七十五丈。雍正二年筑。现作缕堤。接下越堤长二百七十五丈。乾隆八年筑。现亦作缕堤。接下越堤长四百四十丈。二十一年筑。接下越堤长五百丈。三十三年筑。现多坍坏。严家庄埽工，乾隆五十五年建。工长二百丈。五十六年于对岸挑河长七百十四丈，引溜未成。嘉庆四年淤闭。李家楼埽工康熙四十四建。乾隆十年于对岸挑河引溜入渠，工遂淤闭。嘉庆四年复出镶埽，长三百二十余丈。五年于对岸梁家庄挑河引溜北趋，埽遂淤闭。工后越堤一道长一千四十丈。康熙三十八年筑。内有涵洞一座，宽高各二尺。泄堤内积水。嘉庆六年加帮越堤，将洞堵闭。二十二年重修。田家楼埽工康熙四十八年建。隆乾七年淤。四十二年复出。四十八年淤。嘉庆七年复出，接生工长二百三十余丈。工尾又筑挑、水坝四十丈。十二年下首淤闭，溜势上提。于工头之贺家庄镶埽，长二百六十九丈。十八年，于北岸郭家堂取直挑渠引溜，渠行走埽前，溜即轻减。现在修工长一百十丈一尺。田工后越堤一道，长六百二十丈。康熙六十一年筑。任家坝，嘉庆十一年建。埽工长七十八丈八尺。十三年废。分管萧县境内洪濉河堰，长八千五百十丈。乾隆十二年筑。
徐州道属睢南厅
睢南厅，同知一员，守备一员。管理灵璧、睢宁两县境内黄河南岸堤埽工程，上自铜沛厅属铜灵交界小店汛界起，下至宿南厅属周家楼汛界止，缕堤长二万二百九十四丈。为汛二：曰王家堂汛，曰戴家楼汛。
王家堂汛，灵璧主簿一员，睢宁县丞一员，把总一员，协防二员，管堡夫六十六名，兵二百十八名。汛地上自铜沛小店汛交界起，至戴家楼汛界止，缕堤长一万二千一百七十三丈。里堤一道长一千八十丈。雍正五年筑。上接小店堤尾。现作缕堤。刘谢工埽工长二百五十丈九尺。乾隆五十一年复生。嘉庆十五年淤闭。工后越堤一道长三百丈。乾隆三十二年筑。又撑堤一道长二百九丈。乾隆五十六年筑。小三堡埽工乾隆三十二年复生。原修工长二百三十丈三尺。四十三年淤闭。四十九年复出。修工长一百五十一丈。嘉庆十五年淤闭。工后西撑堤一道长二百二十七丈。乾隆十九年筑。东撑堤一道长七十八丈，乾隆元年筑。工后墨家庄善后里堤长一千一百八丈。雍正五年筑。张家瓦房埽工长三百八十八丈四尺。雍正八年生。乾隆三年对岸挑河引溜直趋，工遂淤闭。十七年溜复南趋，工又出。二十二年七月，总河白钟山放淤，分为东西两坝。四十五年又分为上中下三坝。嘉庆十五年淤闭。工后越堤一道长六百四十五丈。雍正五年筑。迤东小撑堤长三十二丈。乾隆元年筑。双沟迤西越堤长八百八十丈。康熙四十五年筑。接越堤尾缕堤北缕水堤一道，原长七百五十丈。乾隆八年筑。二十六年冲废三百丈，存长四百五十丈。耿家河堤南越堤一道，长四百五丈。乾隆二十三年筑。耿家河碎石戗工，长二千二十五丈。乾隆二十三年善后案内建砌。双沟迤上至朱家马路止缕堤北面，嘉庆二十一年包砌碎石坦坡，长二千三百十三丈。以上属灵璧主簿汛地。峰山石闸四座，康熙二十四年建。就山开凿，天然限制，以泄黄河异涨之水。本无启闭，迨后河身渐高，乃于闸外筑坝，以时启闭。乾隆二十二年奏定，以徐城北门志桩长水至一丈一尺开放头闸。水再加长，以次启放。五十五年后黄水过大，头四两闸久闭不启。头闸原建由身长四十三丈，金门宽三丈五尺，长二丈，高一丈八尺。二闸原建由身长四十七丈，金门宽三丈二尺，长二丈，高一丈八尺。嘉庆十五年拆建。二十一四两年加高。现在金门宽三丈四尺，由身长三丈，墙高闸底三丈四尺八寸，除崖石高六尺，实砌墙二丈八尺八寸，计石十四层。三闸原建由身长六十二丈，金门宽三丈二尺，长二丈，高一丈八尺。嘉庆十五年拆建。二十一四两年加高。现在金门宽三丈四尺，由身长三丈，墙高闸底三丈四尺八寸，除崖石高六尺，实砌墙高二丈八尺八寸，计石十四层。四闸原建由身长四十三丈，金门宽三丈四尺，长二丈，高一丈八尺。峰泰两山间山坡石脚相连，中间空档约长二十余丈，就势凿作滚坝。将临黄土坝帮宽，外镶护埽，即以凿山之碎石将临黄坝两面包砌坚固，永不开放，俾水由滚坝下注，递达于二三两闸。嘉庆二十四年建滚坝，南北宽二十五丈，为坝口。东西长八十六丈，为坝身，名日峰泰滚坝。进水由东而西，流入二三两闸，南达闸下引河。二三两闸之北，西自虎山根起，东至峰山止，筑临黄拦坝一道，长一百六十七丈。两面包石，永不启放。二三两闸后身土堤加培高厚，两面并包碎石，共长一百十六丈。头闸外，嘉庆二十四年添做柴挑坝三道。又于坝外包护碎石长三十六丈六尺。闸下康熙年间所挑泄水引河，由焦管营下达盂山湖，其迹已无可考。乾隆四年总河高斌疏。挑河长一万一千九百八十丈七尺，水向西南入灵璧县境之孟山、陵子等湖，达小河，下注洪泽湖。西堰自闸下起，至魏家桥止，长九千四百三丈。皆乾隆三十七年创筑。闸河堰工历次淤垫刷残，随时培浚，皆系民办民守。乾隆四十二年督河院议设堰长修守巡防。清水潭迤南遥坝一道长四千三百八十丈。系远年古堤，久已残废。清水潭越堤一道长六百丈。又撑堤一道长四十丈，皆雍正五年筑。官庄越堤一道，长五百六十丈。乾隆二十一年筑。武官营大越堤，长三千三百五十六丈。府志载康熙二十四年筑，久已残废。贾家楼迤西越堤一道长二百四十丈。乾隆四年筑，现作缕堤。朱家楼小越堤一道，长一百四十丈。乾隆七年筑。贾家楼迤南越堤一道，长六百七丈。乾隆元年筑。现作缕堤。王家堂大越堤一道，长一千六百七十二丈。康熙三十八年修筑。五十八年加筑。又小越堤一道，长二百四十三丈。乾隆三十五年筑。皆为嘉庆十八年漫工冲塌。房家庄埽工长二百丈。乾隆三十四年建。四十八年淤闭。五十四年复生，名房薛工。建埽长一百三十七丈。埽外间段抛护碎石。工头刘家庄，工尾李家庄，各筑柴土挑坝八道。外护碎石。各坝档内并镶护埽。工后越堤一道，长六百四十八丈。撑堤二道西长五十八丈，东长四十四丈，皆雍正四年筑。已冲废。
戴家楼汛，主簿一员，千总一员，协防二员，管堡夫三十八名，兵二百二十五名。汛地原管自王汛界起，至宿南蔡汛界止，缕堤长一万一千七百十四丈。内于嘉庆八年，将兵十堡迤下堤长三千五百九十三丈，分属宿南，改为周家楼汛外，实存缕堤八千一百二十一丈。戴家楼埽工，康熙十八年建。原长五百五十六丈。乾隆五年放淤，分为东西两坝。十六年放淤，分为四坝。三十年、三十六年两次放淤，工遂闭。四十年于中问复生，工长一百九十三丈四尺，名陈家庄。五十一年又于上首生，工长二百六十七丈三尺。五十六年又于上首二堡生，工长一百二丈。以后河溜上下提移，淤复不常，兼又接生，因居民之姓以立名。现在有余家堂埽长二百七丈四尺，纪家房埽长二百二十七丈三尺，马家房埽长一百四十九丈八尺，程家庄埽长八十五丈三尺，邹家庄埽长一百五十七丈五尺，夫六堡埽长七十三丈，或毗连，或间断，共工长九百余丈。埽外皆间段抛护碎石。工后戴二堡迤南越堤一道，长二百二十八丈。嘉庆七年筑。陈家庄西越堤一道，长一百八十七丈。乾隆四十一年筑。迤上越堤一道，长二百六十丈。乾隆四十四年筑。又越堤长四百丈，乾隆二十二年筑。现作缕堤。又越堤一道长二百二十丈。乾隆四十四年筑。又斜格堤长七十五丈。乾隆四十七年筑。戴工后大越堤一道，长一千一百六十五丈。康熙四十一年筑。现作缕堤。又小越堤一道长三百八十丈。雍正五年筑。邹家庄后越堤一道长四百五丈。乾隆五十七年筑。又外越堤长五百十丈。乾隆七年筑。江家房圈堰长四百四十丈。嘉庆元年筑。韩家坝大越堤一道长一千一百十八丈。康熙十八年筑。魏家庄埽工，乾隆四十六年六月初一日漫溢，堵合，遂成迎溜埽段。现修工长二百二十四丈五尺。迎溜埽外间段抛碎石。郭家渡埽工，乾隆三十九年建。四十五年六月十七日漫溢堵合。修工长一百五丈七尺。四十八年淤闭四十三丈三尺，后又溜势下移续生，现修工长二百二丈一尺。迎溜埽外间抛碎石。魏郭二工上下毗连，考其地即在昔年韩家房工之下，其工不知闭于何时，而于乾隆三十九年移生下首。郭工后乾隆四十年筑越堤，长二百六十八丈。四十五年漫口冲塌。四十六年另筑越堤长五百五十丈。是年魏工漫口冲塌，合龙后补筑二百四十七丈，现长五百三十七丈。越堤内格堤一道长一百十二丈，已残废。
徐州道属宿南厅
通判一员，守备一员。管理睢宁、宿迁两县境内黄河南岸堤埽工程，上自睢南厅属戴汛兵十堡下交界起，至桃南厅属烟墩汛洋河交界止，缕堤长一万七千五百五丈五尺。为汛三：曰周家楼汛，曰蔡家楼汛，曰洋河汛。
周家楼汛，主簿一员，协防一员，管堡夫十八名，兵八十二名。汛地上自睢南戴汛兵十堡界起，至蔡汛界止，堤长三千五百九十三丈。历年加培添接，及以越为缕，现在实长三千九百七丈，属睢宁县境。周家楼埽工，乾隆五十四年六月九日漫缺，十月堵合。遂成埽工。嘉庆十四年淤闭。郭家房埽工，嘉庆十一年七月二十九日漫缺，十二月堵合，遂成埽工。现修工长二百二十六丈四尺。埽外间段抛护碎石。峰山楼埽工，长一百一丈四尺。朱家坝后越堤五百七十六丈。雍正五年筑。已坍。下接圈堤长一百七十丈。嘉庆十年筑。现作缕堤。后越堤一道长五百二十丈。乾隆二十一年筑。久坍。上越堤一道长三百二十二丈。乾隆四十年筑现作缕堤。格堤一道长一百八丈。乾隆四十六年筑。现作缕堤。下迤堤一道，长三百八丈。乾隆四十年筑。久塌入河。朱工坝台上护滩堤一道，长一百丈。乾隆四十年筑。又下护滩堤，长一百十六丈。四十六年筑。皆塌入河。小越堤长二百五十五丈。雍正九年筑。龙门坝台前格堤长一百二十丈。雍正九年筑。外越堤长五百十六丈五尺。乾隆二十三年筑。皆塌入河。周工越堤一道，长四百七十四丈。又下越堤一道，长三百丈。五十四年筑。郭工后越堤一道长六百五十丈。嘉庆十二年筑。
蔡家楼汛，县丞一员，把总一员，协防一员，管堡夫三十六名，兵一百三十名。汛地上自睢宁县境周家楼汛右堤头界起，至张王庙洋河汛界止，缕堤现长七千三百八十二丈。墩郎庙迤上越堤一道，长三百四十三丈。雍正元年筑。撑堤一道长一百三丈。雍正元年筑。罗家庄，乾隆二十三年建埽工四十三丈。三十一年放淤停修。墩郎庙，康熙五十九年建。埽工一百七十丈。乾隆二十三年放淤停修，工后越堤一道长三百五丈。康熙三十八年筑。乾隆三十一年放淤刷塌。又撑堤一道长一百三丈。雍正五年筑。乾隆三十九年放淤为缕。老堤头越堤一道，长四百三十九丈。康熙三十八年筑。雍正七年放淤为缕。乾隆三十一年放淤刷塌。田家房埽工长三十一丈五尺。嘉庆二十四年生。工后越堤一道长四百七十五丈。嘉庆二十三年筑。蔡家马路雍正七年建埽工长二百三十丈。乾隆三十一年放淤停修。小三堡埽工乾隆三十三年复生。原修工长五百四十丈。三十九年放淤废工。五十三年复生。历年接筑，埽工长三百四十八丈三丈。嘉庆八年下首放淤停修，工长一百四十二丈三尺。后于下首接修埽长九十一丈。上首又接修埽长一百五十五丈。现修工长四百五十二丈。埽外间段抛护碎石。工后越堤一道长六百六十五丈。乾隆三十四年筑。三十九年放淤为缕。彭家堡越堤一道长九百十五丈。康熙十八年筑。臧家庄，乾隆二十年建埽五百八丈。三十三年放淤废。王家马路埽工，乾隆五十六年复生，工长三十丈。历年接生，工长一百五十四丈七尺。嘉庆二十四年淤闭，移生于下首兵九堡处，工长二百十一丈一尺。埽外间段抛护碎石。工后乾隆十九年创筑越堤一道，长五百十丈。三十三年放淤为缕。又越堤一道，长六百丈。乾隆三十一年筑。三十八年放淤为缕。臧家庄上首鱼鳞越堤一道，长二百七十二丈。乾隆四十二年筑。迤下小古城圈堤一道长一百九十五丈。嘉庆六年筑。现作缕堤。朱家庄埽工，嘉庆八年生，现修工长三百五十四丈七尺。埽外间段抛护碎石。盂城庵越堤一道工长二百五十丈。雍正九年筑。嘉庆八年放淤为缕。
洋河汛，主簿一员，巡检一员，千总一员，协防一员，管堡夫二十八名，兵一百五十名。汛地上自蔡汛张王庙界起，至桃南厅属烟炖汛洋河钞关界止，缕堤现长五千七百六十六丈五尺。自张王庙起，至徐家湾下缕堤止，淤河堤长一千一百十三丈五尺。康熙二十一年重筑。久为缕堤。遥堤一道，自张王庙起，至缕堤头止，长九百九十二丈。康熙十九年筑。陈家坝埽工康丈三十八年生，历年接修，工长四百三十丈。乾隆三十九年下首放淤，弃工止修。工长一百七丈四尺。嘉庆五年淤闭。八年复生，埽工于陈工之下名杜家庄。现修工长二百一丈七尺。埽外间段抛护碎石。工后大越堤一道，长九百五十丈。康熙三十八年筑。小越堤一道，长五百丈。雍正五年筑。撑堤一道，长一百丈。乾隆五十六年筑。格堤一道，长二百三十三丈。乾隆十九年筑。三十九年放淤为缕。工尾鱼鳞越堤一道，长一百八十三丈。乾隆四十年筑。五十一年放淤为缕。赵家庄埽工，长三百六丈。乾隆五十九年建。迤下化村铺埽工，现长一百四十四丈。乾隆九年建。埽外间段皆护碎石。工后越堤一道，长三百十丈。嘉庆四年筑。吉祥庵埽工，长一百八丈七尺。乾隆四十七年建。埽外间段挑护碎石。工后越堤一道，长五百八十丈。雍正五年筑。夫十二堡埽工，长一百五十三丈五尺。嘉庆二十二年建。埽外皆护碎石。工后撑堤一道，长九十五丈。雍正五年筑。钞关埽工长一百八十五丈。雍正十一年建。乾隆九年淤闭。四十三年复生，旋又闭。嘉庆八年又生，名兵七堡，现修工长九十三丈。埽外间段抛护碎石。兵尾旧草坝越堤一道，长一百九十五丈。康熙三十二年建。嘉庆八年放淤。下首刷塌，仅存上长一百三十丈，作为缕堤。遥堤一道，自便民闸起，至桃源界止，长九百十五丈。康熙十一年筑。归仁格堤一道，自便民闸起，至五堡火星庙止，长二千七百十九丈三尺。康熙十九年筑。内北首有便民闸一座，二十二年建。乾隆四十三年，总河萨载以闸已久废，令拆石料运办外河顺黄坝石工无存。南首有石涵洞一座，康熙二十一年建，年久坍塌。乾隆二十二年水利案内修砌石裹头，以泄西来之水。四十六七年，郭魏工漫溢，淤淀废弃。归仁堤一道，北接五堡土堤起，南至泗州境乌鸦岭止，长三千五百九十七丈六尺。内自乌鸦岭至归仁集石工头止，土堤长五百九丈。又自归仁集起，至五堡格堤止，石工长三千八十八丈六尺。建自明万历九年、康熙二十一年。三十九年至四十一年屡修。雍正四年睢宁朱工漫溢，堤石多有冲缺。乾隆四十六七两年，郭魏工漫溢，复间段冲塌淤没。现存间段堤石工，约长二千七八百丈。前堤之中有归仁安仁利仁双金门石闸三座，康熙三十九年建。各口宽二丈二尺，各高一丈八尺。雍正四年朱工漫溢，冲塌安利二闸，惟有归仁闸宣泄西来之水，并蔡家等处民便河水。乾隆四十六七两年郭魏工漫溢，并皆冲塌淤废。归仁堤五堡之东接涵洞口起，至九龙庙止，旧引河长一千二十七丈九尺。又自九龙庙起，至桃源县境老堤头黄河边止，河长三千七百丈四尺五寸。康熙三十九年开浚。在宿迁境内河长三百五十七丈七尺五寸。在桃源境内河长三千三百四十二丈七尺。南束水堤自五堡起，至桃源界止，长三千七百五十七丈。明万历九年创筑，康熙三十九年修，内自五堡迤下起，至九龙庙止，石工长一千一百丈。并桃源境内南堰接宿境堤尾起，至老堤头黄河边止，长一千四百六十二丈。康熙三十九年创筑。北束水堤自格堤三堡起，至桃源县黄河边止，长三千七百七十六丈七尺。在宿迁境长六百八十三丈。在桃源境长三千九十三丈七尺。皆康熙三十九年创筑。内宿迁境内有小石闸一座，俗名小闸，泄洋河积水，由运料小河出闸，以达引河，并归黄河。康熙四十一年建。便民河一道，上自蔡汛李家庄起，下至五堡迤下止，长八千三百六十丈。宣泄宿境黄河南岸积水，并分蔡家河水，由归仁闸入安河，达洪泽湖。乾隆四十六年以后，历被漫口之水淤为平陆。林子河即陵子河一道，上自找沟集起，下至涵洞止，长六千六百九十四丈。宣泄睢邑沈家湖并泗山湖之水，由鲍家河入安河，达洪泽湖，亦淤成平陆。鲍家河一道，自涵洞起，至桃源界止，长一千二百十丈。上承林子等河之水，入安河以达洪泽湖。亦淤平。罗家河一道，自杨家湖尾起，至归仁闸止，长三千三百三十五丈五尺。泄杨家湖之水，由董家沟入安河以达洪泽湖。亦淤平。董家沟河一道，自归仁堤起，至安河止，长二千七百三十丈。泄归仁堤罗家河诸水，入安河以达洪泽湖。亦淤平。
淮扬道属桃南厅
通判一员，守备一员。管理桃源县境黄河南岸堤工，上自宿南洋河汛白洋河钞关起，下至清河县外南厅南岸汛交界止。计长一万六千三百十五丈四尺。为泛二：曰烟炖汛，曰龙窝汛。
烟墩汛，县丞一员，把总一员，协防一员，管堡夫四十六名，兵一百六十六名。汛地上自宿南洋河汛界起，下至龙窝汛止，缕堤长八千二百五十丈六尺。堤内涵洞四座，祥符石闸一座。金门宽二丈四尺，高二丈八尺八寸，计石二十四层。康熙三十九年建。中格矶心，又建五瑞石闸一座。金门宽一丈二尺，由身直长十二丈，高二丈四尺，计石二十层。闸南东西束水堤二道，东长一千四百六十三丈二尺，西长三千九十三丈七尺，皆西接宿南洋河汛属归仁堤。东束水堤堰中有河一道，上接归仁堤三闸，下抵闸，共长三千三百四十一丈。亦属两汛。此二闸与归仁堤内三闸互相为用，以泄濉水，并睢宿境内诸湖之水入黄，并力刷涤，免注洪泽湖，以护高堰。《行水金鉴》业已详载。迨后黄河底渐垫高，诸水不能出闸，面归仁堤上下诸河亦为屡次南岸漫口淤垫。堤中三闸亦为冲塌淤没，于是西水尽入洪湖，不由祥符五瑞二闸出而刷黄矣。乾隆四十年以后，遇黄水盛涨之年，酌启祥五二闸以资减泄，自后率以为常。于是筑闸北至河边东西束水二堤，并筑头二土坝。又筑闸下南北束水土堰。南堰起自西束水堤，北堰起自半边店迤上。势向东南，拦束泄下黄水，以达洪湖。堤北于家港引河一道，伍家营缕堤一道，胡家庄沈家庄埽工，县志载二工毗连。上迎北岸半路刘之溜。康熙五十五六八等年总河赵世显题建挑坝，雍正元年工后筑越堤，长九百五十五丈。越堤之内又有小越堤长四百一十丈。雍正五年建。八年总河嵇曾筠题建护崖埽一百五十丈。乾隆初溜势开行淤闭。烟墩险工，顺治十六年生，最为险要。雍正年间溜势开行淤闭，乾隆五十一年后复生，名王家庄，至今修防。埽外间段抛护碎石。北门护崖埽工，雍正七年总河尹继善题建。工长一百四十七丈，旋即沙淤。工后越堤长三百九十丈。内堤南一段长二百二十丈。堤北一段长一百七十丈。
龙窝汛，主簿一员，千总一员，协防一员，管堡夫四十四名，兵一百五十九名。汛地上接烟墩汛界起。下至外南厅属南岸汛交界止。堤长八千六十四丈八尺。盛家庄埽工，长一百六十四丈四尺。紧接王家庄工尾。乾隆五十一年后，时淤时出。迤下滩面土坝一道，长四十丈。嘉庆十二年筑。以拦漫滩顺堤之水。张家庄旧埽工，并旧缕堤，乾隆初淤闭。颜家庄埽工，康熙五十八年总河赵世显题建。挑坝埽工，雍正五年总河齐苏勒筑越堤一道，撑堤三道。十年淤闭。十三年复出，乾隆四年总河高斌令弃缕守越，旋淤。八年，总河白钟山复建越堤格堤。今久淤废。司家庄，乾隆五十一年漫缺堵闭。工后筑越堤一道，长六百二十一丈。五十三年埽工淤闭。胡家湾因河南卧，嘉庆二十一年筑碎石盘头土坝，以挑河溜。李家口即李义口，康熙年间数受水患。所谓豁口者也，今年久，堤外已长淤滩。谈家坝埽工，乾隆五十一年以后弃缕守越堤，埽淤闭。刘家庄埽工，在谈工下里许，乾隆五十一年以后生。今淤。本工缕堤长七百三十丈，即乾隆五十六年所筑越堤。嘉庆八年旧堤冲刷，复又以越为缕。田家集挑水坝埽工，长一百八十七丈六尺。嘉庆九年筑。挑坝迤上滩面碎石盘头土坝三道，十七年筑。田袁工埽工，共长一百九十七丈六尺。嘉庆九年建。埽外历年间段抛护碎石，本工后大越堤一道，长八百七十丈。越堤内格堤一道，长一百三十丈。皆是年建。马厂陂旧斜堤一道，明万历六年筑。八年又建闸一座。康熙四年后，闸口屡漫，缕堤溃决，淹没民田。后筑堤御水，今久淤没。女儿堤，在马厂东北。旧有险工，派及妇女抢筑，故名。乾隆初遗址犹存，今无可考。高家湾埽工，康熙四十二年总河张鹏翮题建。又筑越堤一道，长五百丈。越堤下接小堤一道。雍正二年考建。又撑提二道，共长三百二十四丈。五年建。该工现修埽工长一百四十九丈九尺。埽外历年间段抛护碎石。埽工迤上，嘉庆十三年筑外越堤一道，长一百五十五丈。夫二十一堡埽工，长三百二十丈五尺。在高工下里许，嘉庆十三年建。埽外历年间段抛护碎石。工尾碎石盘头土坝二道，二十二年筑。工后大越堤一道长九百五十丈。嘉庆八年筑。十四年越堤内又筑格堤一道，长一百七十丈。又小越堤一道，长八十七丈。二十二年筑。
淮海道属外南厅
同知一员，守备一员。管理清河、山阳二县黄河南岸工程，上自桃源县桃南厅属龙窝汛高家湾界起，越清日下至山阳县海防厅上河汛界三岔堤止，缕堤长一万五千二百三十五丈。为汛二：曰南岸汛，曰外河汛。
南岸汛，巡检一员，把总一员，协防二员，管堡夫二十八名，兵一百五十名。汛地自桃南龙窝汛界起越清口至外河汛季家浅止。缕堤长五千四十丈。吴城缕堤，自高家湾界起至张福口止，长三千五百五十八丈五尺。吴城七堡埽工长三百十六丈五尺。嘉庆十一年后历年接建。埽外间段抛护碎石。工尾下首碎石土坝八道。二十三年建。夫八堡，上自缕堤起，至御桩亭上止，临河越堰一道，长五百七十丈。嘉庆十二年筑。御坝上下木龙五架，乾隆五年建。迨后历有添移，其多寡地段因时而殊，并无一定。拦黄坝顺黄坝中间空塘，四十三年填与滩平。四十五年圣驾南巡临视，指示全填与堤面相平。又自拦黄坝北首起，至新西坝迤上束水堤止，筑斜堤一道，长二百四十六丈。陶庄引河南岸临黄束水堤尾起，至新西坝迤上止。乾隆五十年因清水甚小，黄水倒漾，漕船阻滞，经大学士阿桂会同督河院奏挑倒钩引河，长四百十五丈，借引黄水以济空运。旋即堵还。清口以下，西大王庙前里河交界起，至旧东坝止。乾隆四年筑缕堤，长七十丈。接下至惠济祠后大营房止，缕堤长六百九十二丈。康熙十七年筑。又自大营房起，至外河交界李家浅止，缕堤长六百八十九丈五尺。三十八年筑。卞家汪石工，长八十四丈。康熙四十一年建。接下天妃坝石工长三百四十七丈。康熙三十年建。乾隆十九年石上加砖，长三百二十丈。接下惠济祠前起至大营房止，石工长一百六十二丈。康熙三十九年建。以上石工，于嘉庆十年自卞家汪起，至惠济祠后止，间段加砖，共长五百三丈二尺。后因堤日卑矮，十四年加高堤工，将所有石工通行包筑。淤土坦坡而石工遂埋于堤内矣。东西束水坝，御黄二坝，顺清河，嘉庆十六年以后，遇有南岸漫工，洪湖水大，开挖御黄西坝后身，以资畅泄，随时堵闭。御黄坝外东岸，嘉庆二十五年筑迎水坝一道。
外河汛，县丞一员，千总一员，协防二员，管堡夫二十六名，兵二百十名。汛地自南岸汛界季家浅起，至海防厅属上河汛界三岔堤止，缕堤长一万一百九十五丈。自季家浅起，至周家庄十一堡止，堤长四千五百六十二丈，属清河县。又接清河县界起，至二十五堡迤下止，堤长四千二百二十七丈，属山阳县。又接山阳县界起，至海防三岔兵工堤上止，堤长一千四百六丈，属安东县。陈家马头起，至小新庄止，临河越堤一道，长二千五百二十六丈。嘉庆十八年筑。石马头一道，南北长十八丈，宽一丈五尺。雍正六年建。老坝口小车路大车路朱家沟洪福庄玉皇阁周家庄七工相连。旧有埽工老坝工下，乾隆三十九年八月漫溢堵合。嘉庆十二年于对岸取直挑河，并在旧河头筑做柴土坝拦截。工遂淤闭。十八年工外创有越堤。工后大越堤一道，长九百十五丈。乾隆四十年筑。周家庄工下撑堤一道，长二百五丈。乾隆十九年筑。兵四堡埽工，嘉庆二十一年建。历年提移淤，复有徐家庄小新庄地名。现修埽长四百九丈三尺。埽外间段抛护碎石。工头碎石土坝一道。嘉庆二十三年筑。又于越堤尾筑碎石土坝三道，三老坝越堤一道，长六百二十五丈，嘉庆十一年筑。汤董庄埽工。现修工长五百五十三丈。历年提移。有潘汤陈高张等庄地名，埽外间段抛护碎石，汤董庄工后越堤一道，长二百十丈，康熙十八年筑。雍正三年筑撑堤一道，长一百九十丈。又筑上撑堤一道，长二百八十三丈，下撑堤一道长一百八十七丈。上张庄埽工久淤，汰黄堤。《行水金鉴》载：自车路口起，至上河汛大茭陵止，长一万二千二百五十九丈八尺。康熙三十八年修筑。《淮安府志》载：柳围头石闸一座。注称减水由运料小河沿缕堤直出云梯关下掌家港，专为运料而设。康熙三十一年建，并未开放。
淮海道属海防厅
同知一员，守备一员，管理山阳、阜宁两县境内黄河南岸河务。上自山阳县外河厅外河汛三岔界起，下至海阜厅仁和汛陈家社止。缕堤长二万一千三百八十八丈七尺，为汛三：曰上河汛，曰童营汛，曰下河汛。
上河汛，主簿一员，协防一员，管堡夫千八名，兵六十名。汛地自外南厅外河汛三岔界起，至童营汛新港止。缕堤长二千八百六十九丈七尺，属山阳县境。杨家马头埽工，雍正十二年筑，久淤。工后越堤一道长三百九十二丈，雍正十三年筑，乾隆元年开缕堤放淤。二堡下至尹韩庄越堤中间止，乾隆二十年创越堤一道，长三百四十丈。现废。尹家庄韩家庄，两地毗连。雍正十年建筑埽工。十一年淤。嘉庆三年迤上王家庄生工筑埽。后于七年十二年先后生工筑埽，名刘家庄、曹家庄。现修埽工共长二百九十八丈九尺。工后大越堤一道，长八百八十丈。康熙十九年筑。越堤内格堤二道，一长五十五丈，一长七十二丈五尺。皆雍正五年筑。又真武庙起，至郑家马路止，越堤一道，长四百七十丈。乾隆二年筑。又接下至七堡下止，越堤二道。一长二百十五丈，乾隆七年筑。一长四百十七丈五尺，八年筑。汰黄堤一道，上接外河汛三岔界起，至董汛界严家马头止，长一千五百七十丈。康熙三十八年筑。
童营汛，巡检一员，把总一员，协防一员，管堡夫三十二名，兵九十二名。汛地自上河汛界新港工头起，至下河汛界叶家营止，缕堤长五千九百十丈，皆山阳县境。新港伍墩两工相连，名新五工。雍正十年筑。有埽工后淤。乾隆四十七年复出。嘉庆二十三年淤。高家庄埽工，雍正十年建。后淤。乾隆三十九年放淤停修。以后旋出旋淤。现修埽长二百四十八丈二尺。唐家堡埽工，雍正十年建。乾隆三十九年放淤停修。以后时出时淤。现修埽工二百五十丈四尺。新港工头格堤一道，长五十六丈。康熙四十二年筑。新港工头至伍墩越堤一道，长三百八丈。康熙四十二年筑。伍墩格堤一道，长五十丈。四十六年筑。现为缕堤，伍墩格堤尾起，至唐家堡格堤头止，越堤一道，长一千丈。康熙四十二年筑。下长六百丈。于乾隆三十九年放淤塌卸。现存四百丈。作为缕堤。接下周家庄，南越堤一道，长一千一百丈。乾隆十一年筑。内下长五百二十七丈，现为缕堤。内格堤一道，长一百十丈。十一年筑。接下唐家堡，越堤一道，长七百三十七丈。康熙四十二年築。现为缕堤。七堡即小茭陵埽工，雍正十年筑。淤复不常。现修工长一百六十六丈五尺。胡家马头即何家庄埽工，雍正十年筑。以后淤复不常。现修工长二百七十丈。吉家庄即大茭陵埽工，雍正十年筑。以后淤复不常。现修工长一百十四丈。埽外抛护碎石。埽工迤上，嘉庆二十四年筑。碎石盘头土坝三道。沈家圩埽工与吉工相连。乾隆四十六年筑。五十八年放淤停修。嘉庆十四年复生。现修工长二百二十三丈。工后大茭陵堤一道，长五十七丈。乾隆二年筑。今为缕堤。接下格堤头起至旧堤头止，越堤一道长五百三十丈。康熙四十二年筑。今为缕堤。堤内格堤长八十二丈。乾隆十一年筑。七堡格堤一道，长七十五丈。又小茭陵格堤长一百八丈。又大茭陵南越堤一道，长八百四十丈。堤内顾家马头格堤长一百二十丈。皆乾隆十一年筑。接前沈家圩鱼鳞堤一道长二百二十二丈。乾隆八年筑。今为缕堤。又戗堤一道长五百二十丈。康熙三十五年筑。又里越堤一道长七十八丈。雍正八年筑。又外越堤一道长二百二十一丈。雍正九年筑。又临黄外越堤一道长八百七十丈。乾隆二十一年筑。又里越堤一道长一百八十丈。五十二年筑。堤南遥堤内塘严冈苏家嘴旧有民建涵洞二座，汰黄堤一道，接严家马头起，至大茭陵工尾止。长一千六百七十二丈。
下河汛，巡检一员，把总一员，协防二员，管堡夫七十二名，兵一百九十一名。汛地自下河汛界叶家营起，至海阜厅属仁和汛止，缕堤长一万二千六百九丈。属阜宁县境。童家营东西裹头埽工，雍正十年建。后淤。蔡家马头扫工，乾隆二十二年建。渐淤。现修工长六十九丈七尺。钱家马头扫工，乾隆五十三年建。现修工长七十八丈一尺。埽外间段抛护碎石。卢家庄埽工，嘉庆十一年建。现修工长一百七十丈九尺。埽外间段抛护碎石。石家庄范家庄杨家庄埽工，康熙年间建，罗家庄埽工雍正三年建。四工相连。久淤。童家营越堤一道，长六百七十七丈。康熙四十一年筑。堤内格堤一道，长九十丈。雍正四年筑。蔡家马头大越堤一道，长一千一百六十一丈。乾隆元年筑。内下长五百七十丈。今为缕堤。接下斜堤一道，长一百九十五丈。乾隆二十一年筑。又下格堤一道长一百三十丈。乾隆四年筑。钱家庄越堤一道，长八百五十三丈。乾隆二十四年筑。又卢铺越堤一道，长一百九十二丈。乾隆元年筑。左家庄越堤一道，九百八十丈。又上格堤一道，长八十丈。下格堤一道，长七十五丈。皆雍正五年筑。接下董家庄越堤一道，长三百三十一丈。乾隆十一年筑。兵十四堡埽工，嘉庆三年建。现修工长一百七十丈五尺。埽外间段抛护碎石。马起营埽工。乾隆五十二年建。现修工长一百四十七丈二尺。李家庄埽工，嘉庆八年建。现修工长一百六十九丈四尺。埽外间段抛护碎石。工后越堤一道，长九百丈。乾隆二十三年筑。又中越堤一道，长三百二十五丈。乾隆七年筑。又鱼鳞越堤一道，长三百十丈。乾隆二十一年筑。涂家庄埽工，长一百六十六丈。乾隆二十二年筑。久淤。陈家社越堤一道，长四百八十丈。康熙四十年筑。又上下越堤二道，一长八十丈，一长六十丈。皆康熙四十年筑。
淮海道属海阜厅
同知一员，新设守备一员。管理阜宁县黄河南岸堤工，上白海防厅属下河汛界陈家社下起，下至大淤尖堤尾止，缕堤长二万二千八百二十三丈。内陈家社至灶工尾旧堤长一万一千一百二十五丈。迤下至海口堤长一万一千六百九十八丈。皆嘉庆十五六年所筑新堤。十五年初奏，止设二汛：曰南岸汛，曰海阜汛。十五年添筑新堤之后，于十八年奏改三汛：曰仁和汛，曰十巨汛，曰海南汛。添设河兵一百九十二名，添设堡夫六十四名。
仁和汛，巡检一员，即大套司把总一员，协防一员，管堡夫四十六名，兵八十八名。汛地自海阜厅下河汛界起，至岔堤尾止，缕堤长八千三百五十丈。陈家社里越堤长五十五丈。雍正八年筑。又外越堤一道长一百八十五丈。雍正九年筑。辛家荡滚水坝一座。《淮安府志》载：康熙四十一年建。未淤。今久湮没。乾隆十一年创里越堤一道，长八百六十丈。越堤一道长三百六丈。黄泥嘴南岸挺向北岸，河势弯曲。嘉庆八年在南滩取直挑河，长一千三百丈。大汛启放，溜走新河，旧河遂淤。自五堡上起至陈家浦南圈堰止，嘉庆十四年筑临河圈堰一道，长四千一百七十五丈。陈家浦即《行水金鉴》所载，地名陈家庄。西磡掌家港三处相连险要埽工，《淮安府志》载：乾隆十年七月十九日陈家浦漫缺二百余丈，九月水落始塞。筑重堤长一千六百二十丈。浚河溜开行，该工淤闭。嘉庆十二年秋汛异涨漫缺。以前所创越格等堤皆为刷塌。十三年春，在北首滩面筑坝堵闭。内自夫十五堡缕堤北面起，至大坝尾止，筑南坝圈堰，长一千二百二十二丈。又自北堤尾起，由东转南至夫二十四堡缕堤止，筑北坝圈堰长二千七百三十六丈。中间堵合柴坝连坝基长一百五丈九尺。又自南坝圈堰于家庄前起，至南三坝尾止，筑圈堰长七百丈。又筑南二坝尾圈堰长二百七十丈，中筑柴坝，连坝基长一百十五丈。又自三北坝尾起，至北圈堰止，筑坝尾堤长二百三十八丈。又于南圈堰之西筑挑水坝，长二百七十六丈。嘉庆十八年自三南坝基东至北圈堰筑重堤，长三百四十七丈。又自挑水坝至北大坝后筑拦水堤一道，长二百九十七丈，陈家浦三北坝外上下圈堰。嘉庆十七年后历年镶筑埽工一百六十余丈。今皆淤闭。
十巨汛，县丞一员，以阜宁县丞移驻，把总一员，协防一员，皆新设，管堡夫三十八名，兵七十名。汛地自仁和汛界岔堤尾起，至海南汛十巨以下于家港止，缕堤长六千八百五十丈。自上汛夫二十四堡新堤尾起，至灶工尾止，嘉庆十三年筑外越堤一道，长六百六十丈。
海南汛，县丞一员，以盐城县丞移驻，千总一员，协防一员，皆新设，管堡夫四十二名，兵七十八名。汛地自十巨汛尾干家港起，至大淤尖堤尾止，缕堤长七千六百二十三丈。卫滩越堤一道长一千四百五十丈。嘉庆二十四年筑。越堤下首，二十五年又接筑套堤一道，长七百八十丈。东洼埽工，嘉庆二十年至二十五年节建。埽长三百七十五丈二尺。上首九十二丈。已经淤闭。工后越堤一道，长一千一百九十四丈。嘉庆二十年筑。七巨港至八巨港下止越堤一道，长一千六百五十丈。嘉庆二十二年筑。堤南卫滩迤下，即苇荡右营官荡，西界卫滩，南界后洋，北界缕堤，东抵海滩。

[book_title]第三卷 运河上
明洪武元年，大将军徐达开塌场口，入于泗以通运。五年二月，命两淮都转运盐使司移通泰等州批验所于仪真县，仍疏浚运河以便商旅。九年，令扬州修高邮、宝应湖堤六十余里，以捍风涛。十四年十一月，浚扬州府官河，自扬子桥至黄泥滩，凡九千四百三十六丈。十五年十二月，浚扬州仪真河九千一百二十丈，置闸坝十三处。十七年闰十月，修筑江都县深港坝，浚河道五百六十七丈。二十年正月，命工部主事杨德礼往高邮督有司修筑并湖堤岸，因扬州府同知任祥之言堤岸圮坏，故有是命。二十六年四月，命崇山侯李新往溧水县督视有司开胭脂河。上面谕之曰：“两浙赋税漕运京师，岁实浩繁。一自浙河至丹阳舍舟登陆，转输甚劳。一自大江泝流而上，风涛之险，覆溺者多。朕甚悯之。今欲自畿甸疏凿河流，以通于浙，俾运输者，不劳商旅获便。故特命尔往督其事。尔其莅事维勤，役民勿暴。”新顿首受命而行。暨河成，人皆便之。
建文四年，修常州府武进县剩银河闸。
永乐元年七月，户部尚书郁新等言：“淮河至黄河，多浅滩跌坡，馈运艰阻。请自淮安用船可载三百石以上者，运入淮河沙河。至陈州颍岐口跌坡下，复以浅船可载二百石以上者，运至跌坡上。则以大船载入黄河，至八柳树等处。令河南车夫运赴卫河。转输北京。”从之。闰十一月，浚扬州府江都县瓜洲坝河道。十二月，修扬州府江都县永真沙边江圩岸。二年正月，扬州府高邮州耆民言：“自州北门至张家沟湖岸，两京之要路，民田之巨防。湖纳天长盱眙诸水，雨潦涨溢，风波冲决堤岸。每岁修筑，旋复倾圮，阻绝驿路，伤损民田。乞遣人相度，重为修理。”从之。十一月，镇守淮安都指挥施文言：“淮安诸坝，舟航往来，每遇天旱坝下淤浅，重劳人力。近城旧有清江浦二闸，比年坍坏。乞命有司修砌。以便往来。”从之。浚仪真清江坝下水港。三年五月，淮安府海州言：“临洪场民岁于筅渎场界耕种输作，陆运艰难。州北旧有河上通高桥，下接临洪。近年淤塞。乞疏浚以便舟楫。”从之。七月，浚淮安府山阳县运盐河计一十八里。十一月，浚淮安府支家河，长一万一千九百七十丈。四年八月，工部言：“吕梁洪霖雨水决近河路并圈沟桥一十九丈六尺。宜发民修理。”从之。九月，扬州府泰州判官黄通理言：“州境旧有运盐官河，每遇霪雨，辄泛溢，伤民田宅。乞于普定秦潼河及西溪南仪阡三处各开水口。使下流经兴化盐城界入海。仍各置闸，以时启闭，永为民利。”从之。十一月，户部言：“高邮州东河等处塘倾圮，江都县刘家圩港淤塞。”命有司发民修浚。十二月，常州府孟渎河闸官裴让言：“河自兰陵沟北至闸，六千三百三十丈。南至奔牛镇一千二百二十丈。年久堙塞，艰于漕运。乞发民疏治。”命右通政张琏发苏松镇江常州民丁十万浚之。七年，平江伯陈瑄筑高邮诸湖长堤，以度纤道。八年三月，修镇江府丹阳县练湖塘。十二月，苏州府吴江县言：“石塘官路，右临太湖，左边松江，南至平望嘉兴，连年土石坍塌，桥梁断坏。请及时修理。计用三万七千四百余人，十月可完。”从之。敕通政使赵君任督之，务令坚固，毋虚劳民力。九年正月，扬州府高邮州言：“城北张家沟塘岸三十里，旧用砖石包砌，防遏甓社等九湖及天长诸水，近因春雨浸淫各水暴涨，冲决塘岸九百八十丈。又自张家沟北至宝应县，南至江都县，东至兴化县界，塘岸百余里间有坍塌。乞发丁夫如旧修治。”令工部核实修筑。三月浚扬州府瓜洲坝河道及修通江减水二闸。修苏州至嘉兴石土塘桥路七十余里，泄水洞百三十一处。六月，淮安府沭阳县知县王泰言：“县南沭河，北连山东，南通淮安，洪武间常疏浚以便转运。今壅塞四十余里。转输既艰，水复为患。乞于农隙浚治。”从之。八月，浚常州府江阴县青旸等处河道。十年十一月，修扬州府仪真县缘江堤岸及浚夹港等处河道。浚镇江府京口新港甘露三港达于江。十二年八月，浚淮安府海州城南官河一百四十里。十月，常州府江阴县请浚万岁河及塘泾等河。从之。十一月，浚苏州府昆山县太平河。是年，平江伯陈陈请凿徐吕二洪以通漕运，更于洪口建闸。(按宋元祐四年，京东转运司言：“清河与江浙淮南诸路相通，因徐州吕梁百步两洪湍浅险恶，多坏舟楫，朝廷已委官度地势穿凿。”此即碹所凿之道也。)十三年五月，开清江浦河道，(《明太宗实录》)凡漕运北京，舟至淮安过坝，度淮以达清河口，挽运者不胜劳。平江伯陈瑄时总漕运，故老为瑄言：“淮安城西有管家湖，自湖至淮河鸭陈口，仅二十里，与清河口相直。宜凿河引湖水入淮，以通漕舟。”瑄以闻，遂发军民开河，置四闸：曰移风，曰清江，曰福兴，曰新庄。以时启闭，人甚便之。是年，建淮安五坝。运船经坝入淮。(《南河全考》)仁字坝、义字坝，在新城东门外。东北自城南引河水抵坝口，外即淮河，遇清江口淤塞，运船经此入淮。礼字坝、智字坝、信字坝，在新城西门外。西北引湖水抵坝口，外即淮河遇清江口淤塞，则官民商船经此达于淮。十四年四月，设直隶淮安府山阳县之清河、福兴，清河县之新庄，邳州之乾沟，徐州之沽头上、沽头下，沛县之金沟，山东济宁州之谷亭、盂阳泊、鲁桥十闸。置闸官各一员。(按明初都金陵，则漕于江，其饷辽卒，犹漕于海。自永乐都燕后，岁漕东南四百万石，由江涉高宝诸湖，绝淮入河，经会通河出卫河白河，溯大通河以达于京师，诸洪泉坝闸以次修毕。)五月，修扬州府邵伯镇上下二闸。是年，平江伯陈瑄疏浚故沙河，置闸通舟。(《南河全考》)先是漕至淮安，悉从府东北车坝入淮，逆水行六十里。至是瑄因宋乔维岳所开沙河旧渠，益加疏治，置闸通舟。逾年而功成。漕人德之，为立祠焉。十五年五月，遣官巡视北京通州至仪真河道。十九年九月，修直隶高邮州新开湖塘岸。
洪熙元年十一月，浚仪真瓜洲坝河。先是平江伯陈埴奏：“仪
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:45:22-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>