<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,明神宗显皇帝实录卷之一,明神宗显皇帝实录卷之二,明神宗显皇帝实录卷之三,明神宗显皇帝实录卷之四,明神宗显皇帝实录卷之五,明神宗显皇帝实录卷之六,明神宗显皇帝实录卷之七,明神宗显皇帝实录卷之八,明神宗显皇帝实录卷之九,明神宗显皇帝实录卷之十,明神宗显皇帝实录卷之十一,明神宗显皇帝实录卷之十二,明神宗显皇帝实录卷之十三,明神宗显皇帝实录卷之十四,明神宗显皇帝实录卷之十五,明神宗显皇帝实录卷之十六,明神宗显皇帝实录卷之十七,明神宗显皇帝实录卷之十八,明神宗显皇帝实录卷之十九,明神宗显皇帝实录卷之二十,大明神">
<meta name="description" content="明官修。五百九十六卷。记神宗在位期间史事，起隆庆六年(1572)五月，讫万历四十八年(1620，即光宗泰昌元年)七月。天启元年(1621)三月始修，以张惟贤为监修官，叶向高、刘一燝、韩爌、史继偕等为总裁官。次年，命董其昌往南方采辑先朝奏章、遗事，录成三百册，又选录留中奏疏，别为四十卷，以备修纂之用。三年，叶向高、史继偕等相继去位，改命顾秉谦、丁绍轼、黄立极、冯铨等为总裁。书未成而熹宗死，至崇祯初，始由温体仁等续成。其时朋党之争已烈，纂修官各持门户之见，是非难于统一。然其记载建州事迹则详，多不见于《明史》诸">
<title>明神宗实录_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">明神宗实录</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]3186376</span> <br/>
          说明： <span class="inputVal" id="bkdec">明官修。五百九十六卷。记神宗在位期间史事，起隆庆六年(1572)五月，讫万历四十八年(1620，即光宗泰昌元年)七月。天启元年(1621)三月始修，以张惟贤为监修官，叶向高、刘一燝、韩爌、史继偕等为总裁官。次年，命董其昌往南方采辑先朝奏章、遗事，录成三百册，又选录留中奏疏，别为四十卷，以备修纂之用。三年，叶向高、史继偕等相继去位，改命顾秉谦、丁绍轼、黄立极、冯铨等为总裁。书未成而熹宗死，至崇祯初，始由温体仁等续成。其时朋党之争已烈，纂修官各持门户之见，是非难于统一。然其记载建州事迹则详，多不见于《明史》诸书，颇为可贵。</span> <br/>
          封面： <span class="inputVal" id="bkimg">Z_6374.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]明神宗实录
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]3186376
[book_dec]明官修。五百九十六卷。记神宗在位期间史事，起隆庆六年(1572)五月，讫万历四十八年(1620，即光宗泰昌元年)七月。天启元年(1621)三月始修，以张惟贤为监修官，叶向高、刘一燝、韩爌、史继偕等为总裁官。次年，命董其昌往南方采辑先朝奏章、遗事，录成三百册，又选录留中奏疏，别为四十卷，以备修纂之用。三年，叶向高、史继偕等相继去位，改命顾秉谦、丁绍轼、黄立极、冯铨等为总裁。书未成而熹宗死，至崇祯初，始由温体仁等续成。其时朋党之争已烈，纂修官各持门户之见，是非难于统一。然其记载建州事迹则详，多不见于《明史》诸书，颇为可贵。
[book_img]Z_6374.jpg


[book_title]序
惟
天纯佑我明奕叶重光圣德神功代垂信史要以久道化成享祚悠远则
肃皇为最著
皇祖神宗显皇帝复起而光大之多历年所眎
肃皇尤溢焉猗欤盛哉凡四十八年之中鸿谟骏烈巍然焕然不可殚述自
皇兄初年即命儒臣开局编摹逮朕嗣服越兹三禩乃始勒成
实录五百九十六卷
宝训一十二卷盖纂辑若斯之艰也朕披阅再三未能仰窥渊奥而其大者炳于日星亦庶几仿佛一二因亲裁其文谨序诸卷首洪惟我
皇祖睿哲挺资缉熙懋学凛天命于顾諟郊祷必虔俨祖训于羹墙率循无斁大孝切终身之慕
止慈奠卜世之基真所谓修身以道惟圣尽伦者矣推之用人行政则信任老成优容戆直辟门询岳而独断未尝旁挠尚德缓刑而明威罔有错贷至于穷檐单赤之隐尧水汤旱之忧蠲赈屡行朝闻夕报甚且合
宫壶之捐赀遣輶轩之特使虽所称饥溺繇已痌瘝在身曷以加焉用是恺泽涵濡太和洋溢九宇风动万品春熙声灵之所赫濯歼哱播于一怒造箕服于垂亡洵非偶然之故已朕以眇躬嗣兹鸿业惟
皇祖寔燕贻之乃时事多虞人情积窳仪刑未远化瑟难调夙夜寅畏凛乎操朽驭而涉渊冰也昔周盛时以成王之贤念兹皇祖每追想于绍庭陟降之间矧今煌煌
成宪具在宁敢忘继序不嘉与大小臣工益袚濯乃心以共扬绳武之伟烈也哉书成敬奉以荐于
祖庙并告竣事于
皇考
皇兄之灵于戏大经大政同琬琰以光昭可法可传并乾坤而永久藏之金匮石室为万世文子文孙取则焉谨序

[book_title]明神宗显皇帝实录卷之一
自本卷起至卷二隆庆六年六月甲子止未校
神宗范天合道哲肃敦简光文章武安仁止孝  显皇帝讳  穆宗契天隆道渊懿宽仁显文光武纯德弘孝  庄皇帝子也母  孝定贞纯钦仁端肃弼天祚圣皇后以  嘉靖癸亥八月十七日酉时生  上先是  穆宗皇帝长次  皇子皆殇而弟  景王之国亦未几薨逝本支未树中外朝野以为忧  世宗皇帝虽讳建储然无时不勤贻谋之虑及  上生而后喜可知也  穆宗皇帝久居藩邸以潜时乾惕之励  登极明年即俞群臣之请册为  皇太子又明年延见群臣出阁讲学更慎选博闻有道术者以资启沃无间寒暑  累朝蒙养之功未有若是豫且早者  上英明天纵而更敦大优容动必中节方十岁时  穆宗恭妃遣人持金壶闯出集门遗其家为门者所奏  诏令以百金授妃曰即家贫以此给赐  先帝赐器不可出也文华殿角门柱础忽有天下太平字迹拭之不灭辅臣以为瑞请  上临观  上见之不怿曰此伪也从来天书之伪善惑人主而  上以冲龄独断其非诚千古帝王所不及迨长而  天表严重广颡丰颔龙行虎视目光四射指顾生威而  圣度益渊穆廷臣触讳者辄含茹不为动喜作楷书盈幅斗字濡毫立就自饶古法今文华殿屏十二字  上初临御时所书也讲幄大臣必随职事特赐  手书以示交儆晚年更精行草唐宋好文之主方斯蔑矣  天性至孝居  大行丧哀毁备至事  仁圣皇太后  慈圣皇太后多不匮孝思方冲年讲学语辅臣禁中花发侍  慈圣母后宴甚欢辅臣偶言至  仁圣  上即起还宫肃驾往迎
○赏花传觞而饮酮后终始弥笃一切典礼惟恐不极尊崇大舜五十而慕殆庶几焉上  宝册日坐不南向饬拜甚恭敬谨之至仪注俱出  圣断有非臣下所及拟者盖  上仁孝圣神逈绝千古享国愈久  圣德弥隆无挽近综核之烦而自臻治古几康之理海内沐浴  玄化几五十年  国祚灵长永永无极所培毓远矣先是因秉轴者惩操切之过不无稍剂以宽大而  上明习政事  乾纲独揽  予夺进退莫可测识晚颇厌言官章奏概置不报然每遇大事未尝不折衷群议归之  圣裁中外振耸四封宴如虽以忧勤之主极意治平而不得者  上独以深居静摄得之周之成康汉之文景未足况也至慈护  先考终始无间尤非草野所得窥而为尧为舜之旨更谆谆以期  今上盖实知不世出之主足恢大有为之略有万万不爽者  庙号曰神殆真如神云隆庆六年五月乙酉朔
○二十六日庚戌  皇太子依于丧次时年十岁
○令传谕皇城各门内外官严守卫慎关防
○又谕兵部及京营提督等官发军守皇城各门如成化二十三年例□大学士高拱守吏部如故
○少傅兼太子太傅吏部尚书杨博仍管理兵部事
○辛亥命礼部左侍郎王希烈往  天寿山相度  大行皇帝山陵
○刑科给事中朱南雍＜婠勶-釒＞请广东行久任法吏部覆言官不久任则人无固志治鲜实功况广东盗贼滋蔓民不聊生官其地者诚宜久任责成自巡抚兵备守巡道及府州县正官如才望治行于地方有赖人心有属者俾得一意展布竟其设施待治功有成之日不次超擢以示优异报可
○改分守通州参将署都指挥佥事聂大经分守山海关地方
○升湖广辰州卫指挥佥事芮潮以都指挥体统行事守备镇筸地方
○初令河南按察司清军道兼兵备特给敕书关防专辖开封府二十九州县并宣武卫地方从巡抚梁梦龙之议
○分守西宁参将何其昌因事启番衅调河州参将署都指挥佥事张翼分守西宁何其昌充为事官调守河州
○广东倭海贼突寇广海新宁惠来遂陷神电锦囊诸城转入高雷廉琼界所过焚劫杀掳无筭官兵先后拒战获功一千余级提督两广军务兵部左侍郎殷正茂＜婠勶-釒＞叙总兵张元勋参政江一麟参议周鸣埙副使陈奎吴一介佥事李材许孚远等功及锦囊所千户侯安邦电白知县蒋晓弃城高州府领兵同知郭之通原任参将黑孟阳诈冒罪状兵部覆正茂军功通候倭贼荡平叙录各官久在地方酿成祸变小胜大衄尚难掩罪何可言功其侯安邦等相应转行巡按御史勘问并前项功次阵亡人员逐一查覆分别具奏从之
○以套酋宾免台吉诚款颁赐赏赉
○壬子大学士高拱等上劝进仪注
○甲寅文武百官率军民人等于会极门上表劝进曰伏以  三灵协祐衍  历祚以弥昌四海宅心仰  圣神之继作传序所属推戴均钦惟  大行皇帝  仁孝俭勤  文明中正  觐光扬烈绍二百年熙洽之麻布德缓刑养亿万载和平之福干羽化通于夷狄茨梁利普于蒸黎方垂衣以  御穆清乃脱屣而游霄汉龙髯已堕徒瞻恋于臣民燕翼惟勤诞敷遗于后嗣敬惟  皇太子殿下  狥齐岐嶷恭敬温文日就月将  睿学聿隆于青幄星辉海润  贞符夙协于黄离顷闻  凭几之言惟以  承祧为重固  宗庙  社稷之攸赖矧讴歌狱讼之咸归盖  天生圣人将使必得其位且众非元后罔克胥匡以生虽在亮阴当思继述伏愿  勉遵末命少抑哀情嗣我  列圣之丕图  履至尊而制六合接古帝王之正统  莅中国以绥四方  揭日月于重华  保乾坤而永泰  谕答曰览所进笺具见卿等忧国至意顾予哀痛方切继统之事岂忍遽闻所请不允

[book_title]明神宗显皇帝实录卷之二
隆庆六年六月乙卯朔日食自卯正三刻至巳初三刻所不尽分余躔井宿度先是礼部奏寅刻百官赴思善门哭临毕赴本部救护青衣角带不用鼓乐毕仍素服腰绖办事又丧礼方殷阁臣候不时咨问免出行礼俱报可
○  皇太子缞服御文华殿百官率军民再劝进笺曰伏以  离重明而继照既久协乎人心  乾六御以当阳宜凝承乎  帝命敢申恳悃再渎  宸严窃以国家之兴越二百载贤圣有作盖六七  君际兹重熙累洽之庥咸以继体守成是赖迨我  大行皇帝  尧仁荡荡  舜德巍巍听六籍理万几每躬亲而不懈抚兆民怀四裔犹儆戒于无虞遹观  圣治之方升讵意  天心之弗吊  升鼎湖而证道恸攀附之无从  凭玉几而宣谟惟纂承之为重敬惟  皇太子殿下  聪明首出  仁孝性成绕电流虹夙应斗枢之瑞  承祧主鬯久孚夷夏之心即宜出震以宅师顾乃撝谦而狥节臣等重惟  神器不可以无主  天位岂容于久虚昔高宗谅闇弗言群臣咸谏乃成王幼冲残祚百辟来同斯圣哲之遗猷亦古今之通义伏愿  殿下少抑终身之慕深惟永世之图宅丕丕基对扬  文考之光训  作明明后率繇  烈祖之旧章俾  九庙之神灵凭依有在暨万方之黎庶利赖无疆笺入  上览毕召见阁臣入致词出传谕卿等为  宗社至计言益谆切披览之余愈增哀痛岂忍遽即大位所请不允
○丙辰  皇太子缞服御文华殿百官率军民再劝进笺曰伏以  天祐下民作之君以康四海  父有天下传之子欲主万年况讴歌朝觐之咸归望  宗庙  社稷之有主若撝谦之徒狥将大计其谓何敢复渎祈冀终  俞允敬惟  皇太子殿下  发祥震索  贰体离明  讲学孳孳独懋  圣修之益  视朝穆穆共瞻  天表之奇智临宜于大君主器正惟长子眷惟  未命属以丕基欢心已洽于九围  睿志独勤于三让臣等稽之古训询于佥谋咸谓孝以继志为隆礼以顺时为大虽嬛嬛在疚未忘哀痛之情然业业万几当思难大之托如以帝王而狥曲士之节是忘缵述而遗  文考之忧臣等是用局地孔惶叩阍弥切愿终陟于  元后始克慰乎群心伏望  殿下永怀  凭几之词蚤荷受球之宠  阐皇猷而  恢帝范光  圣德于日照月临  绵凤历而  奠鸿图延国祚于天长地久笺入召见五府掌印总督京营内阁六部尚书左都御史等官各官入致词出  上谕曰卿等合词陈请至再至三已悉忠恳  天位至重诚难久虚况  遗命在躬不敢固逊勉从所请乃  谕礼部择日具仪以闻
○赐辅臣及讲官并各衙门三品以上鲜笋
○丁巳礼部上  登极仪注
○德平伯李铭卒
○庚申传谕  山陵事宜遣大学士张居正同司礼监太监曹宪于  即位礼成后复往视居正上言送终之事至大相地之理甚微事大则处之不厌其详理微则求之必贵于广乞照嘉靖七年事例差礼工二部堂上及科道官各一员带领钦天监谙晓地理官员阴阳人等  举廷臣中有素精地理者一员同往相度＜婠勶-釒＞下礼工二部于是户部尚书张守直礼部右侍郎朱大绶工部左侍郎赵锦礼科都给事中陆树德江西道御史杨家相工部主事易可久同居正等诣  天寿山潭峪岭复营视  山陵
○癸亥以神机营参将林岐管大石窝工程  甲子  上即位遣成国公朱希忠英国公张溶驸马都尉许从诚定西侯蒋佑告于南北  郊  太庙  社稷坛  上缞服诣  大行皇帝几筵告受命始具衮冕祗告  天地次告  奉先殿及  弘孝殿  神霄殿乃诣  大行皇帝几筵前拜叩  皇后前如之次  皇贵妃前四拜礼成出  御中极殿朝百官改明年为万历元年大赦诏曰我国家光启鸿图传绪万世  祖宗列圣创守一心二百余年重熙累洽我  皇考大行皇帝明哲作则恭俭守文虚已任贤励精图治盖临御六载而天下晏如四裔来宾兆人蒙福方燕诒之永赖遽  龙驭之上宾顾命朕躬属以神器朕方茕茕在疚不忍遽闻而文武群臣及军民耆老人等合词劝进至于再三辞拒弗获乃仰遵  遗诏俯顺舆情于六月初十日祗告  天地  宗庙  社稷即皇帝位朕以凉德方在冲年惟  上帝之眷命孔殷  祖宗之基业至重兢兢夙夜惧不克堪尚赖文武亲贤共图化理爰暨万方黎庶与有嘉休其以明年为万历元年与民更始所有合行事宜开列于后一  祖宗成法至精至备所当万世遵守近年以来有司不考宪度往往自作聪明任意更变其有称为  祖宗成法者又多迁移出入殊非  祖宗立法本意致令事体纷纭军民惶惑岂成治理今后内外大小衙门官务要仰求  祖宗之意明考  成法一一遵行违者以变乱  成法论其有从前更变者俱行查复若果系时宜不得不然许详具事繇奏请准允乃行一自隆庆六年六月初十日昧爽以前官吏军民人等所犯除死罪恶极情真及充军系边方失机喇唬凶徒积年聚众投充投献拨置教唆诈冒侵欺诬执良民威逼一家二命略诱略卖挟制扁□马害并近奉  钦依矜疑饶死充军等项及口外为民情罪深重者俱不赦外若窃盗逃军三犯匿名文书未及害人谋杀人伤而不死并人命延至辜限外身死审有别因者悉免处死发边卫永远充军其饶死充军逃回例该原拟死罪者免死仍发原卫至于犯该死罪监禁十五年以上笃疾者免死释放其余一应充军徒杖等犯不分已未遣配已发觉未发觉已结正未结正罪无大小咸赦除之敢有以赦前事相告言之以其罪罪之一宗室节年因事减革禄粮者除败伦伤化奸盗人命重情外其余诏书到日全革者准支三分减去一分二分者准全支以资养赡一宗室子女奏请名封选婚者近年每以过期参驳停阁或因错误行查立案积久多致失所今后应奏请者该府即与保勘具奏承奉长史等官不许抑勒致令失期其自隆庆六年六月初十日以前各王府有曾经奏报请名请封及奉有勘合选婚各过期者并节因错误行查覆回到部者该部一体勘无违碍即与题覆施行一凤阳高墙庶人已故所遗子孙妻妾无罪拘系未及放回者抚按官即与查明奏请释放其节年越关赴京递回拘禁闲宅者一体分别原犯情繇具奏定夺一军国钱粮用有定数近来边费浮于岁额若不计有无概拟蠲免后复摉括小民反受其害今自嘉靖四十三年四十四年四十五年并隆庆元年钱粮除金花银不免外其余拖欠夏秋税粮马草农桑人丁丝绢布疋棉花绒户口盐粮盐钞皇庄子粒各色料价屯田牧马草场子粒租银甎价匠价砍柴柴炭等项悉从蠲免其二年三年四年各量免十分之三淮安府徐州地方屡被水灾民不堪命及广东惠湖二府兵伤特重除照前蠲免外仍□全免隆庆二年三年以示优恤前项钱粮除已徵在官者照数起解若经收人役通同吏书乘机侵盗转换簿籍将已徵捏作未徵许诸人首告治罪一户部召买并各处采买金珠宝石祖母碌猫睛等项及隆庆五年钦降式样烧造江西瓷器诏书到日除已买采烧造者照数起解其未完者悉行停止一各处织造绒褐纻丝纱罗绫r等项除额办岁造并工部奏派之数照旧解运外其狭西苏杭嘉湖并应天府等处差人坐守织造者悉皆停免已织完者照数起解未完者并已徵物料交与所在官司准作岁造内支差去内官即便回京违者罪之一蓟镇自庚戌后岁调南北客兵甚多劳费不赀原欲借为防御之助因以练补土兵乃二十年来即以客兵为用曾无练补好生欺玩除已往不咎外兵部便行文该镇督抚等官通计本镇兵马总数内见在主兵若干客兵若干其主兵不足之数著实练补补得一名即当减退客兵一名每年将补得主兵若干该退客兵若干督抚等官自行奏报巡关御史阅实题奏施行若漫无所补或补不堪用及查阅不实者各治以罪一内外文职官考满原有称职平常不称之分其复职降黜与恩典有无即照所考定夺此系旧例近来一概考称殊非明试之义今后各官给繇两京堂上官在外抚按官务要考其治行优劣据实开报吏部都察院仍要严加考核分别称职平常不称职照例施行不许一概含糊奏请一自嘉靖四十五年十二月以后至隆庆六年五月以前建言罪废诸臣吏部备查中间如果情非挟私才力堪用者议拟具奏起用其以言事及各衙门官因公事住俸罚俸者即与开支降俸者与复原俸一大小文职官员凡致仕闲住为民充军但不系考察及犯枉法赃私者吏部逐一查开奏请充军者放回原籍为民为民者与冠带闲住闲住者与致仕中间如有才识年力尚堪任使曾经举荐者许一体遇缺推用其有以养病违限革职者若违限未久姑与叙用以后仍照近题事例行一各处该纳诸色课程门摊商税鱼课枣株钞贯茶课颜料牲口药材等项除已徵在官外其余小民拖欠未徵者自隆庆五年以前悉免今岁量免十分之三以苏民困一两淮两浙长芦四川各盐运司盐课司提举司拖欠远年盐课除已经开中有引照旧煎办给商及存积在官听候中卖外其余自隆庆五年以前未经开中额数拖欠或存积年久风雨消折等项巡按御史勘实一体蠲免遇有纳剩余盐或小民自行煎办盐斤不多者仍照旧例许令本处贸易不在兴贩私盐之例一先年加派光禄寺厨料银两已经户部议改济边今虽急用但前项钱粮原系额外岂可重累小民诏书到日除已徵在官者仍解部外以后年分悉行停止不许朦胧派徵一各处钞关钱钞本折轮徵折色解部济边本色解送天财等库计今该库见贮数多将本色暂行停止俱令徵收折色三年接济边储如有应赏钱钞不敷户部另行议处一狭西沿边及两广等处军民田地先年被贼蹂践抛荒者及各处荒闲官民田地各该巡按御史按察司官勘实具奏该徵夏秋税粮农桑丝绢户部悉与蠲免仍听本处军民不拘土著流来诸人但有情愿承佃有司验亩给拨三年之后方许量行起科就于本处仓廒送纳先将给拨过人亩姓名数目册报户部查考一各处沿河沿江沿海洲荡涨出田地或系先年坍塌有主者所司查明照数给主种办粮草或系无主新涨而为豪强擅利者尽数查出计亩酌量升科即充补抛荒所遗正粮有司先将拨给过地粮数目册报户部查考一各处审编差役原有正数节年有司指称别项名色纷纷加派及一应无名供应之类科需既繁赋税无出闾阎萧索实为隐忧诏书到日各有司官即照旧额速行改正此外不得擅科一钱擅增一役抚按官务要严查参治坐赃罢黜一鳏寡孤独及笃废残疾之人有司依例存恤勿令失所见在餋济院者各给米二斗布一疋肉二斤其在京各色人匠阴阳医士厨役等项年七十以上悉皆放免应佥补者照旧佥补内外各卫所军人年六十以上果有疾病不能应役听其依亲仍行原籍勾丁补役为事发边远终身充军充吏及充膳夫递运所夫年七十以上及有笃疾者悉放回为民一各处儒学生员有食粮年深挨贡不前者遂成终弃今许于额贡之外顺天府应天府每学各添贡二名在外府州县学各添贡一名俱于年深廪膳数内挨次考选以示＜婠勶-釒＞通止行一年后不为例其有年老不能待贡愿告冠带者给与一万寿广善二坛说戒僧人指以戒法诱惑愚民有伤风化照旧禁革一武官诰敕朝廷所以报功砺世近年所司刁掯以致各官不敢续黄兵部便行文天下军卫衙门逐一清查果有年久未续许本卫所保勘明的准与续黄以后袭替必须亲赍诰敕与黄查对相同方准选授一京营及各处骑操孳牧马匹倒失被盗应追买补及桩朋等银除已徵在官外具在隆庆六年六月初十日以前未完者悉与蠲免一内外大小武职官除真犯死罪及事干军机重情不宥外凡一应干累诖误犯该充军立功等项及领运粮完领操班完者所司查明奏请定夺其失机不系失陷城池及杀虏至二百人之上内有年力精壮尚堪委用者许其具奏所司查实题发边卫充军勒限立功过限无功仍旧论死一各处额编民壮快手本为缉捕盗贼而设近来差占或赴各兵备道团操遇有草寇窃发有司束手无措今后不许占役一人悉令放回各该州县责成掌印巡捕官操练各兵备道巡历之日比试查验其保甲一事尤为弭盗良法兵部便行文各处著实举行一盗贼生发迫于饥寒者十之一二起于豪侠者十之七八有司漫不经心反为隐匿不报上司以致滋蔓猖獗频年纷纷奏报劫狱盗库正坐此弊以后各该抚按官务要严督司道府卫州县掌印巡捕等官地方但有盗贼即行缉捕务在得获每季终各将该管地方有无失事及获遇盗贼名数申报查考敢有隐匿不行从实开报者提究如律若抚按官姑息容隐听科道官参治一城池所以卫民沿边沿海尤为紧要屡诏增饬有司漫不经意一遇寇至辄被攻毁兵部便行于各该总督提督总兵抚按等官各将所属城池逐一阅视分别堪守与不堪守者其不堪守应动何项银两修补原无城池者作何建置通限三个月以里具奏定夺一军户有重役不问三处五处遇有事故如果户内人丁消耗只并一处勾丁补役具余悉行开豁及有丁倒户绝并同名同姓被人妄报连年勾扰者有司从实体勘得实即为转达该府兵部开豁毋得展转勾摄剥削无辜亦不许指此为繇一概将有丁之家狥私卖放空歇军伍违者各治以罪一畿内各府州县节年寄餋马匹内有年齿衰老节次兑军拣退不堪负累小民餧餋兵部行文太仆寺分管官督同该府州县管马官勘实变卖价银转角□羊太仆寺贮库凑补买马支用一广东广西等处先因贼首作耗逼胁人民相从为盗除己命征剽处治外其胁从余党畏避罪犯逃散山林或奔遁海澳势不能散者与赦前罪诏书至日许各回籍复业所司量加优恤一中都留守司河南山东都司军职止因班军违误参奏降调别无赃私过犯者自隆庆六年六月初十日以前不分已未问结悉从宥免一内外各衙门有问完官吏军民人等罪犯已经奏请未曾奉旨发落应该宥免者即行查照发落其有监候行勘未报人犯罪应宥免者并正犯在逃监禁家属证佐不系事干谋反逆叛剧贼者悉令保候归结一内外各衙门见监死罪重囚曾经抚按恤刑衙门奏请驳回再问者诏书到日覆审明实速与奏请定夺毋得淹滞一内外各衙门见监囚犯该追赃物除侵盗系官钱粮银五十两粮百石以上并入官银百两以上照旧监追外其余一应给主入官还官银粮不及数并免追徵内应监追者若正犯身死拘禁家属年久各勘无家产堪以变卖赔纳开具所犯情罪奏请定夺其各处官攒人等有因查盘粮草腐朽浥烂及失火延烧亏折数多问罪监追者果无侵欺情弊亦皆免追一在京缉事衙门缉获强盗妖言奸细等项多有无赖番役贪功网利妄拿拷打诬陷重罪今后问刑衙门如遇送到务要从公研审的确果有冤抑即与辩理毋致亏枉一各处拖欠工部各项本色物料如桐油麻铁之类内除成造军器供应器皿预备赏赐皮张羊毛外其余自隆庆五年以前未徵者悉皆蠲免已徵者照数起角□羊敢有将已徵捏作未徵者治以重罪一内监取用南京及芜湖各抽分厂竹木板枋除年例应角□羊者照旧起角□羊外其拖欠未完之数自隆庆五年以前悉皆蠲免各监不许朦胧移文追取一各处卫所岁造军器并有司该造弓箭弦条自隆庆五年以前拖欠未完者悉免补造其收过有司物料准作以后年分该办之数敢有因而侵欺者治以重罪一川贵湖广等处先年采运大木各该官吏军民人等有多领木价及多用夫价监追年久若勘无家产及正犯身故者并与放免一近年天下军民穷困府藏空乏重以营建  大行皇帝山陵各该衙门工作除城垣墩台关隘仓廒漕河等项例该修理者指实具奏定夺外其余一应不急之务悉该停止不许擅自移文兴工其在外司府军卫州县等衙门非奉朝廷明文一毫不得擅科一夫不得擅役违者各治以罪一各处水坍沙压等项民屯田地税粮负累军民赔纳曾经抚按查勘明白具奏者该部即与除豁其各处卫所有释放军伍遗下屯粮负累官旗赔纳亦与查勘分理一各处有奸猾巨恶捏写本状起灭词讼把持官府毒害良民与凡一应喇唬光棍巡按御史著实访拏问罪务要参伍体察得其真情不许遣托非人滥及无辜一朝廷政事得失天下军民利病许诸人直言无隐于戏缵大承休惟奉  累朝之成宪布德施惠用洽万国之欢心将升大猷在谨初服诏告天下咸使闻知
○是日百官朝服行五拜三叩头礼乐设而不作进表不宣如常仪丙寅赐辅臣及六部都察院五府戎政大臣尚宝司制诰房等官银币有差
○丁卯大学士高拱＜婠勶-釒＞新政所急五事一御门听政凡各衙门奏事湏照  祖宗旧规  玉音亲答以见政令出自  主上臣下不敢预一视朝回宫后照  祖宗旧＜娛讣＞奏事二次御览毕尽发内阁拟票呈览果系停当然后发行则下情得通奸弊可弭  皇上亦得晓天下之事一事必面奏方得尽其情理望于临朝后间御文华殿令臣等入见有当奏者就便陈奏其有紧急密切事情又容臣等不时请见或于讲读后奏之如此则事得精详情无壅蔽不惟睿聪日启亦且权不下移一事不议处必有差错国朝设内阁官看详拟票盖所以议处也望  皇上于一应章奏俱发内阁看详拟票上进若不当  上意仍发内阁再详拟上若或有未经发拟径自内批者容臣等执奏明白方可施行庶事得停当亦可免假借之弊一官民本辞当行当止未有留中不发之理且本既留中莫可稽考不知果经御览与否又或事系紧急密切者及至再陈岂不有误望今后一切本辞尽行发下有未下者容具原本以请其通政司所封进有未下者科官奏讨明白如此庶事无关隔亦可远内臣之嫌释外廷之惑＜婠勶-釒＞入四日报曰览卿等所奏甚于新政有禆具见忠荩俱依拟行
○吏部尚书杨博等奏乞端政本以隆新治言  梓宫在殡礼仪繁多事有重轻行有先后乞敕内阁先行开奏裁酌既定以次修举仍乞照  累朝故事凡传帖章奏悉令内阁视草拟票或未惬  圣心不妨召至便殿面相质问务求至当然后涣发二三阁臣亲承顾命愿  陛下推心委任则成宪无爽新政有光  上嘉纳之  云南道御史余乾贞奏查刷过光禄寺五月分实用各项品物除本寺库支民纳本色外共该给价银一万七百四两有奇俱照时估对筭明白开具揭帖以闻  朝鲜国王李昖遣陪臣表献方物马匹谢恩给赏彩叚衣服等物如例
○巡按直隶御史王应吉籍奏中都留守司两淮运司庐凤淮扬四府滁和二州起角□羊本年春季京边钱粮共银四十三万九千五百一十四两有奇
○巡按河南御史杨相奏本省完角□羊过隆庆五年以前京边粮草盐钞丹矾等项共银八万五千八百八十七两有奇  宣府请复免河南春秋两班备御宣府官军三年每年仍折价一万七千余两角□羊本镇专备修工应用部议覆从之
○申饬狭西三边及时修筑边墙城堡墩濠务期坚固垂久不得旷时糜费
○巡抚甘肃都察院右佥都御史廖逢节题防秋事宜一申布信地一预定按伏一严饬哨报一委督收歛一分饬督理＜婠勶-釒＞下兵部
○镇守辽东总兵官左军都督府都督同知李成梁奏宁前御虏功言参游等官恪遵纪律虽无斩获之功似有堵截之力候巡按御史勘奏＜婠勶-釒＞下兵部
○工部以  陵工浩繁请添设司官三员从之
○赏四川乌思藏朵甘思宣慰使司等处差来禅师剌麻温番僧阿儿等衣币叚共折给银四百五十二两
○戊辰宁夏地震
○衡王载堭薨谥曰庄
○赐辅臣及讲官并三品以上枇杷
○辅臣高拱特请工部尚书朱衡角□羊督理河工总理  山陵事务从之
○宣府镇巡奏本年上半年在城并各路城堡原额骑操及召募抽充官军新增关买马五万一千五百二十一匹见在堪中三万一千三十七匹事故等项未买二万四百八十四匹
○调神机三营练勇参将金璋分守通州以巩华城游击将军李时充神机三营练勇参将
○差江西道御史周于德督理两淮盐课兼理河道○己巳奉  圣母皇后居慈庆宫
○广西道御史张涍上＜婠勶-釒＞言  皇上践祚之初凡有举措所窥伺者何限名与器安可假人掌司礼监印务者孟冲也未闻令旨革某用某一旦传奉令旨者出自马保臣等相顾骇愕莫知所为时  皇上哀痛方迫未敢渎奏且久窥  皇上圣明必自有说非左右之所欺罔也今又传奉明旨调用张宏臣闻其守备南京包藏祸心恣作威福安庆卫指挥张志学等挟众倡乱宏受重贿特为奏角□羊驾祸知府查志隆激变以宽志学等首恶之诛守备如此  皇上何自察其可用其进誉者何人凡近习之中有欺  上专擅者不可不放逐有导  上以游逸玩好之乐者不可投其中时临便殿召二三辅臣以资启沃前日侍讲诸臣临御之暇令其执经诵说一如出阁之日及退息宫中则视内臣老成长虑忠言逆耳者相与周旋则  圣学日进庶足开太平之治＜婠勶-釒＞入报闻
○督理河道工部都水司署郎中事主事陈应荐奏挑穵海口新河工竣河长十里有奇阔五丈五尺深一丈七尺凡用夫六千四百八十九名支米九百七十六石八升
○大学士张居正等还自  天寿山诏建  大行皇帝陵寝于大峪山赐居正等银币有差
○夜有苍白气见东北方鲜明如白虹霓状良久渐散
○庚午罢大学士高拱司礼监太监冯保等传奉  皇后懿旨  皇贵妃令旨  皇帝圣旨传与内阁府部等衙门官员我  大行皇帝宾天先一日召内阁三臣至御榻前同我母子三人亲授遗嘱说东宫年少要他每辅佐今有大学士高拱专权擅政把朝廷威福都强夺自专不许皇帝主管不知他要何为我母子三人惊惧不宁高拱便著回籍闲住不许停留你每大臣受国家厚恩当思竭忠报主如何只阿附权臣蔑视主上姑且不究今后俱要洗心涤虑用心办事如再有这等的处以典刑拱即日出城明日次辅张居正上＜婠勶-釒＞言拱历事三朝小心端慎虽议论侃直外貌威严中实过于谨畏且拱系顾命大臣未有显过遽被斥黜亦非  先帝所以付托之意报曰卿等不可党护负国  上冲年在疚拱默受成于  两宫权不自制惟恐外廷之擅而顾命之臣自负付托之重耑行壹意以致内猜外忌同列阴行其谋而内竖黠者亦谋间旧以自固相比伺隙骤移  两宫之意而权复偏有所归后先同辙相寻以败专擅之疑深中  圣心魁柄独持以终其世晚虽倦勤而内外之间无复挟重恣行如初年年者主术所操犹为得其大也
○升广西道御史王宗载为南京太仆寺少卿
○复除马明谟为福建道御史
○升山东道御史刘世赏为山东副使直隶庐州府知府张大中为狭西副使
○革广西冒籍举人李任春回籍并南宁府知府林乔调处巡按李良臣并论其庇护乡人也
○提督操江兼管巡江南京都察院右佥都御史张卤＜婠勶-釒＞请复设应安徽宁池太广德兵备副使言应天等六府一州幅员四千余里山溪盘郁江面辽阔殊为要害之区年来戎伍废弛盗贼丛生臣因备查当嘉靖三十四年因倭奴之变专设应天兵备副使一员驻劄广德州上下相安号称得策至四十一年给事中林命始议裁革徽州原不属金衢严兵备至四十五年因矿贼繇开化突掠婺源浙抚刘畿始议分属至以安庆属九江亦因都御史殴阳铎御史宋茂熙等议设应天守备姑为迁就调停之计实非确然久远之图至今年春安庆事作臣得报即移檄经略安抚九江兵备方入会城邻府职官固无干涉不得已委应天通判以行幸赖朝廷威灵反侧即安事机旋定不然将骚动地方不无费事夫鉴之往昔徵之见事则此一兵备诚不可不急为地方复设以图万全乞敕该部计处照旧复设按察副使一员专司兵备关防字样易以徽宁驻劄处所移于池州其安庆徽州旧属江浙遥制空名悉皆罢去庶事有责成法无废坠应天巡抚张佳胤亦以为言俱得旨下部
○兵科都给事中梁问孟因秋防上＜婠勶-釒＞言  登极之初人心警忽夷情敛肆悉分于此故今岁秋防尤宜加慎俺答虽已纳款然犬羊之性变诈叵测且铜锅之给市其议未已亲属之求赏其数难周傥变生仓卒何以御之此外示羁縻内修战守在宣大不可一日宁者吉能既故其长子虽西掠未回然把都儿黄台吉之禁令未必能行于部落银锭台吉等移住镇番近境盖外假通贡互市内或欲掩我不虞此明烽堠联哨探即遇零骑入寇亦必整兵拒堵防微杜渐在延宁甘固不可一日忘戒备者蓟昌据京师肩背实东南一大藩篱迩者土蛮住收近边虽骚扰在辽东然境界实与蓟镇连接且老把都永邵卜阳附俺答实阴怀异谋万一与土蛮勾结聚众大举则  陵京震动肘腋莫支亟宜补练主兵以增捍御减退客兵以省糜费与或固墩台塞要害精器械积储□□寺务期以守为战尤不可不预为讲求辽东与蓟镇声势相倚若辅车然土蛮侵扰虽屡遭衄败然我力既疲彼愤方深以疲士遇愤虏目前未必可安加天变异常火灾叠见阅辽东边报其伤残伶仃之状甚可酸恻则该镇抚恤之议诚当及时行之者兵难遥度谋贵预定政固宜修于闲暇人情尤忽乎所安国家与虏通好实欲因其无事预为自修今积钱谷增险隘强士马整器械及复屯田盐法诸事屡经申饬果一一举行否兴师十万日费千金锋镝一交凡宴犒赏赉优恤之类所糜何限今卧鼓边亭将及二载此等钱粮当有余积乃岁月侵寻能无穴销窦耗其问王公设险本以守国今沿边墩墙城堡节报修筑然督抚兵道不能亲履其地亲烛其奸何益保障之实况有兵无器兵何所恃有器无食器何以施故必欲练之宜先有以养之欲得其力宜先结其心今边军困苦日甚平时剥削之风自主将而下奸蠹百端即今辽东诸军贫瘁已极该镇虽议优恤未能尽保无弊朝廷恩意竟成画饼一旦有急驱饿疲喘息之夫何所用之故练兵马整器械莫先戒将领之侵克此弊既除士气自倍伏望  皇上严敕边臣力刷旧弊大奋新图部覆报可
○抚治郧阳凌云翼＜婠勶-釒＞言  祖宗建置卫所海内皆兵其在今日册籍空存所在消耗不过故与逃耳然物故虽多生齿日众此其弊又不在故而在逃往清军御史清册籍见在之军使之不逃北直隶即当以屯田御史改为清军其所以清者一曰清丁差卫所军户余丁初皆报名在册编派差使历年岂无逃故者亦岂无成丁者然丁差数年不一审其审差也亦止按故籍了事乃使逃故之丁差使尚存见在之丁隐占莫诘一应虚差皆于正军名下取办故正军之累唯丁差为最宜如民间均傜事例每年清审量其贫富强弱编派正军逃故者开除成丁者收补使丁差苦乐适均毫不累及正军一曰清屯田腹里屯田与沿边不同地皆膏腴子粒不多但典卖兼并者有之宜逐一查覆使田归于丁丁附于田则有一分屯田即有一名屯丁按田求丁自浮原额一曰清运军运军领运鲜不破家故有力者或营免充数者率蚕食议者不得已请将卫官一年掌印一年运粮则于掌印之日得预选旗甲以适事然年选年坏不知所终今余丁既清宜改以余丁分定班次轮流更番酌令正军帮贴路费惟旗甲则选殷实有行止者充之亦概卫旗军量贴路费俱于概卫月粮内官为通融扣给则苦乐公平人无偏累而其运官科敛需索者又从重参究庶运军之困可苏一曰清班军班军每至点选如冒汤蹈火愁苦不堪今宜亦照前议运军事例将余丁编定班次轮番帮贴仍以五十人为一队队长选正军为众所信服者领之则奸猾者不致夤缘规避上班者不致偏累潜逃班军之困从此可苏及在京在边自工作摆墙外若役占卖闲运石运灰又不可不为减省也一曰清科派卫所有力差有银差力差如前议可无累惟银差公费不可已者正银之外加倍多科印官利于浪费经收利于侵渔各军出办不前至并正军月粮而扣抵之今宜查卫所屯田若干每田一分止该差银若干造册送御史查刷仍置立循环簿稽考一曰清月粮官军月粮于子粒存留内相兼支放屯田子粒拖欠者少惟州县存留逋负相成踵为故事经年累月无从关支宜责成掌印管粮官照数徵收依期角□羊纳如有堕误查所欠分数酌量参究又言今日事势唯御史行事最专使任得其人亦惟御史奏效最速行之数年岂惟军不逃窜即  祖宗强盛之效亦必可复部覆如议行而清军御史屯田佥事则则设如故但务责实运班仍用正军正军不足间用余丁补之特加意＜嶅彩见＞恤焉
○辛未  睿宗献皇帝忌辰祭于  奉先殿
○巡抚山西都御史杨彩请以仆寺带宪衔＜婠勶-釒＞言国初设行太仆寺专管孳牧马匹以少卿掌之其事极简成化中始更置正卿后又添设寺丞主簿弘治末年从都御史杨一清议始降敕并理营马正卿分历三关寺丞分历大同后添设兵备员多该辖营分马匹俱归兵备该寺事遂废不行不过验印孳牧马所生数十余驹岁终造数缴报而已夫以三品重臣并佐贰首领拥衔静坐虚糜廪俸审时度势实有所处查宁武地方原属鴈平嘉靖间按臣杨美益以其地冲始请添置兵备顾其边界仅一百三十里犹是内边若照甘肃辽东例移行太仆寺卿驻宁武量带宪职兼管兵备新添佥事可以裁革就中有甚便焉寺臣居适中之地可便三关徵发一也省冗员二也事有兼摄可免闲散旷职三也借此资太仆之权以便行事四也边方最苦官多得省繁役供需之费五也至寺丞径自裁革大同马政仍责各兵备整理岁终听该寺查明造册与三关马政类奏缴报则事体尤妥成规不废边务马政俱有攸赖得旨下部
○巡按山西御史桂天祥劾西路管粮通判尹祺以贪例为民因言三关通判上干数十万之国计下系数十万之生命职司甚重止以贡监为之即日去一官何益盖贡监视通判为高秩或以举人被谪处之又视此为穷途未有能振剔自奋者欲止其贪莫若重其任宜每府改设管粮同知一员以举人初选或进士任浅者除之钱粮委之收支边方委之查勘刑狱委之问理果才守俱优即擢以部署佥宪之职练习既久边事周知又足以储餋边才为他日大用之地如此则人怀前进之心军有饱食之望国计边储两有攸赖＜婠勶-釒＞下该部
○总督漕运右副都御史王宗沐条陈漕运事宜九款一申全单之规一严有司之限一重旗甲之选一并造船之厂一增督理之官一建通江之闸一处疲困之总一并水次之便一处停造之船部覆行之
○壬申准大学士高拱驰驿归里从辅臣张居正请也
○癸酉  上御平台召辅臣张居正入见命至宝座前慰劳之曰先生为  父皇陵寝辛苦国家事重先生只在阁调理不必给假复谕曰凡事要先生尽心辅佐且追述  皇考之言曰先生忠臣居正三顿首谢因言方今国家要务惟在遵守  祖宗旧制不必纷更从之居正复言今天气盛暑望  皇上在宫中慎起居节饮食以保餋  圣躬  上优答随赐酒馔银币居正退而上＜婠勶-釒＞谢言召见辅臣乃  祖宗朝盛事  先帝临御六年天下仰望此举殆非一日  皇上甫登宝位即慨修旷典臣愚乃得首逢其盛且以  先帝之意谬许其忠俾之尽心辅佐臣闻古所称为辅弼大臣者在于赞成君德安海内责任甚钜非臣愚所能称塞  上意人臣之道必秉公为国不顾其私乃谓之忠臣伏荷  天语谆谆能不奋励矢坚素履罄竭猷为为  祖宗谨守成宪不敢以臆见纷更为国家爱餋人才不敢以私意用舍此臣所以报  先帝而忠于  皇上之职分也仍望  皇上继今益讲学勤政亲贤远奸使宫府一体上下一心以成雍熙悠久之治  上纳之
○山西抚臣杨彩＜婠勶-釒＞罢建沿边墩院仍旧并力修葺堡寨以坚守险部覆从之
○甲戌以初建  山陵遣公张溶侯蒋佑郭大诚驸马许从诚伯陈王谟曹文炳毛登都督李伟祭告于  长陵  献陵  景陵  裕陵  茂陵  泰陵  康陵  永陵伯杨炳张元善侍郎翁汝达祭告于  天寿山后土司工之神
○巡抚山东右佥都御史传希挚奏本省布政使司完角□羊过本年春季宣府镇夏税马草盐钞银九万七千五百二十五两有奇蓟州镇秋粮银二千一百九十九两有奇辽东镇夏税银八千六百四十三两有奇○提督两广军务兵部右侍郎殷正茂奏剿平河源从化英德等处贼党前后擒斩六百七十二名颗招降六十六名＜婠勶-釒＞推前督臣李迁分布方略及南赣抚臣督同协剿因叙总兵张元勋佥事何子明诸察王化及参将把总等战功以及府县学与有劳勚者＜婠勶-釒＞下兵部是役也凡用兵一万三千余人其乡民兵不与焉自五年十月至今闰二月乃竣役
○命工部右侍郎翁汝达提督  陵工
○乙亥特命吏部尚书杨博角□羊管理兵部事务回部管事博＜婠勶-釒＞辞不允
○巡抚贵州都御史蔡文条奏急切三事一选用科目以抚疲民言所属府州县官多以谪调贡监处之人有欺玩之心官无振拔之志贵阳思南普安颇属繁剧安顺贼患初平政务猬兴其推官知州决非甲科不可其余地方亦宜选举人有年力志向者以充其任一补足军伍以坚保障言所属二十卫所额军一十三万七千余名今见存者仅一万八千零行伍十分空虚地方不堪保障乞行各省直遇本省清勾文册至日严行清军各官作速清角□羊其附近省分但有充发军犯俱角□羊本省填伍其本省拟配亦酌量地里远近充发一催角□羊钱粮以济匮乏言本省夏税秋粮及屯科粮米每岁所入不足供一二月支费所仰给者湖广额角□羊粮银三万七百余两四川三万七千余两近拖欠数多角□羊发迟后乞行二省抚按官严督所属岁完一岁不得后期以前拖欠严并完角□羊旨下该部○提督两广军务兵部右侍郎殷正茂奏岭海之间道路辽远虽设有营兵陆将然惠潮往返必经月余雷廉之于琼崖渡海远涉恩平阳江相隔数百里既无县治又无将领皆有难于兼治水路虽设陆寨然自潮至琼东西相距延袤五六千里各寨所管信地远者千余里其间海洋浩荡港澳多门使各寨兵船合宗巡哨则顾此失彼势既难周分港防守则船少势孤力又不足是以各贼乘虗登岸防截为难议欲东西设立游兵参将二员及雷廉潮惠等地方各添设参将守备把总等官庶分布既密剽捕无难山海之间盗贼自息因荐参将晏秋元等堪任又言广东先年有□人艚船器械锋利兵夫强劲如黄萧餋林乌铁等贼皆系艚船剿灭后因浙直借御倭患片板不归夫尽客死及吴平等各贼猖獗官府勒行重造□人丧家亡身怨恨彻骨宁受刑责不肯造船致海上备御无策盗贼纵横自如今已多方号召复造如前乞敕部议拟凡有船只浙闽皆宜自造毋得援例再借则船自为战□自为守海寇倭寇不得肆其纵横部覆从之
○应天巡抚张佳胤奏安庆卫乱军狱辞法司比谋叛律枭八人遣十三人释二人仍定为条例颁行天下
○丙子  上御宣治门缞服视事百官行奉慰礼先是礼臣以为请故卜日如所具仪注行随谕礼部集议  大行皇帝尊谥敕曰朕惟自古圣帝明王建骏烈于当时则必享鸿名于后世肆嗣统之君皆为之裒集舆论腾播景辉考率彝章荐称徽号所以显亲而崇孝也恭惟我  皇考大行皇帝大并乾坤明同日月励精图治诚笃任贤布殷汤之＜嶅彩见＞仁守汉文之恭俭在位六载政教修明施泽万方草木涵被用能绍帝猷之纯懿登皇路于清夷海内晏如四夷款顺熙平之化垂拱以成所谓穆穆不显荡荡难名者矣不幸  上宾攀号莫逮呜呼痛哉顾予冲人嗣承丕绪茕茕在疚虽礼文之未遑哀哀永思岂褒崇之敢后然欲彰极美须协至公尔礼部其集文武群臣定议  尊谥择日恭上册宝以扬我  皇考之休于罔极钦哉故谕
○尚食监太监穆进德请复荐新银鱼  上以业有诏停止各项采办不从
○巡按福建御史杜化中议裁并海防官员言漳南滨海一小郡因其密迩大洋外有岛夷之警内多勾引之奸故设有巡视宪臣一员数年间二汛屡捷四民息肩设官之效亦既章章如是乃后又添设海防同知一员未几又添设团练佥事一员以一府而三道并临四馆兼设其于地方甚属不便夫巡海团练所司惟一事清军海防其事可兼摄今若并团练于巡海合清军于海防则汰冗去赘一年省千十年过万上足以实仓庾下足以充闾阎不伤财不害民利一未汛则事权既一展布自易凡一切防御之事不掣肘不牵制可以责成功利二即汛则职任有归重寄难委凡一切征剽之事无规避无摇夺可以全取胜利三反此三利其不便者亦三因荐团练佥事梁士楚清军同知罗拱辰二臣皆有功于闽请以士楚改巡海裁去团练以拱辰兼海防革去清军部覆行巡抚会议
○赐固安伯陈景行夫人张氏坟地并护坟地土六十顷有奇夫人  圣母皇后母也
○户部覆左给事中张博等＜婠勶-釒＞言漕粮入闸以后一路安流风波不足为虑但各官旗停泊私贩乘机盗卖奸弊不止一端宜申饬兵备等官严行禁约依限催儧又粮运漂流冻阻率因推诿后期宜责成各官限地管理远近劳逸或有不同总待事完核实分叙至天津抵湾河道尤有专职若有浅涩即行挑浚务期随到随行于六月内尽数抵湾不致有妨下年运务报可
○户部又题总督王崇古等请修宣府镇边堡口粮言查稽饷册内隆庆四年支一万余石五年支一万五千余石通系岁例数内今查该镇五年终实在本色粮料比四年又少四千余石又议于内动支七万一千三百余石及查向来修筑之费虗冒多端无禆实用缘各委官习于欺蔽巧于冒破点查则冒名顶替食粮则计口关支刻期报完不责有无侵冒及至虏患大举所在墙堡望风瓦角□羊与前建白修守之议全不相应边方糜费财用诎乏悉坐于此况今所请较四年五年数四倍有余所用既多查理宜慎每岁终合将修过工程费过口粮造册具报不得工少费多致后用不继如有钱粮冒破工程不坚经管官员即升迁去任亦尽法查参报可
○命锦衣卫左都督朱希孝往来督视  陵工佥书杨俊卿专管监督
○丁丑  上御宣治门缞服视事百官行谢颁恩诏礼是日百官服除
○朝鲜国王李昖遣陪臣礼曹参判朴民献等正从三十八人谢恩朵甘思宣慰司番僧剌麻温等二起共一十六人进贡俱赏赉如例其宴待以  大行皇帝丧令辽东都司并该布政司于还日行如故事  管中军都督府事武进伯朱承勋卒  遣中官视大学士高仪疾并赐诸食物仪＜婠勶-釒＞谢寻卒
○山西左布政使史直臣奏区画催徵过所属隆庆五年备荒食粮三十二万二千九百一十九石五斗○戊寅  上御宣治门视事始更素翼善冠麻布袍腰绖
○狭西骆驼巷等族番人进贡
○管中军都督府事宁阳侯陈大纪卒  虏酋卑不利阿不害差夷使赍表献送前执定边副总兵时銮诏依律问拟具奏
○保定抚臣宋纁奏分布秋防兵马言本镇东北起沿河口西南至数道岩延袤一千三百余里计隘口二百九十余处中间极冲曾经胡虏侵犯隘口须重兵堤备军兵听总督调遣分布外见在二万一千五百八十三员名会同总兵官酌量分派紫荆关咽喉重地总兵李勇真定游击吴守直住镇城有事李勇领本营马兵移驻紫荆关守直移营塔崖驿东西随宜策应浮图峪又紫荆关要冲守备李实领汉军驻峪口副总兵张玘领所部驻紫荆关有事趋赴白石等口仍策应浮图峪静安马龙沟指挥王大宝领茂山卫班军守之仍听玘调遣策应马水口大龙门内险外平且迫近保安宣府称冲要副总兵宋兰统所部驻本口都司吴芝统忠顺军守龙门兼防沿河等口千户王汝松领遗剩汉军专守门下蔡材安口倒马关参将统所部驻本关兼应援插箭岭下场峪等处真定守备于庆统真神二卫班军守跌崖兼防插箭岭所属西烽峪等处定州指挥夏宗禹领选剩忠顺军防倒马关所属插箭岭等处龙固关副总兵胡宗舜统所部防二关兼应援吴玉等口但探有警即趋娘子关等处随贼向往堵截其军门标下马步奇兵二千一百五十名量带三百名驻劄易州往来提督余令带管坐营官胡懋功统领于真定镇城团练听调策应各将官虽分有信地仍听临时互调以保万全如警报重大更调易州井陉大名三兵备道兵备副使高文荐驻紫荆关崔镛驻倒马关徐炳驻井县各照所辖地方调度兵马钱粮事务毋得致误军机＜婠勶-釒＞下该部
○尚宝司卿成钟音＜婠勶-釒＞重门禁言官军有事故者湏本司移文兵部方行选补具奏仍造册移文知会本司申前添注卿刘奋庸议也
○己卯工部尚书朱衡＜婠勶-釒＞报徐邳等处河堤工完并请寝泇河之议言泇口河开凿之难有三一则葛墟岭开深之难一则良城侯家村凿石之难一则吕孟等湖筑堤之难先是漕河淤塞损船伤米臣思前河臣翁大立策请开泇河以救然眉之患今漕河通利徐邳之间堤高水深使岁加修葺之工自可无患固不烦别为建置况公帑空虗支费不给濒河生灵从事徐邳之役劳者未息呻吟犹闻揆之时势诚所弗宜
○差兵科左给事中吴文佳江西道御史杨家相催督  陵工家相仍紏察奸弊
○庚辰  孝庄睿皇后忌辰遣惠安伯张元善祭  裕陵  上御宣治门视事
○礼部进  大行皇帝尊谥议文曰伏惟  大行皇帝粹资天授至德性成蚤餋正于青宫始终典学暨绥猷于皇极夙夜其勤动必合天益谨钦崇之念行惟履道犹怀思永之图缵  帝绪十世而益光行王道六年而大治譬诸化育之广运无能名焉敬于德业之昭垂识其大者若夫湛虚善应静深有容聪明特纵于天而智不自用喜怒各中其节而色罔或形邃乎德之渊也体性冲温轨迹夷易执粹清以镜物治合无为推诚信以尽人道殊任术美哉德之懿也立政惟举其纲罔兼庶慎以干励精之誉用人不求其备每赦小过以弘任使之途虽汤号克＜嶅彩见＞未或过矣蠲田租以布慈惠而允留漕粟复推振乏之恩出宫人以宣郁幽而轸念无辜尤重简孚之命即尧称至仁曷以加焉至若学有缉熙文能经纬任贤勿贰而经邦论道悉咨于老成取士无方而开贡设科每增其制额声教所讫俊又咸兴是谓文丕显也其临雍御讲之所倡乎内治既隆外威斯赫营海巢山之孽絷首而献阙庭毡裘毳幕之酋角□羊辫而受约束神功不杀信义潜孚是谓武大光也其阅戎赉士之所感乎不妄罪一人而民无越志不妄发一令而事无废弛临下以简而禁独严于宫闱御众以＜嶅彩见＞而法必行于近习此足以徵其德之纯焉躬举展  陵之典而执礼无违岁行时享之仪而在庙有恪抑且元良早建讲幄弘开用能蒙餋  圣躬鼎凝  帝命至于  凭几之遗训无非法  祖之良谟此又足以徵其孝之至焉凡兹众羙之兼咸本一心之运盖惟敬以作所故执要而百事自详庄以临民故笃恭而天下自理诚百王之所鲜俪六籍之所未具也臣等窃惟天道太虗故名于穆周文敬止斯曰同天今我  大行皇帝中涵纯一外运浑元机智不烦神独游于昭旷声色不大化允协于平章上惟肃肃雍雍建中和而善藏其用下则熙熙皞皞蒙覆载而莫知其功是岂非与天同流比文合德继前徽而罔佚诒后范而弥光者哉臣等谨咨于群议之公稽诸节惠之义  大行皇帝尊谥宜  天锡之曰  契天隆道渊懿宽仁显文光武纯德弘孝庄皇帝  庙号  穆宗用阐鸿辉并垂万祀臣等拜手稽首谨议○是日召见辅臣张居正于平台议  两宫尊号居正＜婠勶-釒＞请令礼部会同多官议拟以闻
○延绥管粮郎中张体乾请抵补本镇原减盐引银一万三千二百二十五两准于贮库银给发抵补
○赐故大学士高仪赙仪一百两币四表里米五十石及香蜡油茶盐柴等物  定漕运程限每岁十月开仓十一月兑完十二月开帮二月过淮三月过洪入闸四月到湾永为定例从尚书朱衡议也辛巳敕谕礼部  皇考穆宗孝庄皇帝山陵荐号曰  昭陵
○敕谕兵部都察院朕初登大位欲简汰众职图新治理两京五府掌印佥书管军管事公侯伯都督总兵官副总兵锦衣卫管事并南北镇抚司管事指挥以上六部等衙门四品以上及各总督巡抚官俱著自陈去留取自上裁五品以下文职两京吏部都察院会官考察科道拾遗俱如隆庆元年例行
○令协理詹事府事兼翰林院侍读学士马自强管詹事府印信俟原推掌詹事府事张四维到日径自交代
○吏部题改六月大选于七月初五日行以尚书博初回部故也  复设河南开封府捕盗通判仍通行各抚按官不得轻议裁革官员
○复除工部屯田司主事隗邦衡及户部主事石汉钱楷俱改工部屯田司听分委管理  陵工
○壬午礼部具上  大行皇帝谥册及颁诏仪注
○命礼部尚书吕调阳兼文渊阁大学士入内阁办事＜婠勶-釒＞辞不允○升河南按察使侯东莱为狭西右布政使
○派鱼沛南阳留城等处堤米河米于各州县仍给前筑堤开河所占民田价值又以独山微山吕孟等水柜有伤民地蠲其湖米
○以山东登州府旱灾蠲其夏税有差
○角□羊太仆寺马价一万一百一十五两于延绥镇
○巡抚福建右副都御史殷从俭＜婠勶-釒＞裁本省巡抚标下游击及总兵标下都司各一员巡抚委都司佥书总兵委把总各带管
○南京刑科给事中周守愚参守备太监张宏擅止营操言营操开止制典昭然从无计闰折操者宏违制市恩略无顾忌乞按法正罪为人臣不恪之警并论兵部尚书王之诰守备怀宁侯孙世忠协同守备灵璧侯汤世隆依违恇怯坐视不言报闻○癸未吏部奏考察条规言  上登极之初励精图治亲总万几中外仰颂  圣明真同日月所据简汰众职一事查有嘉隆  两朝事例委当奉行但嘉靖元年当积弊之后隆庆元年当积久之余一时考黜种种有人  先帝临御仅及六年元年则奉诏考察京官二年则朝觐考察外官三年则遵例考察京官四年则奉谕考察言官五年又朝觐考察外官六年五考刬除殆尽今次若拘泥旧例不惟善类有伤殊非清世平明之治乞容臣等从实考察果有其人即便议黜无则宁虗其名目不宜委曲迁就且各衙门事有繁简人有纯驳难以一律有则汰黜数人亦不为多无则不黜一人亦不为少大抵因时制宜不贵于繁惟贵于简不贵于多惟贵于精  上报曰卿等务要虗心甄别毋纵匪人毋枉善类以称朕简才图治之意○以山西行太仆寺卿王惟宁兼按察司佥事改驻宁武不妨马政整饬中路兵备从抚臣杨彩议也  是月减释江北重囚二十八名

[book_title]明神宗显皇帝实录卷之三
隆庆六年七月甲申朔初享  太庙  上驾及门雷雨大作湏雨止成礼乃还宫
○大学士张居正言礼部会议  两宫尊号仰考旧典惟  宪宗皇帝尊  嫡母皇后为  慈懿皇太后  生母皇贵妃为  皇太后与今日事正为相同但今  圣母皇后与  圣母皇贵妃恩德之隆概无有间尊崇之礼岂宜差殊且臣恭奉  面谕欲兼隆重其礼各官仰体  孝思皆亦乐为将顺拟于  皇太后上各加二字并示尊崇庶于  祖制无愆而于  圣心亦慰又言  先朝母后徽称有加至四字六字八字者皆因朝廷有庆典以渐致隆其初则止于二字乃定制也今  圣母福寿无疆  皇上万年御历将来吉祥喜庆之事层见叠至  尊号徽称有加无已固不在此时之骤增也诏如所拟内阁因拟所加字  上亲裁定焉  上命中使传谕辅臣张居正忠心为国特赐光素玉带一束居正＜婠勶-釒＞谢报闻  起原任协理京营戎政兵部尚书谭纶为兵部尚书
○升江西右参政程嗣初为河南按察使
○吏部尚书杨博左侍郎魏学曾右侍郎刘光济都察院左都御史葛守礼左佥都御史陈省各上＜婠勶-釒＞自陈乞罢俱慰留
○乙酉礼部进  孝懿皇后尊谥议文曰伏以黄舆奠厚承苍盖以发生素魄涵辉并朱曦而朗耀故美舜华之协帝必称沩汭之嫔而崇文祀以配天亦溯洽阳之合义实通于今古事岂隔于幽明恭惟  孝懿皇后梦月通灵伣天表瑞庆钟华族夙闲图史之规芬播彤闱首应舟梁之迎归我  先帝作之元妃秉恪慎以禔身含柔明而事上巽姿有淑坤德无违采藻采苹荐筥筐而展孝为絺为□蠲绮组而华鸣玉自闲脱簪申诫险诐不形于请谒宴私无介乎容仪若乃志在进贤和自宣于琴瑟仁惟逮下怨不起于衾禂博施鱼贯之恩竟启螽斯之庆斯尤德跻周姒美冠虞皇纂女史以流声述王风而成化者也顾龙轩未炳缺正位于长秋鸾驭先昇恸归真于修夜惟  先帝留情故剑虽兰宫之大号已崇今  皇上洒泣灵楸乃桂殿之芳声尚閟匪荐隆名之舄奕曷扬厚德之辉光臣等仰体  孝思俯询舆论宜  天锡之曰  孝懿贞惠顺哲恭仁俪天襄圣庄皇后上配尊称于太室下垂令范于中闱臣等拜手稽首谨议
○兵部左侍郎石茂华题防秋事宜言宣大山西三镇虏虽纳款贡市但俺酋大同之市愆期未至老把都之妻及永邵卜诸虏黠悍要求情状叵测黄酋虽因子侄之变苟见完市凶狠骄横终难驯服至板升之逆党尚存恐勾引之祸端未息此诚厝火积薪餋虎贻患之时蓟昌二镇环卫  陵京实为根本重地目今台垣联络兵马云集似为可恃但近朵颜三卫虽称藩篱史车二夷虽受抚赏然皆阳顺阴逆日谋勾引土蛮招诱老把永黄诸酋或二虏紏合分道内侵不免顾此失彼辽东孤悬一隅两河千里朵颜夷人建州海西诸虏虽通贡市每肆鼠窃土蛮诸部窥伺垂涎岁无宁日狭西延宁固原三镇切近套虏各酋效顺纳款边境晏然似无他患但狭西地方延袤动辄千里防范易至疏阔今酋首吉能物故其子把都儿黄台吉西掠未回尚有打儿汉台吉诸酋分据套中名分未定统属无人恐各酋自相雄长易生反侧狼奔豕突贵防未然甘肃远在河外三面临边番虏交杂所称斗绝孤悬者虏酋止宾免等数枝及黄台吉下部落零寇在边外住牧近因套虏切尽黄台吉西掠银锭台吉等诸虏俱相继西行率多经繇内地环牧于西海及镇番等边外又甘州南山西番少罕一枝最称强众傥番虏合谋一时窃发本地方既已不支各处援兵复难猝至其不偾事者几希各虏之情形既殊在我之措注贵豫一切防御机宜应亟行申饬早为讲究毋狃因循致妨国家大计
○命工部尚书朱衡阅视  陵工左侍郎赵锦督催木石诸料
○丙戌遣公朱希忠张溶驸马许从诚侯蒋佑祭告于  郊  庙  社稷恭上  大行皇帝谥册文曰孝子嗣皇帝臣
谨再拜稽首上言伏以  上圣宅尊仰六载中天之烈鸿名归美升万年太室之华庆衍无疆颂均有截恭惟  皇考大行皇帝漙将受命渊穆凝神安安天纵于帝文亹亹日跻于圣敬爰自龙潜毓粹高代王仁孝之风迄乎凤历开昌体殷宗恭默之懿垂至治之裳而乾纲独运调大化之瑟而角□羊泽旁流春秋不辍于谈经学古训而有获宵旰克勤于听政监成宪以罔愆岁郊时享信顺孚于帝亲耕耤临雍富教兴于邦国严饬宫庭之纪罚不贷而赏不轻信任辅弼之臣言必从而谋必就用才贤则幽遐尽录简将吏则功过兼收谒  山陵而顾问边防虑存未雨举大阅而鼎新营务令出如霆广言路则谴每恕于撄鳞重刑狱则爱常徵于祝网朝清道泰内焉纪纲法度之惟明吏称民安外焉弦诵讴谣之毕集三灵协瑞万邦屡豊德施渗漉于含生威命播扬于殊俗北虏归诚而请贡塞垣无烽燧之惊南夷假息以就歼岭海有耕桑之乐皇猷炳朗六府三事皆可歌王路清夷四海九州莫不服眷成功之丕赫亶垂世以弥光宜奉巍巍荡荡之名乃称尊尊亲亲之礼虽管窥蠡则未能究极其闳摹而镂玉泥金勉用铺张于显册爰咨公论请命于  天谨奉  册宝上  尊谥曰  契天隆道渊懿＜嶅彩见＞仁显文光武纯德弘孝庄皇帝庙号  穆宗伏惟永妥  圣灵诞膺天锡蜚英声腾茂实同日月而照临裒景福衍鸿休配乾坤之悠远谨言
○总督漕运都御史王宗沐奏报海运抵岸言海运不行已百六十余年臣前任山东左布政使因胶河之议详考前代沿革始末与其必可行者条陈十二利时群听骤闻相顾疑骇其后科臣建白抚臣试行皆符臣言事果不谬因获上闻定拟今岁通运臣适又叨官漕司规度发行兹者六帮无失相继抵岸天下臣民始信海运可行以此与河漕两途并输诚为国家千万年无穷之利报闻
○工部题  陵工事宜一计处钱粮一议拨军夫一查复职掌一预备木料一改发石料一议处运木一责成委官一酌用砖料一召募匠作一议处物料
○丁亥  仁孝文皇后忌辰祭于  奉先殿
○以  大行皇帝尊谥礼成诏告天下诏曰朕闻帝王有骏德豊功昭著于当时则必有鸿名显号垂示于万世斯古今之通义国家之令典也惟我  皇考大行皇帝聪明睿智恭俭＜嶅彩见＞仁懋圣学于缉熙揽乾纲于独断灵承  帝命轸恤民艰先德政而后刑威崇文教而修武备外夷宾服中国又安享六载之昇平垂万年之基绪增光  列圣超越百王功德之隆蔑以尚己不幸  龙驭上升攀号莫逮朕以凉德嗣守丕基方缵述之是图岂光扬之敢后谨命文武群臣参稽古礼议荐崇称博采师言协于公论乃于今年七月初三日祗告  天地  宗庙  社稷奉  册宝恭上  大行皇帝尊谥曰  契天隆道渊懿＜嶅彩见＞仁显文光武纯德弘孝庄皇帝庙号  穆宗于戏乾坤高厚固荡乎其难名日月昭垂盖焕焉而可仰布告中外咸使闻知
○礼部进  孝懿皇后尊谥册宝并改题  神主仪注
○起升吏部右侍郎兼翰林院侍读学士陆树声为礼部尚书
○复除郝杰为河南道监察御史
○升浙江按察使赵贤为都察院右佥都御史巡抚湖广兼理军务应天府府尹杜拯为南京太仆寺卿
○准在假尚宝司少卿戚元佐终养
○升狭西副使周国卿为江西右参政
○初通漕运于密云寻加复密云漕粮五万石先是总督侍郎刘应节等言塞备以储饷为急军需以漕挽为便密云一城环控白潮二水若天开以便漕者向二水分流至牛拦山始合故剥船自通州而上者亦至牛拦山止若至龙庆仓从陆输挽军民艰苦之状水次露积之虞难以悉状今白水徙流西城下去潮水不二百武前于城东北业筑三合土堤障水防城近又＜婠勶-釒＞渠于上植坝于下邀潮入白合为一派水深漕便剥船可达密云无疑漕渠既通漕额宜复盖密云经费视诸镇独多其粮料视诸镇独贵先年漕额运昌平共十八万石余今止十四万余密云仅得十万有奇虽盖以屯粮民运能济几何所赖止有召□一法然边鄙民贫每至佥□若驱就陷阱岂足终恃今查通仓粟米每至腐积各军领者每为蹙额若移通仓五万石漕于密云扣密云折色三万五千两存留太仓给京军月粮则通仓无腐粟京军有实惠密云免□苦此外尚欠二万石则听本镇节缩区处及言设立晒场成造剥船等事部覆俱从之
○调管理分守南赣参将事务副总兵张斌仍以副总兵职衔管理分守广西永宁参将事务升凉州卫千户谢鋐为指挥佥事操守甘肃碾伯地方宣府新开口堡守备指挥佥事阎万石为署都指挥佥事充巩华城游击
○巡抚延绥右佥都御史郜光先陈秋防事宜一分布兵马一预定应援一乘时修浚一优重哨探一安设柴塘一严诘奸细一慎固城守一专责稽察＜婠勶-釒＞下兵部
○戊子吏部覆朱衡等守河事宜一议官守一议久任言管河官员防守修筑必经岁月驻信地方便责成新筑河堤计长三百七十里每六十里用官一员俱以州判县簿领之又添设府同知一员与管河通判均分督调如遇有急互相协理其每年修守著有成效者年终荐举纪录次第迁秩如管河主簿则升管河县丞县丞升州判州判升州同州同升通判其系科目者管河通判则升管河同知同知升佥事递升参议副使参政按察使布政使累著成效则直以总理河道大用之久其任则河务愈精久其官则河臣益劝衡等所陈诚为确论诏行之
○赏进贡骆驼等族番人银钞○己丑敕谕礼部朕闻礼以正名为先孝以尊亲为大故自古帝王缵基图之重念鞠育之恩必有徽称光于典册所以尽伦而教孝也惟我  圣母皇后恭俭安仁作俪  皇考我  圣母皇贵妃贞纯慈惠诞毓眇躬圣善之德并隆生成之功罔间俾予冲子获嗣丕基皆训迪拥佑之力也不有尊称曷彰令德兹谨稽  祖宗旧典博采廷臣公议恭上  圣母皇后尊号曰  仁圣皇太后  圣母皇贵妃尊号曰  慈圣皇太后庶两尽于尊亲用并成乎孝餋尔礼部其择日具仪以闻钦哉故敕
○敕谕兵部朕荷  皇天眷命嗣承大统内治既定外备宜严目今边患虽宁未可恃为无事尔兵部便行文与各边总督镇巡等官秋防伊迩今岁事体比之常年倍宜谨备选将练兵积饷修守等项事务都要著实举行如有因循怠玩沿习旧套以致偾事者都拏来治以重罪决不轻宥尔部里亦要常差的当人员侦探边事虏情从实奏报以俟朝廷处画如或朦胧误事一体重治不饶钦哉故谕盖辅臣张居正惩隆庆元年事深以为言因拟敕行
○升四川左参政劳堪为浙江按察使江西南昌府知府丁应璧为徽宁等处兵备副使驻劄池州府
○庚寅吏部等衙门考察奏黜吏部员外郎穆文熙都给事中宋之韩程文等三十三员吏部主事许孚远御史李纯朴杜化中胡峻德盛时选刘曰睿张集左右给事中涂梦桂杨镕周芸张博等五十三员降调外任
○吏部又题考察光禄寺寺丞张齐何以尚尚宝司卿成钟音司丞陈懿德等四员诏报齐懿德闲住钟音以尚降调外任○户刑等部尚书张守直刘自强朱衡仓场尚书王国光及户兵刑工左右侍郎郭朝宾陈瓒石茂华栗永禄朱大器曹金赵锦熊汝达戎政侍郎王遴通政使李际春并光禄寺卿路王道太常寺卿王凝顺天府府尹孙一正各自陈乞罢诏报自强致仕永禄调南京余俱留
○复除郜永春为河南道监察御史
○升福建左布政使朱纲为应天府府尹
○升河南道御史吴道明为直隶庐州府知府兵科右给事中周良臣为江西南昌府知府河南道御史郝杰为狭西副使兵科都给事中梁问孟为福建右参政  赐故大学士高仪一品祭葬及谥仍差官护匶还乡仪浙江钱塘人嘉靖辛丑进士选庶常第一人授翰林院编修学术醇深操履端慎有声词林中累官坊詹登于秩宗时当  肃皇帝创举典礼之后  穆宗代兴仍改为难乃丘泽社稷之分合大祀之配享元配继后之祔别多所裁酌附于古义折衷之功为多已而鸿冥远渐羽仪之望更隆  庄皇帝特起之山林之中委以密勿之寄于时权有所归无所建竖及受顾命以辅  冲主更遘危疾奄复云亡然迹其所遭逢虽或少延终当遂其初服未必能并驰声于丙魏也当日礼典方于故大学士张治非独其位相等盖其品有足相当也谥曰文端夫何忝焉
○辛卯大学士张居正自陈不职言易一榱不若得一栋评众臣不若简柄臣乞赐罢免不允
○礼部左侍郎王希烈右侍郎诸大绶各自陈俱诏照旧供职
○升河南道御史郜永春为福建左参议
○升南京山西道御史姚光泮为福建泉州府知府广西道御史王元宾为湖广承天府知府刑科给事中周守愚为福建佥事秦舜翰为四川佥事
○壬辰遣公朱希忠等以上  孝懿皇后尊谥祭告  天地  宗庙  社稷册文曰孝子皇帝臣  稽首百拜伏以紫庭俪正崇称夙贲于中闱彤管扬辉徽数载光乎显册节繁声于琼字镂遐轨以瑶函恭惟  皇妣孝懿皇后至性渊涵贞姿纯穆名闺吉产祥流宝婺之辉高胃秘仪彩备瑶绳之烂应  圣祖凤占之兆配  先皇龙德之潜宫徵自鸣岂假珩璜而结佩容仪无介非资图史以成规均惠咏于小星敦朴徵乎大练采苹蘩以假庙率礼承祧授弓＜姼锸瘢疽云矶C锡祥启胤瑞钟麟趾庆洽螽斯地其处乎德厚载乎万物风之行也化肇始于二南何星纪之失躔焂月轮之掩景  先帝感来迟之痛峻列荣升冲人怅生晚之违孝思靡及虽不奉音容于旦夕曷尝忘凄怆于春秋溯佑启之深恩哀深抚镜席仁慈之遗荫慕切赐衣谨遵旧章诹谋榖旦率舆情而涣号缘节惠以扬休清庙登歌亦右文母尊谥曰  孝懿贞惠顺哲恭仁俪天襄圣庄皇后于戏至哉坤元茂宰化工之发育母也天只讵模圣善之形容祗隆一字之褒垂诸琬琰兼备六衣之献丽彼祎褕伏冀  慈灵鉴兹孝悃俨居歆于祝史申徂赉于后昆遹骏有声后德光天之下则笃其庆皇图卜世之长臣谨稽首顿首上言是日遣公张溶恭诣  陵园献  册宝驸马许从诚祭告  神霄殿大学士吕调阳恭题  神主  上于皇极门临遣溶礼部先请  上升座传赞遣官行礼  上谓不宜背册宝舆南向乃诣舆前行四拜礼起西向  遣官行礼毕举舆及午门  上犹目送之
○赐德平伯李铭祭葬享堂并护坟地土铭孝懿皇后父也
○癸巳大学士吕调阳自陈乞罢优诏不允
○詹事府詹事兼翰林院侍读学士协理府事马自强詹事府詹事兼翰林院侍读学士掌院事陶大临太常寺卿兼翰林院侍读学士管国子监事丁士羙各上＜婠勶-釒＞自陈俱奉旨照旧供职
○吏部覆通政使司右通政何永庆韩楫鸿胪寺卿王之垣大理寺左少卿刘思问右少卿宋良佐太常寺少卿刘浡陈行徤太仆寺少卿董尧封陈联芳李幼滋顺天府府丞刘尧诲各自陈不职之垣等照旧供职永庆闲住楫浡降调外任  设  昭陵卫凡铸指挥使司印经历司印镇抚司印各一左右中前后千户所印五及左右中前后百户所印五十共印五十八颗
○甲午巡按宣大御史孙錝奏窃见虏酋纳款边陲晏然万姓有安堵之乐两镇无鸣笳之声真太平景象顾事机倚伏无常虏酋性态叵测有不可不为深虑者近报黄台吉约六月六日在新平堡互市又报其部下夷人称黄台吉被其子扯力克台吉等将人马牛羊抢夺西去今惟携其爱妾少子住牧大白海子地方恐失信中国故遣我每赶马到市又报自六月六日至九日共易过夷马四百一十匹臣思互市之期定于春末夏初者以虏马方瘦不敢驰骋深入今黄台吉延至六月方市俺答自水泉营市后称往青山避暑其得胜堡市期尚未约定况青把都永邵卜诸酋意见不同将必迁延至秋在彼既为可逞之时在我又值收获之日虽俺答纳款颇诚诸虏酋并其部落人各一心恐难钤制万一变出不测所损国威不既多乎此其可虑者一黄台吉素强悍跳梁凌侮诸夷一旦天夺其魄被子抢去人马其势困弱似若可喜但其穷蹙窘迫无所依归恐不肯安受其子之侮况住牧地方与察罕儿相近幸素相讎隙耳万一虏情狡猾穷极生变不合于此求合于彼察罕儿忘其旧隙藉为虎翼协心内寇蓟镇之间多不得宁静此其可虑者二乞敕诸臣将边防紧要事宜详为计处一面通市一面堤备毋以羁縻藉口忘战守之策部覆从之
○工部尚书朱衡言国家治河不过浚浅筑堤二策浚浅有漕黄交会之异浚漕黄者或爬或捞或逼水而冲或引水而避此可人力胜者茶城与淮水会则在清河茶城清河之浅无岁不然盖二水互为胜负黄河水胜则壅沙而淤及其消也淮漕水胜则冲沙而通虽用人力水力实居七八筑堤有截水缕水之异截水之堤可施于闸河不可施于黄河盖黄河负湍悍之性挟川潦之势所向何坚不假顾可以一堤当之乃缕水之堤不然河繇淮入海运道实资之故于两岸筑堤不使其从旁溃溢始得遂其就下入海之性盖以顺为治非以人力胜水性故至今百五六十年永赖不变查清河之浅应照茶城例每遇黄河涨落时穵挑河潢导令淮水冲刷则虽遇涨而塞必遇落而通惟清江浦水势最弱出口处所适与黄水相值比因民船繇闸往来不闭遂至沙淤壅塞既有妨运道复贻患淮郡宜于黄水盛发时闭各闸惟鲜贡船只听令经繇探有带人沙淤随即爬捞毋使停滞若海口访自隆庆三年海啸后壅水倒灌低洼之地积潴难洩今前水固已消涸尤宜时加试测设有沙淤随即＜婠勶-釒＞浚毋得积塞有误大计至于筑堤黄河两岸止是缕水不得以拦截为名报闻○兵部覆奏太仆寺变卖马匹价有定数系节年通例今诏所开宽恤小民若必取盈原价非所以广德意合行太仆寺转行分管地方少卿将寄养州县老弱马匹逐一查明不必拘定原数止炤依时估变卖价银解部转发该寺贮库专备买马支用依拟行
○乙未升狭西副使王宫用为四川左参政广西右布政使万思谦为福建左布政使
○除翰林院庶吉士李学一为刑科给事中
○兵部右侍郎吴百朋自陈乞罢不允
○降狭西道监察御史胡峻德为直隶滁州判官户科左给事中张博为狭西郃阳县知县右给事中涂梦桂为直隶浚县县丞
○调原任湖广副使杜思为南宁府知府以先任被劾故也○户部奏太仓银库本年六月终实在各项银共二百五十二万五千六百一十六两金四百六十五两铜钱一千六百一十九万九千四百八文
○以福建都司掌印署都指挥佥事郭坚充参将分守南赣等处地方
○升大同蔚州卫署指挥佥事苏言守备宣府新开口堡地方山西振武卫百户李先春守备水泉营地方
○升福建军门标下游击呼良朋为参将分守本省南路地方改总兵标下坐营都司吴京补本省都司军政佥书其游击坐营原缺俱裁不补
○诏均派两直隶山东河南河夫于各州县不得偏累濒河地方
○丙申吏科都给事中雒遵等紏拾大僚言今日群臣中其不敬者有若户部尚书张守直其不孝者有若巡抚甘肃都御史杨锦其不简者有若南京礼部尚书秦鸣雷巡抚山西都御史杨彩又有若南京礼部右侍郎改国子监祭酒万浩其不修者有若太常寺少卿吕藿巡抚狭西都御史温如璋台臣刘良弼等＜婠勶-釒＞又益以南京工部尚书陈绍儒鸣雷留用藿调南京锦调外任浩绍儒致仕如彰彩闲住
○巡按直隶监察御史李栻条陈运务事宜议在漕运者六一曰运官宜重一曰运期宜蚤一曰运帮宜速一曰收受宜平一曰挂欠宜究一曰功罪宜核议在海运者三一曰非优叙其功无以为任事之劝一曰非酌定其数无以适通变之宜一曰非更制其舟无以尽转运之利＜婠勶-釒＞下该部
○勒锦衣卫佥书指挥佥事陈尧相南镇抚司佥书指挥使孟大臣指挥同知郭东州各闲住兵部因其自陈各覆其贪肆也
○广西巡抚郭应聘奏官兵斩获大屋等村贼首黄金鼎等五十八级各贼畏威向化獞老担堡残獞地方宁靖
○都察院请复巡视居庸山海二关御史诏报罢
○丁酉阁臣进  两宫尊号奏书仪注
○兵部覆两广西路添设巡海参将以浙江温处参将胡震调补琼崖专设参将以原任参将吴继方代补雷廉另设参将以为事官陈濠充补惠州专设参将以见任参将沈学思住劄海惠县潮州添设参将以原任参将李诚立改补各分守地方惠潮改设守备即以把总徐天麟改补肇庆府思平地方添设守备以南头把总赵一夔改补总兵标下添设标兵把总以名色总杨文通充补从提督殷正茂与给事中秦舜翰议也
○兵部覆嘉靖四十二年十二月蓟镇墙子岭等处获功阵亡官军韩宗义等二十员名各升授赎录有差
○兵部覆延绥巡抚郜光先题隆庆五年镇守总兵官雷龙等招回投虏男妇前后共四百五十名口又覆副总兵高天吉孙国臣各招降一百名以上均应重赏各赏银十两
○添注原任尚宝司少卿吴自峒
○升山东按察使李淑为广西右布政使调山西副使蔡国熙于狭西
○兵部奏上年宣大二镇凡招归正人口四千七百八十七名总兵马芳等升赏有差
○差中书舍人沈文为故大学士高仪造坟
○戊戌中元节遣武安侯郭大诚等祭各  陵及各  寝园  穆宗庄皇帝几筵大诚  长陵  景陵抚宁侯朱冈  献陵  裕陵泰宁侯陈良弼  茂陵  泰陵  康陵庆都伯杜继宗  永陵遣官祭  景皇帝陵及诸  陵寝园坟皆遍遣祭焉○礼部进上  两宫尊号仪注
○内官监掌印太监张诚请给敕提调  陵工辅臣张居正言管工太监敕已发行掌印官例原不领敕且无一事两敕之理封还诚本事遂寝
○吏部题建言罪废诸臣尚宝司司丞郑履淳户科左给事中李己吏科给事中石星工科给事中陈吾德俱复原职礼科左给事中陆凤仪云南道御史詹仰庇另议报可吏科雒遵等则首荐户部尚书刘体乾其致仕闲住者又有尚书马森郭乾谭大初刘采侍郎杨巍佥都御史海瑞少卿丘橓参政温纯等旨亦下部
○赠故大学士高仪太子太保吏部言仪学识渊醇性资端亮新迪内阁虽未抒捧日之忠久在南宫实茂著格天之烈三朝耆旧一代名臣○兵部奏甘肃抚臣廖逢节言套酋切尽黄台吉等欲从甘州往西海住牧宾兔歹成妻男盘据昌宁湖坚执欲从黄台吉去路行走总督戴才亦言套内诸虏陆续俱到镇番凉永境外住牧及抢掠番夷欲繇内地经行各乞行顺义王俺答禁谕为照前项虏情大率有二其一则虽无骚扰不宜经繇内地其一则虽未侵轶不当屯住近边且诸酋络绎西来虏势甚重虏情难测必湏严内外之防以寝彼窥伺之谋预战守之略以严我自治之策宜行才等督率各官严加堤处未过者谕令径繇边外毋中假道之奸已过者谕令远离边境以免启衅之渐备行宣大总督王崇古传谕俺答严令各酋遵守法度西行往来俱繇边外川底及嘉峪关外行走若果去海上止繇镇羌永昌三条沟过路不得经繇黑松凉永甘山等处内地各总督抚镇官亦务协心区处以靖边陲毋得自分彼此因循误事从之
○兵部覆延宁二镇等处地方获功官军李鸣凤等二十六员名各照例升赏
○复令饶州兵备道兼辖南昌府新建进贤县其南康府星子都昌九江府湖口各沿湖县分凡干军务贼情悉听调度整饬从抚臣徐栻请也
○刑部奏热审释放发落笞杖等罪犯人三百四十三名口
○己亥敕谕文武群臣曰盖闻理道之要在正人心劝阻之机先示所向朕以冲幼获嗣丕基夙夜兢兢若临渊谷所赖文武贤臣同心毕力弼予寡昧共底昇平乃自近岁以来士习浇漓官方刓缺钻窥隙窦巧为躐取之媒鼓煽朋俦公事挤排之术诋老成廉退为无用谓谗佞便捷为有才爱恶横生恩讎交错遂使朝廷威福之柄徒为人臣酬报之资四维几至于不张九德何繇而咸事朕初承大统深烛弊源亟欲大事芟除用以廓清氛浊但念临御兹始角□羊泽方覃铦锄或及于芝兰密网恐惊乎鸾凤是用去其太甚薄示戒惩余皆曲赐矜原与之更始书不云乎无偏无党王道荡荡无党无偏王道平平朕方嘉与臣民会归皇极之路尔诸臣亦宜痛湔宿垢共襄王道之成自今以后其尚精白乃心恪恭乃职毋怀私以罔上毋持禄以餋交毋依阿淟涊以随时毋噂沓翕訿以乱政任辅弼者当协恭和衷毋昵比于淫朋以塞公正之路典铨衡者当虗心鉴物毋任情于好恶以开邪枉之门有官守者或内或外各宜分猷念以济艰难有言责者公是公非各宜奋谠直以资听纳大臣当崇餋德望有正色立朝之风小臣当砥砺廉隅有退食自公之节庶几朝清政肃道泰时康用臻师师济济之休归于荡荡平平之域尔等亦皆垂功名于竹帛绵禄荫于子孙顾不美欤若或沉溺故常坚守涂辙以朝廷为必可背以法纪为必可干则我  祖宗宪典甚严朕不敢赦百尔有位宜悉朕怀钦哉故谕
○谕礼兵二部朕即位之初重念守边官军勤劳宜加赏赉礼部便会同兵部查辽东至甘肃沿边一带官军实数来看
○起在假通政使司右通政李世达仍以原官提督誊黄
○升河南右参政胡价为太常寺少卿提督四夷馆狭西佥事汪文辉为尚宝司卿
○升云南右参政秦钫为山东按察使湖广兴国州知州刘奋庸为山西副使提督学政
○以浙江总捕都司徐尚明铨注福建都司军政掌印管事以大同游击魏廷臣充右参将分守偏头关等处地方  辽东行太仆寺奏报本镇隆庆五年分官军骑操马数原额七万八千八十二匹见在五万六百八匹膘壮者四万四千一百五十匹瘦损者六千四百五十八匹倒死二万七千四百七十四匹已追补膘壮者六千七百九十七匹未追补者二万六百七十七匹膘壮者仍备战守瘦弱者督令餧餋倒失者严限追补报闻
○庚子  上诣  两宫进  尊号奏书  圣母皇后书曰子皇帝臣  谨奏仰惟  圣母皇后陛下  安贞应地  柔顺承天  明德克俪乎  先皇阴教允仪于六寝肆予小子夙荷  深恩属兹继统之初亟以尊  亲为重谨稽旧典祗荐  徽称将以今月二十六日恭率文武群臣奉  册宝上  尊号曰  仁圣皇太后伏愿  俯鉴微诚  俞登显号  得名得寿绵千秋万岁之遐龄  宜天宜人享四海九州之至餋臣不胜惓惓之至  圣母皇贵妃书曰子皇帝臣  谨奏伏惟  圣母皇贵妃殿下  体备柔嘉  性涵淑惠既  弼成乎阴教乃  浚发于震祥  诞育眇躬弘敷  慈训兹承大统实本庆源顾欲报  深恩曷以罄昊天之慕惟荣登  显号庶少伸爱日之诚谨据彝章博咨舆议将以今月二十七日恭率文武群臣奉  册宝上  尊号曰  慈圣皇太后伏愿  诞膺景贶  茂对昌辰  名偕宇宙而俱新维祺有淑  寿与冈陵而并固俾炽无疆臣不胜惓惓之至
○敕谕太子少保工部尚书朱衡等兹者营建  皇考穆宗庄皇帝山陵事体重大特命尔衡不妨部事总督工程往来阅视右侍郎熊汝达专在工所提督工程总督京营戎政彰武伯杨炳协理戎政兵部左侍郎王遴轮流前去提督军夫工匠人役掌锦衣卫事太保兼太子太傅左都督朱希孝不妨卫事往来督视管锦衣卫事署指挥同知杨俊卿专在工所监督工程尔等凡事与提督太监周宣等公同计议各宜殚忠竭虑悉心经理固不可因陋就简以天下而俭其亲亦不宜浪费糜财饰虗文而鲜实用务俾工作完美刻日报完用垂万世永久之图副朕慎重大事之意尔等其慎之慎之钦哉故谕
○是日并敕谕内官监太监周宣等提督工程
○升礼科左给事中乌昇兵科左给事中吴文佳俱为都给事中昇刑科文佳工科吏科右给事中陈三谟为吏科左给事中户科给事中冯时雨刘不息礼科给事中蔡汝贤王土□□俱为右给事中时雨户科不息礼科汝贤兵科土□□工科  升通政使司左参议李琦为右通政
○以浙江都司掌印李希周充参将分守温处地方以原任分守广西古田地方参将门崇文改补广东东路添设巡海参将
○总督蓟辽保定军务兵部右侍郎刘应节奏秋防分布兵马言蓟昌地方自镇边城至山海关延长二千一十七里分为一十四路臣应节驻密云巡抚杨兆驻遵化各往来督理诸路军务遇警各随营调度昌平镇三路边长四百六十里属总兵杨四畏镇守兵备佥事张廷弼整饬地方蓟州镇十一路边长一千五百五十七里俱属总兵戚继光镇守地方内石塘岭古北口曹家寨墙子岭四路边长六百五十四里属副总兵张臣协守兵备副使王一鹗整饬地方马兰谷松棚谷太平寨三路边长四百五十七里马兰一路属张臣协守松棚太平二路属副总兵史刚协守燕河营台头营石门寨山海关四路边长四百四十六里俱属史刚协守兵备副使孙应元整饬地方总兵副总兵各统领官军时加训练所镇地方有警即首先迎敌他镇有警亦听调策应其兵备官俱各驻适中地方监督料理又辽东地方与蓟镇相为唇齿遇有警急一体相机遣兵策应
○辛丑  成祖文皇帝忌辰遣定国公徐文璧祭  长陵  命总督仓场户部尚书王国光回部管事改南京兵部尚书王之诰为刑部尚书改南京礼部右侍郎汪镗为礼部右侍郎管国子监事起原任兵部右侍郎杨巍复为兵部右侍郎升南京都察院右都御史张潮为南京工部尚书
○升山西右布政使罗瑶为四川左布政使云南副使王应显为本省右参政调四川佥事刘之蒙于狭西○定福建饷额抚臣殷从俭言隆庆六年春汛分布各水陆官兵共一万三千三百八十九目名以岁饷计之陆兵除原代机兵者州县给工食外尚该支银一十万五千七百三十余两水寨官兵该支银三万七千九百余两又各汛期水陆兵行粮约用银二万余两又年例犒赏衣装并冲锋赏功优恤等费约用银五千余两修造船只及置造军器火药鼓旗等项约用银一万余两通计用银一十七万八千六百三十余两内发回客兵二千二百六十员名侯有缓急募补土兵计减去粮银二万八千余两及各将领坐把听用员役俱行量减尚该饷银一十五万六百余两前加派丁二米四年限已满况复百姓凋敝势难再徵见今惟有存留粮剩鱼课仓折弓兵料剩寺租□税等银共一十二万五千五百两乞仍照旧备饷外尚少二万五千一百余两查将赃罚凑支庶兵食有资地方攸赖部覆赃罚角□羊部济边不得议留姑将丁二米四银两照旧派徵务足一十五万六百之数为该岁常饷待地方宁靖后停免加派别项银两亦各角□羊部济边  上从之
○郧阳抚臣凌云翼奏荆州府江陵公安松滋枝江宜都石首监利等七县大水伤禾稼坏庐舍漂流人畜死者不可胜计请破格蠲恤从之
○升紫荆关参将张＜娡跣郑疚署都督佥事充神机营右副将以南京后军都督府佥书刘豸充五军营右副将以苏松参将黄应甲充副总兵镇守南直隶江南地方
○辽东抚臣张学颜奏报东夷王杲入犯言杲因索降人不与怀忿聚兵欲行寇掠又抚顺备御贾汝翼验放夷马责其抗违十数人各夷切齿忿恨杲遂约诸部落屡入为寇副总兵赵完故违学颜节制不发兵防堵委罪汝翼欲罢汝翼以媚夷心又言近奉明例极力招降若为送还遂其挟索塞生全之路启轻视之心又汝翼却夷人之土仪惩其违抗似能神威以抗强虏者若因此罢斥是进退边官尽出夷人之手又言杲与王台土蛮连和益密少俟秋冬必图大逞宜行宣谕令送还掠去人口准其入市通贡仍厚加抚赏如执迷不顺则闭关绝市调集重兵相机剽杀大概海西建州诸夷衣食皆易诸内地抚顺剿逆自足以服其心挫其势若惧塞贡路任其侵陵姑息日深厝火忽炽于时区处其难有百倍今日者部覆王杲每肆窃犯辽阳副总兵赵完统有重兵先时既未设备有警又复逗遛却委罪备御官以图逭责岂独有违节制实系失误军机但值秋防多事易将非宜合先行供职令杀贼赎愆俟防毕督抚酌奏以凭议处本部移文辽东镇抚官查照所议宣谕王台王杲诸夷示以恩威毋容姑息其抚顺开原等关再有窃犯亦许擒斩论功不以启衅论罪报闻
○差云南等道御史刘尧卿杨允中唐炼刘良弼往各省巡按尧卿浙江允中贵州炼广西良弼福建  壬寅复设直隶松江府青浦县治县本旧青龙镇嘉靖间知府朱润等以附镇地方旷远盗贼丛生钱粮积欠议割华亭海地建设青浦县未几华亭人以不得逃避钱粮纷言不便乡宦张给事中承宪者遂奏行裁革止设一通判驻劄本镇而前弊滋甚抚臣张佳胤采士民公论奏请复之
○赐故遂安伯陈鏸祭葬及谥
○勒令管理红盔将军忻城伯赵祖征后府佥书惠安伯张元善及成安伯郭应乾锦衣卫南镇抚司右都督黄时坤闲住部覆科道纠拾其不职也
○癸卯掌詹事府事吏部左侍郎兼翰林院侍读学士张四维遵例自陈诏照旧供职  改刑部右侍郎曹金为兵部右侍郎兼右佥都御史巡抚狭西起原任户部左侍郎赵孔照为兵部左侍郎兼右佥都御史巡抚山西
○升山西按察使董世彦为本省右布政使调原任江西副使林一新于云南山西佥事李文学于四川
○准狭西苑马寺卿郑一龙赴部调用一龙繇广西臬司升寺职行至清远江水泛涨偶遭覆舟之变遂致耽延狭西按臣参其久不赴任而广西巡按李纯朴勘一龙原无规避情繇故部拟从之
○调寺丞何以尚御史刘曰睿给事中周云等于外任
○勒山西副使冯谦闲住按臣俞一贯劾之部覆照不谨例○巡按直隶御史田子坚条上盐法四事一均派盐以平商愿一革照票以禁私贩一裁冗员以利盐商一禁盐徒以安地方部覆行之
○升直隶福山港把总张澡为浙江总捕都司以大同左卫城守备张奇充大同入卫游击
○巡抚保定等府右佥都御史宋纁陈秋防三事一免改角□羊以实旷伍紫荆等关与蓟镇均系畿辅重地若将清勾军丁一概改发蓟镇是割右臂之肉补左臂之缺乞将勾丁仍角□羊本镇补伍其腹里各处俱照新例遵行一重将权以便调度各将虽辖有地方然分布官军素非所统分庭抗礼矛盾特甚傥遇有警贻害匪轻乞将各都司守备听各副总兵及参将调度其中军千把总官员俱听各主将节制一＜嶅彩见＞并责以便督修各将所辖隘口已分工修筑但阅视届期专于筑修则疏于操练乘此外夷款塞之时宜亟为内户绸缪之计乞令各将督率军士锐意工程果有高坚可恃之工姑＜嶅彩见＞其武艺生疏之罪待工完后照常责备部覆如纁议惟修工操练间日举行或先其工程之急者其都司官与副总兵参将相见之礼巡抚官为斟酌遵行报可
○降原任广西总兵官俞大猷职二级戴罪管事大猷被论回籍听用寻转任福建按臣李纯朴劾其不候交代擅离信地兵部以用人之际姑薄惩之云
○甲辰差翰林院编修韩世能吏科左给事中陈三谟颁登极诏于朝鲜国随各赐织金罗衣各一袭宝钞一百
○调分守徐州参将尹凤分守苏松地方以统领保河民兵游击为事官王抚民分守紫荆关地方
○提督漕运总兵官保定侯梁继璠以病免
○五军营副将焦泽等自陈不职兵部覆焦泽等照旧供职艾梓革任闲住许昭训降调别用
○又五军都督府佥书并府军前卫掌卫及专管围子手红盔侯伯勋卫等官自陈不职部覆陈良弼等照旧供职朱冈革任闲住
○差兵科给事中匡铎监视  陵工
○乙巳大同巡抚刘应箕＜婠勶-釒＞请修增右卫威远二城从之
○广东琼州府万强二州夜大风雨空中有声海水暴涨合山水冲城郭坏官衙民舍漂溺及压死居民无筭
○丙午升四川右参政邹光祚为山西按察使光禄寺少卿吴学诗为山西副使起补原任湖广右参政温纯于河南
○少傅兼太子太傅吏部尚书杨博考一品十二年满部举马端肃公例为比诏加少师兼太子太师荫一子入监读书博辞  上曰卿德望勋劳无忝前哲升荫已有成命宜承恩眷博固辞不允
○总督仓场侍郎刘应节自陈乞罢不允○总督仓场侍郎刘应节自陈乞罢不允
○以保定右营坐营徐松充游击统领保河民兵大宁都司掌印韩荣充参将分守徐州等处大同天城守备为事官牛应诏守备左卫城地方江西都司佥书张廷杰铨注浙江都司掌印管事升泰州所千户王之屏把总福山港
○差户科给事中陈蕖巡视京营
○工部尚书朱衡奏  先帝陵寝系  肃皇帝为  睿祖造建玄宫之地内紫光焕发和气郁蒸门堂乾洁宛若暖室玄宫安妥则大襄有期  上悦命礼部议发引事宜
○丁未升通政使司右参议倪光荐为左通政改南京户部右侍郎毕锵为刑部右侍郎命户部左侍郎郭朝宾总督仓场升吏部左侍郎魏学曾为南京都察院右都御史起原任礼部左侍郎万士和以原官管南京礼部右侍郎事起原任户部尚书刘体乾为南京都察院右都御史起原任礼部左侍郎万士和以原官管南京礼部右侍郎事起原任户部尚书刘体乾为南京兵部尚书参赞机务
○准致仕户部尚书方纯孙方承嗣补其故父繇义荫送国子监读书
○复差御史张宪翔催儧粮运
○戊申四川副使黄九成致仕
○升长芦运使李键为四川右参政
○福建道御史马明谟等＜婠勶-釒＞举逸才尚书郭宗皋侍郎冀炼翁大立曹三旸副都御史何继柏佥都御史耿随卿张师载陈炌大理卿何＜嶅彩见＞寺丞耿定向孙丕扬御史刘存义吏部主事鲁邦彦参政舒化副使黄宪卿佥事纪大纲凡十六人
○敕令南京协同守备兼后军都督府掌印灵璧侯汤世隆提督漕运镇守淮安地方  署都督佥事胡宗舜管南京后军都督府佥书事  宣城伯卫国本管理红盔将军
○敕给事中匡铎御史杨家相巡视催儧  陵工
○己酉遣公朱希忠等以上  两宫尊号祭告  郊  庙  社稷及寅率百官上  仁圣皇太后尊号如礼部所具仪册文曰子皇帝臣  谨稽首再拜上言臣闻坤德安贞群生资其大造毋仪圣善万国仰其徽音必尊餋之极隆庶伦制之兼尽爰升  显号仰答  洪慈恭惟  圣母皇后陛下  淑懿渊纯  含弘光大惕忧勤于卷耳俨贞静于关睢自藩邸作嫔翊  先帝龙飞之运暨椒涂正位均后庭鱼贯之恩躬俭素以率人执谦光而御物惠风嘉鬯阴教穆宣培积庆祥庇及冲眇开震索于甲观深惟  保爱之周端蒙餋于春宫祗受  训言之迪迨  凭几有命嗣服云初惓兹难大之敷遗尤赖  仁慈之拥佑  隆天厚地诚荡荡以难名翼子诒孙将绳绳而未艾欲酬  恩于罔极宜介福于方来聿崇有赫之称式表无前之烈谨奉  册宝上  尊号曰  仁圣皇太后伏愿  诞膺景贶  茂对昌辰  如月之恒安享璇宫之乐  受天之祐式增瑶牒之辉臣  诚欢诚忭稽首顿首谨言
○敕加赉在京文武群臣及军民人等各给赐诰敕及银币绢布有差历事监生及办吏拟官免历办各有差
○总督尚书王崇古自陈乞罢不允
○兵部覆狭西巡按陈文焕查勘过隆庆四年宁延二镇小松山西红山等处捣巢获功阵亡伤故员役贺钊等五百二十六员名升赏录赎各有差
○以南京水军左卫署指挥使传昆守备安庆地方升湖广郧阳守备张居易为四川都司佥书山西岢岚守备王进贤为保定右营坐营怀安卫署所镇抚陈国策守备大同天成地方
○庚戌率百官上  慈圣皇太后尊号如前仪册文曰子皇帝臣
谨稽首再拜上言臣闻书纪虞嫔翼重华而协帝诗歌文毋基新命以造周匪资圣善之猷曷启昌隆之祚故孝先立爱而礼谨称名宜崇贵贵之上仪庸播明明之令闻恭惟  圣母皇贵妃殿下  贞纯温惠  共靖端庄婺女降灵诞芬华于甲族星娥毓粹奉景耀于辰枢鸡鸣崇儆戒之规鹊巢禀肃雝之度事  一人而匪懈协赞乾行式九御以无非弼成坤教饬躬惟俭扬絺绤之素风逮下以仁溥衾禂之渥泽是以燕禖应祝麟趾发祥诞育眇躬获承遗绪提携顾复丕殚鞠子之劳辟咡诏言备示作君之则  徽音有淑  盛烈难名洎兹嗣服之初宜极推崇之典肆循彝宪祗荐  鸿称正御璇宫表刑国刑家之范升华玉辂酬生我成我之恩谨奉  册宝上  尊号曰  慈圣皇太后伏愿  昭受贞符  缉熙纯嘏  介兹景福永歌燕喜之章  教以义方共俾龟图之固臣  诚欢诚忭稽首顿首谨言
○进封宁安长公主为宁安大长公主
○升吏部右侍郎刘光济为左侍郎改礼部右侍郎诸大绶为吏部右侍郎升户部右侍郎陈瓒为左侍郎改南京兵部右侍郎传熙为户部右侍郎栗升户部郎中袁三接为光禄寺少卿  调原任兵部右侍郎栗永禄为南京户部右侍郎提督粮储
○升浙江台州府知府张廷臣为长芦运使
○兵部覆巡按御史苏民望题军黄十议一议户籍一议互编一议开收一议总撤一议责成一议查驳一议工费一议追偿一议修架一议稽查其说最详清查彻底既可得军以充今日之营伍而收藏得法又可存籍以禆后日之清勾俱如议通行直隶各省巡按清军御史下所属一体遵行
○吏部覆巡抚宣府右佥都御史吴兑自陈照旧供职从之
○辛亥诏曰朕以寡昧祗奉  宗祧永惟尽伦尽制之君皆有尊亲餋亲之典盖礼缘分定而孝因心推彝宪具存朕曷敢后恭惟我  圣母皇后体备坤仪翼宣化理敷遗后嗣启佑弘多我  圣母皇贵妃穆修壸教克嗣徽音诞育眇躬恩勤备至肆予小子获嗣丕基惟  皇考之光命是承亦惟  圣母之训育是赖崇功报德寔切朕怀宜各极于尊称以永绥乎至餋是用博咨群议祗率旧章以本年七月二十七日谨奉  册宝上  圣母皇后尊号曰  仁圣皇太后  圣母皇贵妃尊号曰  慈圣皇太后大礼肇举洪恩诞敷所有＜嶅彩见＞恤事宜条列于后一亲王生母封为继妃郡王生母封为次妃旧例止于请敕知会不给诰命今自隆庆六年七月以前凡亲郡王生母已受封者俱准特给诰命又亲王庶子受封后其生母例封夫人将军中尉受封后其生母例封淑恭宜安人者果年踰七十其子孝行著闻亦许奏勘无碍特给诰命后皆不为例一亲郡王之子有年幼未及请封其奉敕管理府事者果能保护尽心翊赞有道迄王受封不失令名许本王及抚按官奏闻降敕旌奖一宗室有名位者年七十以上各赐米十石绢十疋凡一应礼仪或衰病不能自行许其子代行以示优老之意其为庶人者量给三分之一一两京文职官员未及三年考满者俱与应得诰敕如品同而职衔不同照见任改给署职者与实授有愿移封者听若先已移封今给与本等诰敕一文官五品以上以礼致仕者各进本品阶一级其二品以上大臣年及八十者有司备彩帛羊酒问劳九十以上者具奏遣使存问一各王府官有年老愿致仕者进散官一阶其历俸三年以上父母见存该授封者给与应得诰命不为例一在京在外官员有以父母老疾愿告终餋者例候亲终起用但其中或有亲疾已平贫湏禄餋子年方壮才堪世用者并近年餋病给假违限例该罢职不叙及曾经论列致仕闲住等项原不系考察黜退人数事久论定年力可用者该抚按官具以名闻吏部再加查实具奏定夺地方官不许因而受贿市恩冒滥举荐违者以赃论一军职官员为事立功已满准收全俸如立功未满赦回复职者仍照旧例减支扣筭限满方准全支立功未满病故者子孙袭替免其减俸一军职先年为事降调两广等处烟瘴卫所病故不分已未到卫子孙为因路远不能赴所调卫分起文承袭许令原卫起送承袭带俸差操一大汉将军侍卫二年半以上者给与冠带又历四年半以上者授试百户其将军年及五十岁侍卫二十年以上者不拘在役退闲俱与冠带荣身一守备备御提调操守把总等官中间有统军不多止因虏繇所管地方侵犯因而扑杀人畜即问拟守备不设充军实属亏枉诏书到日许于原卫所或配所各该抚按衙门声诉查其原犯缘繇所领军多寡与虏贼是否相当酌拟罪之轻重限一月内类奏定夺一各边将领平昔谋勇出众累立战功偶因失事及诖误革职闲住立功充军等项年力未衰犹堪任使者诏书到日抚按官查访的实＜婠勶-釒＞名奏闻兵部酌量起用一天下儒学生员有因亲老无人侍餋愿告侍亲者听亲终仍许复学其在学累举不第年五十以上者许告衣巾终身有德行著闻者给与冠带荣身一军民有年七十以上者许一丁侍餋免其杂泛差役八十以上者仍给与绢一疋绵一斤米一石肉十斤若有德行著闻为乡里所敬服者给与冠带荣身九十以上倍八十之赐其瘝寡孤独及笃废残疾者照例存恤毋令失所一山林隐逸之士如有怀才抱德卓然可为时用及武略出众胆力过人可备将帅之选者该抚按官具实奏闻该部再加核勘酌量录用一天下祀典神祗有司务在诚敬奉祀坛庙损坏即宜修理各处帝王坟墓禁民采樵以昭尊崇之典一革除间被罪诸臣忠于所事甘蹈刑戮有死无二皆我  太祖高皇帝所储餋忠臣义士我  成祖文皇帝当时亦有练子宁若在朕犹当用之之语是诸臣罪虽不赦心实可原朕今仰遵我  圣祖遗意褒表忠魂激励臣节诏书到日各地方有司官查诸臣生长乡邑或特为建祠或即附本处名贤忠节祠岁时以礼致祭其坟墓苗裔傥有存者厚加恤录一孝顺节义乃风化所关近年有司官皆视为末务往往有穷乡僻邑终身湮没无闻者而富势有力之家小有一行即为之文饰张大其事或其子孙贵显自为陈乞甚有奸伪生徒积年猾棍装捏行实希图规避者皆略不体勘辄与具奏使虚伪者反见表异而独行者壅于上闻殊非朝廷彰善阐幽之意今后各地方有孝子顺孙义夫节妇查系贫难孤苦之人有司官亟与核实奏闻旌表不许诡窃虚滥致乱名实亦不许子孙居官自行陈乞其已经旌表年及六十者孝子给与冠带荣身节妇给赐绢布米肉一总小旗并枪年及三十岁十年外不到部例该革充军役但地方远近不等难以概革今后量照武职官袭替事例南北直隶湖广狭西河南山东山西辽东俱限十二年之内江西浙江广东广西福建四川云南贵州俱限十五年之内免其查革此外再有耽延不行告并者方行革充军役一在京营卫并在外卫所官军近因灾伤做工及管军官科害因而在逃者限两月以里在京赴兵部在外赴本卫所首告照旧食粮差操免其问罪一各处有司起角□羊逃军军丁及充军人犯赴卫违限一年之上角□羊人例发附近军及军丁该发边卫及极边卫分充军者悉皆宥免角□羊人发回原籍当差逃军军丁仍发原卫著伍一各边卫所官军折俸月粮有经年累月不得关支者抚按官速为处给以苏困苦如州县官将应徵军粮拖欠不行上紧完角□羊及司府管粮官不行催督者许抚按查照完欠分数从重参究一中都留守司河南山东都司京操班军隆庆六年七月以前拖欠罚班银两以十分为率量免五分以苏军困查有已收在官及侵欺者仍作速追完起角□羊其应角□羊五分兵部行文各该抚按官分作二次限二年催督角□羊完以济工用如再拖延查参究治一刑狱民之司命近来问刑衙门多不谙律例轻视人命罗织成狱及奏当上请止具略节招繇观其所犯死有余辜原其初情或不如此议拟一定辩雪者十之一二枉死者十之五六至于在外有司衙门尤喜词讼繁多便于科罚肥己或一事而干连十数人或轻罪而淹禁一两月使之旷废本业甚有连累至死者无辜彻天致伤和气朕甚悯之今后内外问刑官平时务将律令讲究精熟罪无轻重俱要虚心详审问拟务从平恕不许法外深求亦不许听从上司指使故意出入人罪缉事衙门不许妄拏平人逼拷成招图冒功赏有司官不许滥受词讼任意科罚笞杖轻罪即时发落不许淹禁踰时及多攀干证贻累无辜违者在内听部院该科在外听抚按官参奏重治一犯罪存留餋亲备载名例律近来此律不行殊失朝廷优老至意诏书到日凡军民罪囚有祖父母父母年八十以上老疾应侍家无以次人丁者犯该死罪非极恶重情常赦所不原若误杀戏杀诬告人累死随行亲属等项及充军并口外为民开具所犯罪名奏闻取自上裁其徒流无力赎罪应该发配者止杖一百余罪收赎俱听存留餋亲务湏勘结明的有纳贿扶同朦胧奏请及任情施行者以故出论一应该偿命罪囚遇蒙赦宥俱照大明令追银二十两给付死者家属如果十分贫难者量追一半备载问刑条例近年有司亦不举行使若主含冤凶人幸免诏书到日凡军民人等犯该人命有遇恩赦及矜疑饶死者俱照条例施行一内外各衙门见监人犯以赃入罪者还官给主应追赃数原未受有真赃止是计费折筭各主通并坐罪不系侵冒在官钱粮亦非强窃抢夺事情重大者即百两以上监禁年久节查家产尽绝难以追并者开具所犯及原拟罪名奏请定夺一各处角□羊纳钱粮到京内外管收人员掯索使用多于原额以致上纳挂欠及在京势豪在外积棍包揽诓扁□马久之延挨侵费重复徵角□羊贻害小民苦累正户今后该部申明禁约许被害之人指实奏告及有各布政使司等衙门积年吏书通同奸猾巨棍将角□羊京钱粮已行领角□羊任意侵费遂致乾没有十余年人文俱不到部者以国家常赋餋此奸徒深可痛恨诏到各抚按官务要著实清查严行追并并先年该部参提侵欺钱粮人犯限一月以里严拏正身角□羊京问理若该司官不能自行查报巡按官不行著实稽察者俱以罢软论一丈地均粮本为良法但中间肥瘠不同等则各异概派则田赋不均铢称寸度则奸徒遂得以上下其手各有司不能沿丘履亩逐一查勘其势必委之粮里吏书贿赂交通遂致那移等则增减分数作弊多端且民间版籍已定一旦纷更田未及均民先被扰官司终年造册里甲日费供给徒为文具以博虚名户部通行各抚按官除民间田地已经丈明百姓乐从者悉照原额纳粮当差如有别弊即为究治改正再不许妄行丈量自立新法扰民违者以变乱成法论一大江南北国赋所出全资水利各处设有水利佥事各府县又有水利通判县丞等官近来往往视为末务上下因循一遇水荒即奏乞蠲免赈济引天灾以逃责岂为民父母之道今后各该抚按督令专管水利司道官往来巡历著落有司官将该管地方水利著实讲求议处何处当＜婠勶-釒＞通其源何处当挑浚其流坝堰圩岸在在增修使蓄洩有备旱涝无伤合用夫役取诸得利之家毋令骚扰若工程浩大抚按官查将先年导河夫役用剩贮库及该府州县洲地鱼课奏留修理堤垸等银两酌量动支有司官有仍前旷职误事及地方土豪势要之家阻挠壅塞专利病民者抚按官参拏处治一顺天河间三府系畿辅重地工部额派苇课节年拖欠之数自隆庆六年以前已徵在官者照数起角□羊未徵者悉皆蠲免以后照常徵角□羊一漕渠为国家咽喉之地近年黄河变迁濒河居民十分困苦即今河流虽安民力已竭隆庆六年应徵桩草炭麻银两俱与蠲免以示优恤其傜编各夫代役工食原有定额近来有司务为节省虗名克减过多诏书到日河道衙门查议量加具奏定夺一工部库贮铅铁近且足用浙江福建课铁及河南福建收买铅铁俱各蠲免隆庆六年一年内扣留收买铅铁料银仍令该省角□羊部贮库以后照旧徵买起角□羊一天下司府州县税课抽分衙门俱有定额近年以来凡桥梁道路关津有利处所私自添设无名抽取数多甚为民害诏书到日巡按御史及按察司分巡官通行查革有司严加禁约不许坐视故纵一仪□高邮淮安徐邳昭阳南旺马踏等一带湖地节经行查未见所司回报诏到河道衙门作速查实于内果系沙水占塞准与开豁其实在有收者照旧追徵以备修河之需一锦衣卫宣官马匹走差疲苦每遇倒死比营操事例责限买补年终又验印比较累苦愈深今后除倒死买补外年终止照旧例类造清册连马赴寺点验免给勘合比较烦苛以苏困苦于戏福隆名寿鸿庥祗迓于三灵爱始家邦孝治永光于四海播告中外咸使闻知
○直隶大名广平顺德三府天鼓鸣声甚震
○山东巡按朱文科问过收粮官试百户江镇原任千户刘澍百户山美何尚贤千户郭相指挥楚柄千户杨武烈各斩百户彭继祖刘文才原任掌印指挥今升游击郝重光掌印指挥张绳嗣陈彦辉俱绞各杂犯准徒五年千户郭相减等徙一年遵例定发边卫各立功刘澍先已问永远充军江镇与已故百户马得川亦各先犯永远充军例候终身之后许将次房无碍子孙降袭部覆从之
○壬子敕谕加恩外戚固安伯陈景行岁加禄米一百石都督同知李伟武清伯给应得诰命景行伟各二子升授有差是日辅臣居正拟以请及午即敕吏兵二部如敕奉行
○南京湖广道御史陈堂奏方今国家所最忌者北虏顷者总督王崇古题称俺答请乞四事已该会议区处特蒙俞允且令崇古严谕俺答以后不许年复一年辄肆请求以负效忠之名成启衅之渐庙谟卓有成筭夫复何言顾臣私忧过计惟名与器不可假人今既有其名而复使得其器是虏求全于我也四十六枝酋长皆受天朝爵赏设欲尽得印信何以应之往年互市议起套虏诸夷望风效尤虽以总督三边戴才等各议难之而卒不可已此在今日尤不可不豫防也不与贡使入京而差官宴赏不与铁锅而代以铜不惜抚赏而借减哨并原给工费赏以银两及节余客饷以为名此皆一切不得已委曲迁就以通其权庙堂计亦良苦毋论今日即往岁互市之初巡抚孟重之说曰准贡虽后事可虞不准其贡灾必当立至审时度势不得不从边臣之情大略可见即王崇古亦谓外示羁縻内修战守初非恃此以为安攘长计也自封贡互市以至于今已及年余崇古所谓内修此其时矣宣大等镇原议充实城堡开垦屯田修筑边墙训练兵马一应战守事务果否加意整饬夫善战者制人而不制于人今以四事观之皆非我制彼之术也今日请封爵明日请印信今日请互市明日请铁锅今日请进贡明日请入京今日请宴劳明日请抚赏臣揣崇古于虏亦无可柰何不过为乞朝廷姑息之恩以求免罪谴而已今事已无容议惟是防微杜渐为善后之策则莫如隆庆五年七月内辅臣所题称趁此暇时将边事大破常套著实整顿赐敕责成特差阅视分别功罪及查尚书杨博题覆亦欲将辅臣所议积钱粮修险隘练兵马整器械开屯田理盐法收胡马散逆党等八事通行宣大七镇随宜修举十月以后分遣大臣阅实具奏果著成绩即照擒斩升赏如仍踵习故套即照失机重拟仍各赐敕书一道便宜举行果有改弦易辙奏请定夺臣有以仰见庙谟胜筭不过以封贡互市为一时权宜而以为久安长治之计则不在彼而在此也然臣闻之时难得而易失也故孟子曰国家间暇及是时明其政刑臣愚以为分遣阅视固不必待十月如前所云也及今七月以后正各边防秋之日且虏情变诈无常已露于四事之请求况  皇上嗣登大宝正人心观听之时尤可乘时一振其耳目惟蚤一日申饬则各边蚤一日警惕庶事势不至陵夷将来有所豫待或可杜边患于未萌也部覆如议
○以安乡伯张鋐为前军都督府佥书升湖广辰州卫千户张万年为郧阳守备以狭西都司佥书张守成铨注大宁都司掌印以昌平游击赵应时充右参将分守龙固二关  癸丑起原任吏部主事鲁邦彦为光禄寺寺丞
○升云南金沧守备袁位管江西都司佥书事
○调尚宝司卿成钟音为两淮运司副使○吴淞千户庄重奏请修复义塾
○南京湖广道御史陈堂条奏处置广寇机宜四事一议抚剿臣惟抚之不可为剿犹剿之不可为抚以抚为剿自有寇乱以来官以啖贼而贼即以此啖官往者潮贼林道乾朱良宝等岂不号曰招来然各盘据山谷聚众数千人据膏腴之田以自固至今无可柰何近日琼州贼首李茂又欲援以为例有司未之许遂攻陷文昌乐会等县以为要挟之计及倭寇内侵掠财帛子女而阻于无船以归乃以败舟易彼数千金因乘间追获之藉口有功于我求赎前罪此盖利其所有而幸获以啖我也此而抚之恐群盗生心效尤者众矣昔裴度有言淮西腹心之疾不得不除且业已讨之两河藩镇跋扈者将视此为高下不可中止臣愚以为李茂亦广东群盗所视以为高下者也今宜敕兵部谕令督抚诸臣示以意向如林道乾等使晓然知朝廷旷荡之恩各安其生母怀疑贰渐加约束复角□羊散其党还故籍示以大信使享生民之乐至如李茂则声其罪恶俾诸将晓然知其罪在不赦奋击以收成功如此则抚可为恩剿可为威群盗庶几格心议者乃为兵寡财匮李茂亦不得不抚窃谓不然方唐讨淮西四年不克亦欲罢兵宪宗独曰吾用度一人足破二贼卒成大功今督臣殷正茂才望可倚重  皇上以任度者任正茂则正茂必能以度之讨淮西者自任贼不足平矣一议赏罚所以震人心而立国威也不在必重而在必行功不必赏则有功者觖望而疑罪不必罚则为恶者轻法而怙往年柘林叛兵及贼首曾一本各操舟数十艘直簿会城官兵莫敢谁何有司者悬令示赏格间有褁粮自奋斩首数十百级乃忍弗能予又从而计其所获盗贼括入公帑今日验功明日领赏逡巡数月十不偿一如此而欲人心奋勇争劝得乎上下相沿种种如是遂使将士角□羊体不可收拾此殷鉴也至于将帅观望贼势餋寇殃民未有显罚且获美官自偏禆而下诚见主将之如是也皆为向敌则有不虞之忧纵贼则有自全之乐谁复肯用命者即如李茂众不过数百人参将晏秋元拥数千之兵不敢动尚以持重自文其逗遛不进之罪犹谓国有法乎今宜敕下兵部查年来被劾诸将分别议处仍严责成以歼贼自效一或纵佚蔓延他郡依律处治仍谕督臣转行所司凡有能自防御及乘机斩获者务从信赏一切所获听令自有或李茂党中有能擒茂来降者亦与破格赏赉余党各给牛种复其故业如此则三军之耳目一新海滨之人心益励而盗贼可平矣一议兵将臣惟兵不识将将不知兵自昔论战者尝病之矣广自用兵以来一切土著之兵不练而远募浙兵糜费以坐困地方募者利其侵克冒破为自润之计及于败没战者亦利其尺籍之无稽不能上闻而得以掩其覆军谋国之罪初非浙兵果足赖也乃浙兵所过地方其害反甚于贼贼之害止乡郊兵之害及城市贼犹畏官兵兵则恃官府而更无所畏拒之则触法激之则啸聚议者亦尝咎浙兵之不宜用乃曰土兵不肯拒贼故召募又曰广东之民好乱夫不咎己不能己乱而咎民之好乱亦左矣昔裴度之牙兵非即淮蔡之戍卒乎特患不得其心所以不得其力耳至于将固难得而择将之道亦未易尽何者缙绅各有治绩随时可以考见若将非尝试之器何繇而得真材识其面者见其赭颜美髯则曰是将材也闻其名者见其书札公移能为文辞亦曰是将材也是果何取于将哉故莫难用者将莫难知者将材也臣愚以为广东原不乏兵往浙被倭尝调广兵以取胜岂强于客而反弱于主且广州各县则有打手刀手惠潮则有各处壮快海夫琼州则有黎兵皆强悍足任驱使今地方残敞民益亡赖增一土兵是亦减一土贼也若夫择将亦各有长议者以为今东南名将莫如戚继光今移镇蓟辽西北非其所习无以自见谓宜暂借镇广东仍行东南各省巡按专以急缺将材著实访试务得智勇兼人者各举一二人以闻兵部咨送两广随宜调遣而兵则留心土著以调度客兵之粮饷给土兵孰多以召募客兵之岁月练土兵孰便此所当虚心酌议也一议功罪臣惟功者人情之所夸喜而罪其所深避也惟在深避则贼将至有司每壅蔽不以闻惟所夸喜则贼将灭主将每诈冒不核实此广东地方之祸日寻于无己也夫贼至于攻城掠邑杀虏人民驱逐长吏其为祸岂朝夕之故遂至陷失哉有司者蚤不能抚循继不能角□羊散因仍苟且为传舍之计故不至于大败极露不得上闻及以闻犹冀委曲回互苟免祸谪上下相蒙乡不得以闻于县县不敢以闻于郡至于道所闻于郡邑十不得六矣抚按所闻于道又十不得四矣其能达于庙廊之上者仅一二耳萌孽不伐将缺斧柯爝大不灭燎原若何其势然也及其事不可已然后伏天威请天讨犹恐异日功之不大而名不著也先张大贼之名以一为十以百为千擒获不能尽余党遂逸则妄杀平民以充级露布报捷以邀赏无何而余孽复作日积月长则又另称名目为明年巡抚之事矣此皆十年以前流祸之渐以至于今不可收拾譬之久病痈疽不大忍痛割洗涤其腐烂则药石不可施而气血不畅今宜敕部转行督抚大臣趁今大赦诏颁严行各官毋更讳疾以自遗患其盗贼迹未甚章著昔尝隐忍未及闻者即明白许其从善复还故业毋轻弃其民守巡官设法示信使愚民不疑不负朝廷德意如再掩护致日久败露虽经去任亦重参处其提督抚臣仍督责将佐空巢捣穴毋使漏网致遗他日祸患然后论功叙次升赏如此则庶几壅蔽不行诈冒不作而贼可平矣兵部覆请  上是之○山西总兵官郭琥奏今年上半年官军舍余数目原额六万三千三百一十八员名实在四万八千七百八十一员名马队三万二千九百九十八步队一万五千七百八十三事故未补等项共一万一千七百四十九员名  减释浙江山东矜疑重刑凡一十六人

[book_title]明神宗显皇帝实录卷之四
隆庆六年八月甲寅朔赠故遂安伯陈鏸太保  乐陵王观燔薨讣至  上辍朝一日赐祭一坛谥曰恭僖
○巡抚顺天右佥都御史杨兆巡抚保定右佥都御史宋纁各自陈乞罢
○敕取户部银三十万两兵部马价银三十万两工部银二十万两并内库一百万两给赏内外官军如隆庆元年例  差给事中四员往各边会同总督抚按赏主客边军自辽东至甘肃凡六十六万四千三百一十九人银各二两
○兵部覆狭西巡按勘过隆庆二年正月内甘肃古浪石门河等处官军御虏功罪拟镇夷操守汪深守备不设及先任协守甘州左副总兵汪廷佐红城子守备郑经凉州庄浪游击陈恺把总吴珊周成部下俱有损伤但查吴珊周成有身亲斩获功例应升级余功赎罪其余俟核实另议得旨汪深依议发遣汪廷佐等下巡按御史逮问
○乙卯总理河道兵部右侍郎万恭巡抚辽东右副都御史张学颜各自陈乞罢不允
○兵部奏准蓟辽总督报称土蛮等夷约分道侵犯请行各镇比常备万分戒严如犯辽左蓟镇酌量调发出关应援如有窥犯蓟镇消息其各镇应援蓟镇将领不待调遣星驰入援  上是之
○以京城巡捕把总李学诗为狭西都司佥书升澜沧卫指挥同知李腾霄守备云南金沧地方黄花镇守备李世臣为昌平等处游击
○南京守备怀宁侯孙世忠奏报本年上半年官军数目马步官旗军士舍余并安插夷人原额九万五百三十七员名实在并拨补过三万二百八员名事故六万二十九员名
○封锦衣卫都督同知李伟为武清伯岁禄千石　○改封廉慎夫人徐氏为佑圣夫人给诰服升其侄锦衣卫正千户徐鸿为指挥佥事以徐氏有侍  圣母劳也封乳母金氏戴圣夫人给冠服升其夫锦衣卫正千户王鉴为指挥佥事封宫人李氏彭氏郝氏王氏侯氏韦氏为恭侍勤侍敬侍诚侍肃侍慎侍俱夫人并给诰服
○丙辰以复海运功升巡抚都御史梁梦龙王宗沐各俸一级赏银三十两纻丝二表里参政潘允瑞升一级赏银十两把总运官亦特加升赏以示鼓舞时海运船抵湾才六号直隶巡按李栻上＜婠勶-釒＞盛推诸臣经始之劳辅臣赞决之力且引给事中孙博原题分别优叙之＜婠勶-釒＞以请户部覆行焉
○赏南京内守备凤阳  天寿山守备南京外守备并操江勋臣南京兵部尚书操江都御史漕运各处总督提督巡抚各兵备官各处总副参游守备操守等官表里钞锭有差其兵备官以上并给诰命
○丁巳加恩内阁首辅张居正加左柱国进中极殿大学士荫一子尚宝司司丞次辅吕调阳加太子少保进武英殿大学士余官俱如故给与新衔诰命先日吏部推居正弼亮三朝功援故大学士刘徤例以请故恩特隆东宫讲读等官马自强陶大临俱升礼部右侍郎余有丁陈经邦何雒文沈鲤张秩沉渊许国等及正字马继文徐继申各升一级
○核南直隶浙江钱粮未完分数降太仓知州冯孜青田知县李日宣等俸级有差仍限督催完日方许开支复官
○遣大学士吕调阳祭先师孔子
○以  孝懿皇后祔葬  昭陵预开金山土□隧道遣驸马都尉许从诚行祭告礼○命左军都督府掌印豊润伯曹文炳协同守备南京兼掌管南京后军都督府事武安侯郑昆府军前卫掌印管事
○戊午  上祭  太社  太稷
○遣英国公张溶祭  夜明于  夕月坛
○己未  上御宣治门视事
○大学士张居正吕调阳各＜婠勶-釒＞辞恩命优诏不允
○升狭西左参议李江为四川副使
○广西道御史胡涍劾大理寺卿陈一松陪祀文庙从门内乘舆诏夺一松俸半年
○以  大行皇帝梓宫将入  山陵命驸马都尉许从诚成国公朱希忠彰武伯杨炳护丧仍赐之敕
○贵州道御史张道奏查刷过光禄寺七月分实用各项品物除本色外该银一万二千七百九十五两有奇
○荫司礼监太监冯保郑真等各弟侄一人为锦衣卫正千户曹宪王臻各侄一人副千户孙秀等各弟侄一人百户陶奉等各弟侄一人所镇抚刘安等弟侄一人冠带总旗以  东宫侍卫劳也
○三边总督戴才奏本年延绥互市虏贡留边马一百七十六匹官市易马一千五百余匹□余易马骡一千八百余匹宁夏官市易马牛一千五百余匹□余易马六百余匹＜婠勶-釒＞下兵部
○庚申辽东抚臣张学颜奏报虏骑入犯副总兵赵完等追堵斩首一十八级
○命镇远侯顾寰掌左军都督府印务
○分守庄浪参将李世威以病回卫调平虏参将裴尚质分守其地升兴州右屯卫副千户刘确论守备黄花镇
○赐锦衣卫掌卫事左都督朱希孝岁禄三十六石指挥使余荫升都指挥佥事署指挥同知杨俊卿升署指挥使及官旗较吏舍人等六百六员名升赏各有差以  东宫侍卫劳也
○降广西总兵官右都督俞大猷为都督佥事以广西巡按李纯朴参也
○辛酉  孝康敬皇后忌辰遣清平伯吴家彦祭  泰陵
○大学士张居正等题自古帝王虽具神圣之资尤以务学为急我  祖宗列圣加意典学经筵日讲具有成宪  皇上睿哲天成英明神授动容出辞无一不中礼节用人行政无一不当人心诚不世出之  主若再加学问之功讲求义理开广聪明则太平之业可计日而待今一应大典礼俱已次第修举宜乘此清秋将讲读令典亟赐举行请照弘治十八年例于八月中旬先行日讲其经筵会讲少俟明春  上从之
○巡抚山东都御史传希挚自陈乞罢不允
○降右通政韩揖为狭西右参议○赠故德平伯李铭太子太保
○太常寺以  万寿圣节请遣官遍祭诸秩祀神明如常仪报可
○升礼仪房管事锦衣卫正千户黄伦等各一级仍旧管事
○壬戌大学士张居正再＜婠勶-釒＞辞恩命略曰臣惟朝廷慎重名器必自贵近始所以昭大公也人臣虽竭力效劳不敢言功所以昭大分也往者  皇上毓德春宫臣备员提调乃其常职何功之有及  皇上应期抚运光膺大宝臣受顾托之重凡大礼大政皆遵率  祖宗遗典祗奉  皇上英断臣不过鞠躬仰成于下又何功之有乃殊荣异数叠至荐临臣朝夕省循诚不自宁臣闻赏僣则滥及匪人知足乃免于辱殆臣所以局蹐屡控者非以辞荣乃以避咎也  上复优诏不允
○江西抚按请岁留九江府协济安庆粮米一万石济本卫目前军饷五年后仍照旧派角□羊安庆下户部行应天抚按议处具奏
○太常寺＜婠勶-釒＞请  万寿圣节是日供养遣官行礼  长陵  景陵恭顺侯吴继爵  永陵成安伯郭应乾  献陵  裕陵武安侯郑昆  茂陵  泰陵  康陵定西侯蒋佑  孝懿庄皇后园陵成山伯王应龙
○礼部奏大丧事宜凡二十八款先后俱行如仪祭告  南郊遣公张溶  北郊遣公徐文璧  太庙并朝  祖遣驸马许从诚  社稷遣侯蒋佑  后土遣伯谭国佐  天寿山遣公朱希忠  陵遣侯郭大诚伯杜继爵陈景行李伟题  主遣大学士张居正
○命兴安伯徐梦晹中军都督府佥书管事武平伯陈大策后军都督府佥书管事　○癸亥  孝慈高皇后忌辰祭于  奉先殿
○初更定朝讲期大学士张居正等题讲学勤政固明王致治之规保护  圣躬尤臣子爱君之悃  皇上日每视朝朝后又讲似于  圣体太劳恐非节宣之道若论有益于身心有禆于治道则视朝不如勤学尤为务实也臣等欲乞  皇上以三六九日视朝其余日俱御文华殿讲读非大寒大暑不辍凡视朝之日即免讲讲读之日即免朝庶  圣体不致太劳  圣德亦为有益  上乃敕谕礼部朕方在谅闇哀慕深切日临朝政心实未安今后除大礼节并朔望升殿及遇有大事不时宣召大臣咨问其常朝外每月定以三六九日御门听政余日俱免朝参只御文华殿讲读一应谢恩见辞人员遇免朝之日止于午门外行礼毕即各供职事不必候补大祥之后仍照旧行○命纪录参政刘继文等督催漕运之功
○镇守云南黔国公沐昌祚奏进驯象十只
○甲子以  皇考穆宗庄皇帝  祔庙有期敕礼部议当祧  庙室具仪以闻于是礼科都给事中陆树德言今之庙祀所当议者有二夫祔所以正庙祀之始而祧所以正庙享之终自来祧庙之说有以功德言者有以世次言者以今  列祖之功德何敢轻议若以世次  宪宗升祔祧  懿祖  孝宗升祔祧  熙祖皆八世今  宣宗于  穆宗为五世欲奉祧以正其终是固不可不议也  世宗肃皇帝大孝尊亲屡勤庙祀尝特建  世庙以奉  睿宗至嘉靖二十四年始祧于  太庙夫祀以  世庙则世世不迁之祖也是又不可不议也夫礼以顺人为至孝以安祖为大如祧  宣宗以藏主则不得与时祫如奉  睿宗于世室则不失为常尊二者固判然矣且昔年  世庙殿柱产芝议者咸谓神贶所临不为无意倘能推其意奉以  世庙不惟遂  世宗尊亲之初心且因此而  宣宗得免议祧则又有以慰  睿宗尊  祖之至念孝莫大焉是诚不可不亟议也＜婠勶-釒＞入下礼部覆言国朝  九庙之制仿成周而同堂异室之规准唐宋  太祖高皇帝追祀  四祖至  英宗升祔而  九庙始备  宪宗祔庙以  德祖为始祖不当迁故祧  懿祖  孝武继祔  熙仁并祧及  世宗欲正  太祖南面  德祖于是亦祧矣又尊  文皇帝为成祖与  太祖并万世不迁故  世宗祔即已祧  仁宗然则  仁宗而下  宣宗章皇帝当以次奉祧今科臣欲  睿宗专祀以免  宣庙次及之祧此典礼之正人心之公也但本部节奉  世宗皇帝圣旨甚严隆庆元年给事中王治建白未蒙  穆宗皇帝俞允今议礼改制似当有待至谓  宣宗世次尚近祧之未安臣等因是考之□书七世之庙可以观德盖古者以一世为一庙非以一君为一世故晋之庙十一室而六世唐之庙十一室而九世宋自太祖上追四祖至徽宗始定为九世十一室之制以太祖太宗同为一世故也其后徽宗祔以与哲宗同一世无所祧高宗祔以与钦宗同一世亦无祧及光宗升祔增为九世十二室并祀于太庙焉今自  宣宗至  穆宗凡六世上合  二祖仅是八世准以宋制可以无祧但庙制于寝殿左右各增一室则  皇上尊  祖敬  宗之心可以并行而不悖矣  上报曰这典礼重大未可轻议且只照敕谕行○遣公徐文璧祭  历代帝王
○大学士张居正三＜婠勶-釒＞辞恩命略曰臣惟明君以略使臣荣其身不若行其志大臣以身率物有诸已乃可求诸人臣谬荷  皇上眷遇宠以师臣之礼日承晋接之荣每事必咨有言必听是臣之志已行愿已遂矣况臣官品已极涯分已逾何敢过冒非分以自速咎古语云朝廷之上让而处下民犹犯礼晋之大夫范宣子让其下皆让载之前史以为羙谈故大臣民之表也顷奉敕谕勉大臣以崇餋德望饬小臣以砥砺廉隅臣忝为大臣即不能树德隆望挽回师济之风亦宜思砥行矜名恪守廉隅之节若靦颜滥冒不知止足何以率先百僚表正颓俗亦非  皇上所以振厉臣工之意也＜婠勶-釒＞入  上意欲允之传谕敕奖已复报曰朕知卿性笃忠贞不因爵赏而劝但勋荫酬功系累朝彝典原非过制乡宜以承命为恭不必固执谦让所辞不允还著写敕奖谕风励臣工赏银一百两大红纻丝蟒衣一袭彩叚四表里
○礼科给事中陆树德奏东南财赋有军运以充六军之储有民运以供百官之禄人皆知军运为重不知民运之苦尤深可悯如船户之驱使求索运军之挟诈欺凌及洪闸等役之扁□马害入京又有揽头之需索入仓又有交纳之艰难嘉靖初民运尚有保全之家十年以后则无不破矣近者东南流离日众逋负日多邑里萧条盗贼滋起莫不繇斯询诸父老咸谓宜将白粮并令运军顺带民出所有以益军军出余力以代民似无不可乞将民运并入议单令各该参政一体督催至京部覆从之○巡按直隶御史张守约奏查过挑筑邳州河道淤浅共用银五万二千一百四十五两有奇米七万四千五百六十二石有奇
○乙丑大学士张居正四辞恩命以为臣屡控  宸严冀伸愚悃犬马之诚不能动天锡于之隆更出望外且赐敕奖谕盖以臣为廉而奖之以示劝也若使臣既不得遂其辞让之私又冒此非分之获则臣为贪夫矣何有于奖贪以劝廉也＜婠勶-釒＞入上乃报曰卿屡辞恩命词意恳至廉让之风足励有位特准辞以成卿劳谦之美敕谕赏赉照前旨行
○升山东右参政潘允端为本省按察使仍兼右参政管粮储事
○遣旗手卫官祭旗纛之神太常寺官祭都城隍之神
○赐朝鲜国进贡陪臣朝参骑坐马匹○给赏天下赍表官员盘费钞锭有差
○直隶祁定二州大雹豆禾尽伤击死者三人
○丙寅  上御宣治门视事  大学士张居正等题日讲仪注一  上在东宫讲读大学尚书今宜接续讲读先大学十遍次读尚书十遍讲官各随即进讲讲读毕各退一讲读毕  上进暖阁少憩司礼监将各衙门章奏进  上御览臣等退西厢房伺候  上若有所咨问即召至御前将本中事情一一明白敷奏一览本后臣等率正字官侍  上进字毕若再进憩暖阁臣等仍退西厢房伺候否即率讲官进午讲一近午初时进讲通鉴节要讲官将前代兴亡事实直角□羊明白讲毕各退  上还宫一各官讲读毕或  圣心于书义有疑即下问臣等再用俗说讲角□羊务求明白一三六九视朝日暂免讲读  上宫中有暇将讲读过经书从容温习或看字体法帖随意写字一幅不致工夫间断一每日定日出时早膳毕即讲读午膳毕还宫一照  先朝事例非遇大寒大暑不辍讲读本日若遇风雨传旨暂免报可
○巡抚大同都御史刘应箕自陈乞罢不允
○改角□羊各抚按赃罚银于各边镇狭西按臣暴孟奇言太仓年例则发甘肃应进赃罚角□羊太仓往来交易不惟道路罹跋涉之苦亦且驿递滋供应之烦乞将臣应角□羊赃罚银二千四百两角□羊抵甘肃年例太仓照数扣除一纸之驰达代数千里之转输户部亦以为便请令山西巡抚及山西宣大辽东河东各巡按赃罚银两俱照例角□羊所属边镇抵扣著为令○云南抚按先后奏黔国公沐朝弼罪状请正法典及兵科亦以为言章并下兵部
○丁卯辅臣张居正等题旧例日讲官四员或增至五员今讲读写字后又进讲通鉴节要则四员似不足用合再添二员又讲读后仍该写字则必用侍书恭侍左右开说笔法并写讲章及日讲起止乃命东宫讲读官马自强陶大临陈经邦何雒文沈鲤侍班官丁士羙并为日讲官马继文徐继申仍为侍书官
○赐辅臣张居正吕调阳银币新钞有差
○起原任兵部右侍郎冀炼为南京兵部右侍郎
○大理寺卿陈一松总督漕运都御史王宗沐巡抚河南都御史梁梦龙各自陈乞罢不允
○太常寺少卿陈行徤以迁葬给假回籍  复设直隶扬州府通判一员驻劄仪真专理淮南盐务仍督徵马价从按臣张守约奏也○以凉庄游击都指挥佥事祁栋充分守平虏城参将
○两广总督殷正茂奏报番贼入感恩县杀虏人民开洋而去复有海贼郭子富等驾船在海为害招复海贼李茂余党兵部覆行巡按御史查奏
○蓟辽总督刘应节题顷  先皇轸念边计差宪臣清理岁省几三十万金一时边伍足称清肃今给事中陈蕖谓蓟镇见兵十虚五六欲差精敏宪臣核兵省饷户部议欲臣等自行查理使兵有定额粮有定数窃以财用诎乏之时不宜以兵耗食顾边方多事之日亦未可因食耗兵昌蓟主兵原额一十一万五千九百二十员名除逃故外实有八万一千二百余客兵几九万近先后渐减去二万六千余名计实在主客不过一十三万有奇而已国初设立大宁实与宣辽并为外藩蓟门犹称内地既大宁内徙复设朵颜三卫籍为捍蔽当时止遣两关御史董其事自己巳之后虏渐生心庚戌以来属夷反覆一切防御之计与宣大相埒当时额兵不满三万仓皇无措外徵镇兵以为声援内议抽募以实行伍虽一时权宜之计然乘障画守各有信地客兵即额兵矣近年入卫之兵疲于奔命又半皆孱弱在各镇徒劳无益在蓟镇有名无实议者乃有撤减客兵之说然蓟镇不可无守乃有募练土著以减客兵之说募之数年止得奇兵三千悉串营游食之徒饥来饱去召募难行乃有清勾逃军之议据今角□羊到者老弱过半又未必其安伍今欲足蓟镇之兵以定主兵之额将以国初主兵三万兼三卫属夷为额邪抑止将今日减留主客十七万为额邪按本镇西自镇边东抵山海延袤二千一十七里冲边之处所建敌台一千二百六座每座置兵五十共用六万三百边墙每丈一垛一兵计十二万余垛则用兵六万余中间出哨摆拨传烽等项可用二万余各标各营路策应转战可用五万余是本镇因地制兵似非三十万不可且宣府地方六百余里额兵一十五万一千四百余大同地方一千余里额兵一十三万五千七百余今昌蓟之地兼宣大二镇而有余昌蓟之兵较宣大一镇而不足援彼例此即地里相若亦非二十八万余兵不可兵多则势强食足则兵壮为蓟门画久远计上策则恢复大宁以精兵二十余万控制外边仍以旧兵八万弹压内地俾畿辅肩背益厚宣辽之声援相通国有重关庭无近寇此万年之计上也如不能然一墙之外即为虏穴非屯重兵安能固守湏置兵三十万或二十七八万无事则分屯列戍隐然虎豹之关有警则击首应尾率若常山之势此百年之计次也如再不能则宜蚤定画一之计或抽垛民间或选自各镇补完主兵一十一万及客兵六万共以一十七万为额训练有成常川皆在俾兵食皆取足本镇不必仰藉邻封此目前苟安之计下也今皆不然兵马仰给各镇或聚或散犹如奕棋钱粮数烦户部或予或夺殆类乞籴入卫者半枵腹上班者张空拳为之练即如抟沙教之战犹若谈虎兵寡边长掣襟露肘不近无策邪今于无策之中为万不得已之计姑将清勾新军补足主兵一十一万之额有余则查见在不堪召募不实者汰而补之入卫客兵分番休息又加给犒赏军不告劳事体稍定但得各镇同心仍以精锐来戍则尚可徼幸一守至练土著减客兵尤未易言二镇主兵不过八万除昌镇少缓外在蓟镇仅六万有余非有兵不练实欲练无兵故必补完主兵一十七万方可议罢客兵窃意国家边事不复兵农之制但取给内帑必无能餋兵之日兵不能餋即召募征调清勾皆为虚文必无能足兵之日也乞差精敏宪臣严核蓟镇兵饷仍下廷议蓟镇额兵当以何数为准以定军国经久之计＜婠勶-釒＞入下该部仍行该镇会同阅视大臣查议
○工科给事中张道明陈理道三要一敬  天之要一法  祖之要一勤民之要其＜婠勶-釒＞词大略谓臣工  南郊多媟慢百司法守多违背有司奉行诏书鲜实惠亦未得所谓要也
○戊辰南京吏部尚书王本固礼部尚书秦鸣雷兵部尚书王之诰刑部尚书谢登之都察院右都御史张瀚各自陈乞罢俱优诏不允
○户部右侍郎傅颐兵部右侍郎汪道昆自陈乞罢不允○升河南副使徐炳为山西右参政佥事吉大同为右参议
○原任吏部主事许孚远以考察浮躁降为两淮都转运盐使司判官
○南京吏部都察院考察过吏部主事等官蔡悉等三十一员＜婠勶-釒＞名以闻诏降黜如例
○礼部奏  孝懿庄皇后祔葬礼仪仍遣公张溶等告  郊  庙  社稷奉迁李伟祔享告  庙张溶奉安  神位徐文璧
○遣户部侍郎郭朝宾祭太仓之神太常寺官祭恭靖公姚广孝顺天府官祭宋丞相文天祥
○令进贺庆贺官员照朝觐例各以品级随京官入朝行礼
○刑科给事中李学一奏岭海盗贼生发多年所在地方皆为残破顾被祸有浅深征剿亦有缓急海倭二寇去来有时山寇常在境内为害最甚琼肇惠潮诸郡皆然顾诸郡间曾用兵惠被贼十五年向未大征残破最甚故今日征剿论盗贼当先山寇论地方当先惠州至征剿当以扑灭为期若止擒一二渠魁剿一二巢穴复如向日广行招抚则为祸日深其覆辙不可蹈也或谓山贼繁多势难尽灭以臣所见则惠州之寇窟穴虽不下二十余徒党虽不下二三万直草窃乌合之众耳无险可据无粮可资又彼此不能相顾吾如将领得人相机而动未有不可扑灭者如谓众多胁从不忍概诛亦必许其散不许其招盖从贼之人多穷而无以为生者也果真心愿降则必差官清理给以免死之票发之各归其乡居人不得报复私讎有司尤当曲为存恤如系流民势不能归亦当分散所在乡村令其佃田耕种如此平兵部覆如学一议请久任正茂以责成功从之
○差四川道御史丁惟宁巡按真定福建道御史马明谟巡按淮扬
○己巳  上御宣治门以明日  圣节易浅淡服色视事
○遣中官赍赐大学士张居正奖谕敕书一道银一百两大红纻丝蟒衣一袭彩叚四表里敕略曰天植忠贞性成渊懿抱匡世之才略行以诚心富华国之文章本于正学苟利社稷则无爱发肤能定国家而不动声色为朝廷爱惜人材为  祖宗谨守成宪纪纲繇之振肃  庙社赖以奠安毕公勤劳四世盖多弼亮之功潞公历事三朝犹执谦恭之节居正＜婠勶-釒＞谢  上报闻
○南京吏部右侍郎林＜娀鹆＞礼部右侍郎汪镗太常寺卿王好问光禄寺卿刘一儒应天府府尹杜拯各自陈乞罢俱不允
○户部覆甘肃粮储郎中崔行可可查出节年省剩布花银一万七千七百余两抵充主兵年例本部炤数扣留以后年分但有支剩银两尽数报部并行令各镇凡各项银两有支剩积余者一体清查扣作年例庶京运可省边饷有赖报可
○户部覆奏直隶巡按张宪翔题称节年粮运迟误皆运官怠玩赏罚不明所致今欲将各该卫所官员自三月十五以前过淮并四月以里过洪者查无挂欠即与荐扬升用以为运官勤事者劝从之
○升管领定州等卫忠顺官军署指挥同知吴增贵为五军营佐击
○直隶巡按苏士润题称顺永保河四府驿递南马银两节年拖欠以致百姓逃亡欲将本处牧马草场等银改抵其驿马银两则改抵牧场等银庶有司以京边钱粮为重不致拖欠疏下兵部于是总督戎政彰武伯杨炳言在京七十二卫五军等三大营于附京州县择水草便利处为草场每于春夏二季专官领敕率军牧马于场当时军得休息马亦膘壮户部草场之费亦省迨嘉靖以来边方多事马因调遣不敢下场放牧于是草料不得不仰给户部而部困于是餋马之害及于官军马因瘦损而军困草场既无马匹牧放于是奏请佃种之例开膏腴者奸豪占据瘠薄者坐派贫民重以水潦之灾而租银之徵民亦困矣夫今驿递疲累南马拖欠正当就事立法不当变法就事且驿递固疲营马亦难言膘壮也南马固拖子粒亦难言完纳也南马拖欠则以京营子粒银补之以恤驿递矣臣营中岁费不下万两如有拖欠将妥取给若曰移此抵彼直先后之间亦全完无欠则胡不以南马银仍发驿递以子粒银仍发京营何更改马也牧放之制既失子粒之银又改京营为政一旦埋没不存臣等之罪何以自赎夫马改驿递皆国家事也乞敕兵部求其当而永守焉＜婠勶-釒＞并下部兵部议暂借子粒二年以后各归正额  上卒从炳议报牧马草场子粒与驿递南马银两不得互相改抵
○庚午  万寿圣节诏谕百官  皇考梓宫在殡朕哀慕方深朝贺暂免其内外官表文并贺登极表文礼部封进
○升湖广右参议毛汝贤为河南副使礼部仪制司员外郎聂廷璧为河南佥事
○复除四川佥事王乾章于河南
○吏部条议封赠事宜凡祖父官爵高于子孙者得进散官一阶如先年侍郎孙升父燧进阶例其祖母与母从夫爵凡丁忧餋病给假官员应得封赠与见任官同凡各祖父有为民者许令陈情停其本身封典量准祖父冠带闲住凡旧例有不重封者原为考满而言令有五品升四品或六品改七品或先授外官今升京职者许照见任职衔改给以后考满仍照旧例凡两京官员自本年七月二十八日以前升授者不分己未到任一体准给其在外兵备官员未经到任者不得援例凡前母及生母故在嫡母之先得许追赠其嫡母见存而欲并封生母者原无事例未敢轻拟议诏报曰大庆覃恩为民者准令闲住生母并封既无例姑已之余如议
○南京刑部右侍郎王正国自陈调外任
○浙江巡按张更化条议盬法四事一票盐浙江宁波府所属五县直隶松江府所辖二县共一十四盐场俱无住卖盐引近独宁波府奉化县议行票盐其余各县多买私贩今宜量地方人民食盐若干酌给盐票每票照盐三百斤纳银一钱二分收缴一如奉化县洞桥例一课税宁波府旧有鱼税以船大小为多寡郡因以酌定盐税不过渔税十分之二以为太轻今渔税既增盐税不得独少宜验船只约装鱼若干计用盐若干扣该号票若干每票盐银照依见行事宜徵收角□羊报毋得欺隐一称掣杭州嘉兴宁波三所引盐俱按季掣放为弊甚多宜照温州所事例预纳余盐随到随掣随给程帖勒令运卖所有应纳银两就于委官处纳完随即角□羊报其委官务选廉能府佐即以定其考一补课两浙设立盐捕旧议有犯有船有盐方准作数以致各役倚法为奸今宜严行止许据实缉获亦要裒多益寡通融酌算取于足数不当限月执定起数使有获多而私克或少而积留凑补装害平民户部覆如议行
○改差部臣四员往各边赏军以  穆宗庄皇帝梓宫发引科臣乏员也○辛未  上初御文华殿讲读
○降原任南京吏科给事中王祯为直隶南陵县县丞
○壬申掌詹事府吏部左侍郎兼翰林院侍读学士张四维因科臣张楚城之论＜婠勶-釒＞乞罢免不允
○升吏科给事中石星为尚宝司少卿
○升河南佥事郭崇嗣为湖广右参议
○兵部覆奏黔国公沐朝弼凶恶久著奸逆日萌  天恩优容不知悔改抚按开谕愈肆猖狂蹈无将之戒怀不轨之情弃国法如弁髦视人命如草菅通夷占军谋财夺产贻害地方不止一端况滇南远在万里夷视攸关若复再从姑息恐益酿成祸阶乞  奋乾断以安遐方  上命差缇骑逮朝弼来京问奏
○癸酉  上御文华殿讲读遂以为常
○刑部右侍郎毕锵自陈乞罢不允○南京都察院右佥都御史张卤通政使司右通政周诗国子监祭酒林士章鸿胪寺卿孙鑨太常寺少卿汪宗伊各自陈乞罢不允
○户部覆岷王定燿乞增禄米查该府禄米岁一千五百石系  累朝钦定之数况今各王府宗室繁衍岁支禄米视国初不啻数倍虽照旧关支尚不能供使额外加增又何取办岷王不思礼义之防敢违  祖宗之制所据陈乞难以别议  上报曰该府禄米既经查明以后不许再来
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:44:00-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>