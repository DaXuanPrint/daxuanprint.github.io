<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,史略卷一,史略卷二,史略卷三,史略卷四,史略卷五,史略卷六,《史略》PDF版下载,史略全文在线阅读,史略全文在线下载,大玄古籍书库">
<meta name="description" content="《史略》是南宋高似孙编写，共六卷，现存至今的第一部史籍专目。体例上，其著述的史籍之后一定加有相关的注解、考证、注音、版本、字句校勘；评论和相关书籍中，包括作者自叙，各家批评意见原书补作和参考的文献，比较详细。而且《史略》第一次明确将历史评论与史学评论区别开来。卷一全部讲《史记》；卷二讲《史记》以后从《汉书》起到宋人撰修的《唐书》、《五代史》等所谓纪传体正史，其中《汉书》占了大部分篇幅——这是因为《史记》、《汉书》在我国史书中向来是声誉最佳的两部，给他们作注解作评论的最多；卷三除开头讲《东观汉记》外，主要讲">
<title>史略_高似孙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">史略</span> <br/>
          作者： <span class="inputVal" id="bkauthor">高似孙</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]48108</span> <br/>
          说明： <span class="inputVal" id="bkdec">《史略》是南宋高似孙编写，共六卷，现存至今的第一部史籍专目。体例上，其著述的史籍之后一定加有相关的注解、考证、注音、版本、字句校勘；评论和相关书籍中，包括作者自叙，各家批评意见原书补作和参考的文献，比较详细。而且《史略》第一次明确将历史评论与史学评论区别开来。卷一全部讲《史记》；卷二讲《史记》以后从《汉书》起到宋人撰修的《唐书》、《五代史》等所谓纪传体正史，其中《汉书》占了大部分篇幅——这是因为《史记》、《汉书》在我国史书中向来是声誉最佳的两部，给他们作注解作评论的最多；卷三除开头讲《东观汉记》外，主要讲历代春秋、历代纪、实录、起居注、时政记等编年史，还附带了会要和玉牒；卷四讲史典、史表、史略、史钞等门类，最后讲通史并 着重讲了《资治通鉴》；卷五讲霸史、杂史、《七略》中的古史以及历代藏书情况和史官姓名，殿之以刘勰《文心雕龙》里的《只传》篇；郑六讲了《山海经》、《世本》等古籍。写法是既开列书目和作者，又或多少地介绍内容并作评论。全书总共引用了四十四部古籍，介绍了六百多种史学著作。</span> <br/>
          封面： <span class="inputVal" id="bkimg">Z_5842.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]史略
[book_author]高似孙
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]48108
[book_dec]《史略》是南宋高似孙编写，共六卷，现存至今的第一部史籍专目。体例上，其著述的史籍之后一定加有相关的注解、考证、注音、版本、字句校勘；评论和相关书籍中，包括作者自叙，各家批评意见原书补作和参考的文献，比较详细。而且《史略》第一次明确将历史评论与史学评论区别开来。卷一全部讲《史记》；卷二讲《史记》以后从《汉书》起到宋人撰修的《唐书》、《五代史》等所谓纪传体正史，其中《汉书》占了大部分篇幅——这是因为《史记》、《汉书》在我国史书中向来是声誉最佳的两部，给他们作注解作评论的最多；卷三除开头讲《东观汉记》外，主要讲历代春秋、历代纪、实录、起居注、时政记等编年史，还附带了会要和玉牒；卷四讲史典、史表、史略、史钞等门类，最后讲通史并 着重讲了《资治通鉴》；卷五讲霸史、杂史、《七略》中的古史以及历代藏书情况和史官姓名，殿之以刘勰《文心雕龙》里的《只传》篇；郑六讲了《山海经》、《世本》等古籍。写法是既开列书目和作者，又或多少地介绍内容并作评论。全书总共引用了四十四部古籍，介绍了六百多种史学著作。
[book_img]Z_5842.jpg


[book_title]序
太史公以来，载籍之作，大义粲然著矣。至于老蚀半瓦，着力汗青，何止间见层出。而善序事，善裁论，比良班、马者，固有荦荦可称。然书多失传，世固少接，被诸签目，往往莫详，况有窥津涯，涉阃奥者乎？乃为网罗散轶，稽辑见闻，采菁猎奇，或标一二，仍依刘向七录法，各汇其书，而品其指意。后有才者，思欲商榷千古，钤括百家，大笔修辞，缉熙盛典，殚极功绪，与史并驱，其必有准于斯。宝庆元年十月十日修，十一月七日毕似孙序。

[book_title]史略卷一
高似孙续古
太史公史记
太史公自序
诸儒史议续史记
史记注
先公史记注
史记杂传
史记考
史记音
史记一百三十卷。
汉太史令司马迁，字子长。𬤥桉：汉书艺文志云：十篇缺，有录无书。卫宏旧仪云：武、景纪为武帝削去，迁殁之后，遂亡。景纪、礼书、乐书、律书、汉兴以来将相年表、三王世家、日者、龟策、傅靳列传，元成间褚少孙补缺。
太史公自叙
太史公既掌天官，不治民，有子曰迁。迁生龙门，耕牧河山之阳，年十岁则诵古文。二十而南游江淮，上会稽，探禹穴，窥九疑，浮沅湘，北涉汶泗，讲业齐、鲁之都，观夫子遗风，乡射邹峄，阸困蕃、薛、彭城，过梁、楚以归，于是迁仕为郎中，奉使西征巴蜀，以南略邛、筰、昆明，还报命。是岁，夫子始建汉家之封，而太史公留滞周南，不得与从事，发愤且卒，而子迁适反，见父于河雒之间。太史公执迁手而泣曰：予先周室之史也，自上世尝显功名于虞、夏，典天官事，后世中衰绝，于予乎！女复为太史，则续吾祖矣。今天子接千岁之统，封泰山，而予不得从行，是命也。夫命也。夫！予死，尔必为太史，母忘吾所欲论著矣。且夫孝始于事亲，中于事君，终于立身，扬名于后世，以显父母，此孝之大也。夫天下称周公，言其能论歌文、武之德，宣周、召之风，达大王、王季思虑，爰及公刘，以尊后稷也。幽、厉之后，王道缺，礼乐衰，孔子修旧起废，论诗书，作春秋，则学者至今则之。自获麟以来，四百有余岁，而诸侯相兼，史记放绝。今汉兴，海内一统，明主贤君，忠臣义士，予为太史而不论载，废天下之文，予甚惧焉，尔其念哉！迁俯首流涕曰：小子不敏，请悉论先人所次旧闻，不敢阙。卒三岁，而迁为太史令，䌷史记、石室金𬭢之书。
二
余闻之先人曰：处戏至纯厚，作易八卦。尧、舜之盛，尚书载之，礼乐作焉。汤、武之隆，诗人歌之。春秋采善贬恶，推三代之德，褒周室，非独剌讥而巳也。汉兴巳来，至明天子获符瑞，封禅，攺正朔，易服色，受命于穆清，泽流罔极。海外殊俗，重译款塞，请来献见者不可胜道。臣下百官，力诵圣德，犹不能宣尽其意。且士贤能矣而不用，有国者耻也。主上明圣德不布闻，有司之过也。且余掌其官，废明圣盛德不载，灭功臣贤大夫之业不述，堕先人所言，罪莫大焉。余所谓述故事，整齐其世传，非所谓作也，而君比之春秋，谬矣。于是论次其文。十年，而遭李陵之祸，幽于累绁，乃喟然而叹曰：是余之罪。夫，身亏不用矣。退而深惟曰：夫诗书隐约者，欲遂其志之思也。卒述陶唐以来，至于麟止，自黄帝始。五帝本纪第一，夏本纪第二，殷本纪第三，周本纪第四，秦本纪第五，始皇本纪第六，项羽本纪第七，高祖本纪第八，吕后本纪第九，孝文本纪第十，孝景本纪第十一，今上本纪第十二，王代世表第一，十二诸侯年表第二，六国年表第三，秦楚之际月表第四，汉侯诸年表第五，高祖功臣年表第六，惠、景间功臣年表第七，建元以来侯者年表第八，王子侯者年表第九，汉兴以来将相名臣年表第十。礼书第一，乐书第二，律书第三，历书第四，天官书第五，封禅书第六，河渠书第七，平准书第八，吴太伯世家第一，齐太公世家，第二，曾周公世家第三，燕召公世家，第四，管、蔡世家，第五，陈耜世家，第六，卫康叔世家，第七，宋微子世家，第八，晋世家第九，楚世家，第十，越世家，第十一，郑世家，第十二，赵世家，第十三，魏世家，第十四，韩世家，第十五，田完世家，第十六，孔子世家，第十七，陈涉世家，第十八，外戚世家，第十九，楚元王世家，第二十，荆燕王世家，第二十一，齐悼惠王世家，第二十二，萧相国世家，第二十三，曹相国世家，第二十四，留侯世家，第二十五，陈丞相世家，第二十六，绛侯世家，第二十七，梁孝王世家，第二十八，五宗世家，第二十九，三王世家第三十。伯夷列传第一，管晏列传，第二，老子、韩非列传，第三，司马穰苴列传，第四，孙子、吴起列传，第五，伍子胥列传，第六，仲尼弟子列传，第七，商君列传，第八，苏秦列传，第九，张仪列传，第十，樗里、甘茂列传，第十一、穰侯列传，第十二，白起、王翦列传，第十三，孟子、荀卿，第十四，平原、虞卿列传，第十五，孟尝君列传，第十六，魏公子列传，第十七，春申君列传，第十八，范睢、蔡泽列传，第十九，乐毅列传，第二十，廉颇、蔺相如列传，第二十一，田单列传，第二十二，鲁仲连列传，第二十三，屈原、贾生列传，第二十四，吕不韦列传，第二十五，刺客列传，第二十六，李斯列传，第二十七，蒙恬列传，第二十八，张耳、陈余列传，第二十九。魏豹。彭越列传，第三十，黥布列传，第三十一，淮阴侯韩信列传，第三十二，韩信、卢绾列传，第三十三，田儋列传，第三十四，樊、郦、滕、灌列传，第三十五，张丞相仓列传，第三十六，郦生、陆贾列传，第三十七传靳䣙成侯列传，第三十八，刘敬、叔孙通列传，第三十九，季布、栾布列传，第四十，爰盎、朝错列传，第四十一，张释之、冯唐列传，第四十二，万石、张叔列传，第四十三，田叔列传，第四十四，扁鹊、仓公列传，第四十五，吴王濞列传，第四十六，魏其、武安列传，第四十七，韩长孺列传，第四十八，李将军列传，第四十九，卫将军、骠骑列传，第五十，平津主父列传，第五十一，匈奴列传，第五十二，南越列传，第五十三，闽越列传，第五十四，朝鲜列传，第五十五，西南夷列传，第五十六、司马相如列传，第五十七，淮南、衡山列传，第五十八，循吏列传，第五十九，汲郑列传，第六十，儒林列传，第六十一、酷吏列传，第六十二，大宛列传，第六十三、游侠列传，第六十四，佞幸列传，第六十五，滑稽列传，第六十六，日者列传，第六十七，龟策列传，第六十八，货殖列传，第六十九。
三
古者富贵而名摩灭，不可胜记，唯倜傥非常之人称焉。盖西伯拘而演周易，仲尼戹而作春秋，屈原放逐，乃赋离骚，左丘失明，厥有国语，孙子髆脚，兵法修列。不韦迁蜀，世传吕览，韩非囚秦，说难，孤愤，诗三百篇。大氐贤圣发愤之所为作也。此人皆意有所郁结，不得通其道，故述往事，思来者。及如左丘明无目，孙子断足，终不可用，退论书策，以舒其愤，思，垂空文以自见。仆窃不逊，近自托于无能之辞，网罗天下放失旧闻，考之行事，稽其成败兴坏之理，凡百三十篇，亦欲以究天人之际，通古今之变，成一家之言。草创未就，适会此祸，惜其不成，是以就极刑而无愠色。仆诚已著此书，藏之名山，传之其人，通邑大都，则仆偿前辱之责，虽万被戮，豆有悔哉！然此可为智者道，难为俗人言也。
诸儒史议
杨雄
问太史迁曰：实录。又曰：子长多爱，爱奇也。又曰：淮南说之用，不如太史公之用。太史公，圣人有取焉。
班彪
太史令司马迁采左氏、国语，删世本、战国策，据楚汉列国时事，上自黄帝，下讫获麟，作本纪、世家、列传、书表，凡百三十篇，而十篇缺焉。迁之所纪，从汉元至武，则绝其功也。至于采经摭传，分散百家之事，甚多疏略，不如其本，务欲以多闻广载为功，论议浅而不笃。其论术学则崇黄老而薄五经；序货殖则轻仁义而羞贫穷；道游侠则贱守节而贵俗功，此其大敝伤道，所以遇极刑之咎也。然善述序事理，辩而不华，质而不俚，文质相称，盖良史之才也。诚令迁依五经之法言，同圣人之是非，意亦庶几矣。夫百家之书，犹可好也。左氏、国语、世本、战国策、楚汉春秋、太史公书，今之所以知古，后之所由观前，圣人之耳目也。司马迁序帝王则曰本纪，公侯传国则曰世家，卿士特起则曰列传。又进项羽、陈涉，而黜淮南、衡山，细意委曲，条例不经。若迁之著作，采获古今，贯穿经传，至广博也。一人之精，文重思烦，故其书刊落不尽，尚有盈辞，多不。齐一若序司马相如举郡县著其字，至萧、曹、陈平之属，及董仲舒并时之人，不记其字，或县而不郡者，盖不暇也。今此后篇，慎核其事，整齐其文，不为世家，唯纪、传而巳。传曰：杀史见极，平易正直，春秋之义也。
班固
太史公父子相继籑其职，上记轩辕，下至于兹，著十二本纪，作十表、八书，三十世家，七十列传，允百三十篇，五十二万六千五百字，成一家言。
二
赞曰：自古书契之作，而有史官，其载籍博矣。至孔氏籑之，上继唐尧，下讫秦缪。唐虞以前，虽有遗文，其语不经，故言黄帝、颛顼之事，未可明也。及孔子因鲁史记而作春秋，而左丘明论辑其本事以为之传，又籑异同为国语，又有世本。录黄帝以来至春秋时，帝王公侯、卿大夫祖世所出。春秋之后，七国并争，秦兼诸侯，有战国策；汉兴，伐秦定天下，有楚、汉春秋。故司马迁据左氏国语，采世本、战国策，述楚、汉春秋，接其后事，讫于大汉，其言秦、汉详矣。至于采经摭传，分散数家之事，甚多疏略，或有抵牾。亦其涉猎者广博，贯穿经传，驰骋古今，上下数千载间，斯巳勤矣。又其是非颇缪于圣人。论大道则先黄老而后六经；序游侠则退处士而进奸雄，述货殖则崇执利而羞贱贫，此其所蔽也。然自刘向、杨雄博极群书，皆称迁有良史之材，服其善序事理，辩而不华，质而不俚，其文直，其事核，不虚美，不隐恶，故谓之实录。呜呼！以迁之博物洽闻，而不能以知自全，既陷极刑，幽而发愤，书亦信矣。迹其所以自伤，悼小雅、巷伯之伦。夫唯大雅，既明且哲，能保其身，难矣哉！
二
文章则司马迁相。口公孙弘女传赞又曰：迁著书成一家言，扬名后世，至以身陷刑之，故，反微文讥剌，贬损当世典引序。
范晔
司马迁著史记，自太初以后，阙而不录。后好事者，颇或缀集时事，然多鄙俗，不足以踵继其书。班彪传。
刘昭
司马迁作史记，爰建八书，班固因广，是曰十志。天人经纬，帝政纮维，区分原奥，开广著述，创藏山之袐书，肇刊日之遐贯。诚有繁于春秋，亦自敏于攺作。又曰：迁有承考之言，固深资父之力。又曰：昔褚先生补子长之削少，马氏接孟坚之不毕，相成之义，古有之矣。补后汉书志序。
张辅
晋司马迁之著述，辞约而事举，叙三千年事，唯五十万言。班固叙二百年事，乃八十万言，烦省不同，不如迁一也。良史述事，善足以奖劝，恶足以鉴戒，人道之常，中流小事，亦无取焉，而班皆书之，不如迁，二也。毁贬朝错，伤忠臣之道，不如迁，三也。迁既造创，固又因循，难易益不同矣。又迁为苏秦、张仪、范睢、蔡泽作传，逞辞流离，亦足以明其大才。故述辩士则藻辞华靡，叙实录则隐核名检，此所以迁称良史也。
葛洪
迁发愤作史记，其以伯夷居列传之首，以其善而无报也。为项羽本纪，以据高位者，非关有德也。及其叙屈原、贾谊，辞旨抑扬，恶事不避，亦一代之伟才。作景帝本纪，极言其短。及武帝之过，帝怒而削去。坐举李陵降匈奴，下迁蚕室，有怒言，下狱死。宣帝以其官为太史令，行太史公而巳。魏志载：明帝问王肃、司马迁以受刑之故，内怀隐切，著史记，非贬孝武，令人切齿。故永平十七年，诏曰：司马迁著书，成一家言，扬名后世，至以身陷刑之，故，微文讽剌，贬损当代，盖为此也。
裴骃
班固有言曰：司马迁据左氏、国语，采世本、战国策，述楚汉春秋，接其后事，讫于大汉，其言秦汉详矣。至于采经摭传，分散数家之事，甚多疏略，或有抵牾。亦其所涉猎者广博，贯穿经传，驰骋古今，上下数千载间，斯巳勤矣。又其是非颇谬于圣人。论大道则先黄老而后六经，序游侠则退处士而进奸雄；述货殖则崇孰利而羞贫贱，此其所蔽也。然自刘向、杨雄博极群书，皆称迁有良史之才，服其善序事理，辩而不华，质而不俚，其文直，其事核，不虚美，不隐恶，故谓之实录。骃以为固之所言，世称其当，虽时有纰缪，实勒成一家，总其大较，信命世之宏才也。考校此书，文句不同，有多有少，莫辩其实，而世之惑者，定彼从此，是非相贸，真伪舛杂。故中散大夫东莞徐广研核众本，为作音义，具列异同，兼述训解，粗有所发明，而殊恨省略，聊以愚管，增演徐氏。采经传并百家先儒之说，豫是有益，悉皆抄内，删其游辞，取其要实。或义在可疑，则数家兼列。汉书音义称臣瓒者，莫知氏姓，今直云瓒曰。又都无姓名者，但云汉书音义，时见微意，有所裨补。譬嘒星之继朝阳，飞尘之集华岳。以徐为本，号曰集解。未详则阙，弗敢臆设。人心不同，闻见异辞，班氏所谓疏略抵牾者，依违不悉辨也。愧非胥臣之多闻，子产之博物，妄言末学，芜秽旧史，岂足以关诸畜德，庶贤无所用心而巳。
王通
使陈寿不美于史，迁、固之罪也。裴晞曰：何谓也？子曰：史之失，自迁、固始也。记繁而志寡。又曰：迁、固而下，述作，何其纷纷也！王氏中说谓陈寿有志于史，依大议而削异端，使寿不美于史，迁、固之罪史小。苏公作古史，谓其浅近而不学，疏略而轻信，恐皆非知太史公者，后学未以为然也。
司马贞
史记者，汉太史司马迁父子之所述也。迁自以承五百之运，继春秋而纂是史，其褒贬核实，颇亚于丘明之书。于是上始轩辕，下讫大汉，作十二本纪、十表、八书、三十系家，七十列传，凡一百三十篇。始变左氏之体，而年载悠邈，简 阙遗，勒成一家，其勤至矣。又其属稿，先据左氏、国语、系本、战国策、楚汉春秋，及诸子百家之书，而后贯穿经传，驰骋古今，错综隐括，各成使一国一家之事，故其意难究详矣。比于班书，微为古质，故汉、晋名贤，未知见重。所以魏文侯听古乐则唯恐卧，良有以也。逮至晋末，有中散大夫东莞徐广，始考异同，作音义十三卷。宋外兵参军裴骃，又取经传训释，作集解，合为八十卷，虽粗见微意，而未穷计论。南齐轻车录事邹诞生，亦作音义三卷，音则微殊，义乃更略。尔后其学中废。贞观中，谏议大夫、崇贤馆学士刘伯庄，达学宏才，钩深探瞔，又作音义二十卷，比于徐、邹，音则具矣。残文错节，异旨微义，虽知独善，不见傍通，欲使后人从何准的。贞𫍲闻陋识，颇事钻研，而家传是书，不敢失坠。初欲攺更舛错，裨补疏遗，义有未通，兼重注述。然以此书残缺虽多，实为古史，忽加穿凿，难允物情。今止探求异闻，采摭典故，解其所未解，申其所未申者，释文演注，又重为述赞，凡三十卷，号曰史记索隐。
刘伯庄
班固云：司马迁据左氏、国语，采系本、战国策，述楚汉春秋，接其后事，讫于天汉。左氏者，谓左丘明为春秋经，作传三十篇，其中记三皇、五帝、三王、五伯、卿大夫士等居处族系之事也。国语者，亦左丘明所撰，起周穆王，讫敬王之末，又记诸侯等事，起兽庄公，讫春秋末。系本者，刘向云：古史官明于古事者之所记录，黄帝、颛顼、帝喾、尧、舜、夏、殷、周，至时王，依及诸国系卿大夫名号，即太史公所取，为本纪、系家。战国策者，记春秋之后七国战争之事，以东西周为首，而及中山之国，其间战斗征伐，谋臣说士从横之策也。楚汉春秋者，陆贾所记，起项氏、汉高，讫汉文帝，中间诸吕用事，故名楚汉春秋。讫于天汉者，自汉家太史所记高、惠、吕后、文、景，及武帝天汉诸年之事也。
韩愈
司马迁、相如、董生、杨雄、刘向之徒，尤所谓杰然者也。
柳宗元
参之太史，以著其洁，答韦中立书又曰：峻如马迁
刘知几
古者刊定一史，纂成一家，体统各殊，指归咸别。史记则退处士而进奸雄，汉书则饬忠臣而言主阙，斯并曩贤得失之例，良史是非之准，作者言之详矣。
白居易
谈之书，迁能修之，彪之书，固能终之。
皇甫湜
古史编年至汉史司马迁始更其制，而为纪传，相承至今，无以移。出太古之轨，凿无穷之门，作为纪传、世家、表、志，首尾具叙录，表里相发明，庶为得中，以是无愧。太初巳来，千有余岁，史臣接躅，文人比踵，卒不能有所改张，奉而遵行，传以相授，斯亦奇矣。
郑单
唐太宗言司马迁与任安书，辞多怨怼，故武帝本纪。多失实郑覃曰：武帝中年，大发兵事边，生人耗瘁，府库殚竭，迁所述非过言。郑单传
殷侑
三史为书，劝善惩恶，亚于六经。
高佑元魏人。
司马迁、班固皆博识大才，论叙古今，曲有条章。
崔鸿北史
谈迁感汉德之盛，痛诸史放绝，乃钤括旧书，著成太史。
续古记
按汉艺文志有冯商所续太史公七篇。韦昭曰：冯商受诏续太史公十余篇，在班彪别录。商字子高。师古曰：七略云：商阳陵人。治易，事五鹿充宗。后事刘向，能属文，与孟、柳俱待诏，颇序列传，未卒，病死。
史记注
裴骃史记注。八十卷，宋南中郎外兵参军，字龙驹，河东人。先是，徐广作音义，辨诸家异同，驷乃集之。
许子儒史记注。一百三十卷字文举叔牙子也证圣天官侍郎。
王元感史记注。一百三十卷，鄄城人。为时儒宗。徐坚、刘知几荐之，为宗贤馆学士。
陈伯宣史记注。一百三十卷，今存入十七卷，贞元中上。
徐坚史记注，一百三十卷，字元固，唐集贤院学士齐聃之子。议者以坚父子如汉班氏。
李镇史记注。一百三十卷，开元十七年上，授门下曲仪。
右史记注六家，今学者所见者裴氏注而巳，兹用著见于此。
先公史记注一百三十卷
似孙
叙曰：经始乎仲老，终乎仲老。传疏始乎王弼、孔安国、郑玄，终乎颜师古、孔颖达。史始乎太史公，终乎太史公。史注始乎崔骃、司马贞、张守节，终乎先公、太史。然则孰为始，孰为终哉？言其始则前乎此孰可作也；言其终则后乎此孰可继也。呜呼，此其所以为事之极，功之至者乎！太史公述陶唐以来，至于麟止，自黄帝始，作本纪十二表，书世家三十，列传七十，为篇百三十，为字五十二万六千五百，为太史公书。先公、太史，推本经传，旁罗百氏，错综群言，凡五百万言，为太史公书注。呜呼！繇典谟而知尧、舜、禹，因誓诰而推夏、商、周，无非辛甲典商史也；无非史佚典周史也。史无完史，孰考孰稽？太史公凿天之初，完古之阙，成仲尼之所俟。涉猎贯穿，驰骋古今，数千载间，前乎所未。有后乎所不得及，此其所以成始成终乎。先公太史深悯夫自刘向、杨雄仅称迁有太史才，班固之论，昧乎求备，是岂知太史公万分一者？又悼夫司马贞、张守节之传此书者，往往背本而从末，疏古而略今，亦未足以表章太史公之志，极意覃思，尽力此书，积功二十年，史注始成，足以答太史公之所望。似孙不肖，获承先人绪业，唯念太史公执迁手泣曰：予死，母忘吾所论著，尔其念哉！迁俯首流涕曰：小子不敏，请悉论先人所次旧闻，不敢阙。先公既绝笔，乃悉整以论正，与太史公书并传，藏之名山，副在京师，以俟后圣君子。
史记杂传
司马贞史记索隐。三十卷，贞以徐广、裴骃、邹诞生、刘伯庄音释疏舛，别加考摭，作此书，系以述赞。
张守节正义。三十卷，唐开元中，诸王侍读采诸家训释为此书。
刘伯庄史地名。二十卷。
窦群史记名臣疏。三十四卷。
裴安时史记纂训。二十卷字适之大中江陵少尹。
李镇史记义林。二十卷，曾注史记。
右史记杂传六家。又有葛洪史记钞十四卷，撷其精语者，卫飒史要十卷，约其要言，以类相从者，张莹史记正传九卷，盖莹所自作。惟唐韩琬续史记一百三十卷，乃接史记以来，事止于唐，功亦伟矣。
史记考
谯周古史考
二十五卷
史考，蜀谯周所作。周以司马迁史记书周、秦以上，或采俗语，百家之言，不专据正经，于是作古史考十五篇，皆凭旧典以纠迁之谬误。晋司马彪复以周为未尽善也，条古史考中凡百二十二事为不当，多据汲蒙纪年之义，亦行于世。见司马彪传。古书有周考七十六篇，颜师古曰：考周事也。谯之 书盖取此。周又著法训八卷，五教志五卷，后为晋义阳亭侯考。考中载吕不韦为秦子楚，行千金货于华阳，夫人，请立子楚为嗣。及子楚立，封不韦洛阳十万户，号文信。侯以诈获爵，故曰窃也。其所纪往往如此。
江南古本史记传考
江南史记为唐旧本，但存列传而巳。其间有字误者，有字多者，有字少者，有脱百余字者，有一字之间，义致大不同者，是为天下奇书。初，上蔡谢氏有录本，今略掇数字，于以见古本之精妙也。
伯夷传
今本得孔子而益章。江南本曰：得孔子而名益章。
管晏传
管仲得用，任于齐。江南本曰：管仲得用，任政于齐。
老韩传君子得其人则驾，不得其人则蓬。江南本人字并作时。
庄子传
申不害，京人也。江南本曰荆人也。
司马穰苴传
军法期而后者云何。江南本曰：期而后至。
右江南本同异凡四千三百五十条，今略举四五端。一字之间，意味固自不同。最如刺客传云：剑臣故不可拔，而江南本作剑竖，尢为有旨。剑坚安得不可拔耶？
史记音
徐广音义。十二卷宋中散大夫字野氏东莞人刘伯庄曰徐中散音训亦有 说余本异同故称一本自是别记异文了非解释史义而裴氏并引为注稍似繁杂。
许子儒音。三卷，曾注史记。
邹诞生音。三卷，梁人。
刘伯庄音。二十卷。
史略卷一

[book_title]史略卷二
高似孙续古修
汉书
颜师古汉注史例
颜师古汉注所引书
汉书注
汉书考汉书杂传
汉书音义
汉书诸家本
后汉书
后汉书注
后汉书考
后汉书音
三国志
魏氏别史
魏志音
蜀别史
吴别史
晋书
唐御𬤥晋书
晋书注
晋书音
宋书
齐书
齐别史
梁书
陈书
后魏书
北齐书
后周书
隋书
唐修隋书
唐书
皇宋修唐书
唐书考
唐书音
薛居正五代史
欧阳修五代史
五代史考
汉书
汉尚书郎班固𬤥。
固字孟坚，扶风人。初，固作帝纪十二表、八志、十传七十。固卒，书颇散亡。章帝诏其妹昭与诸儒校辑于东观八表、天文志，是其补成者也。
班彪传论
论曰：班彪以通儒上才，倾侧危乱之间，行不逾方，言不失正，仕不急进，贞不违人，敷文华以纬国典，守贱薄而无闷容，彼将以世运未弘，非所谓贱焉耻乎，何其守道恬淡之笃也。
班固为兰台令史，与前雎阳令陈宗、长陵令尹敏、司隶从事孟异，共成世祖本纪，迁为郎，典校秘书。固又撰功臣平林、新市公孙述事，作列传、载记二十八篇，奏之，帝乃复使终成前所著书。固以为汉绍尧运，以建帝业，至于六世，史臣乃追述功德，私作本纪，编于百王之末，厕于秦、项之列。太初以后，阙而不录，故探撰前纪，缀集所闻，以为汉书。起于高祖，终于孝平，王莽之诛，十有二世，二百三十年。综其行事，旁贯五经，上下洽通，为春秋考纪、表、志、传凡百篇。固自永平中始受诏，潜精积思，二十余年，至建初中乃成。当世甚重甚书。
东观汉记
时人有上言班固私改作史记，诏下京兆收系。固弟超诣阙上书， 陈固不敢妄作，但续父所记述汉事。
司马彪后汉书
班固字孟坚，右扶风人。幼有隽才，学无常师，善属文，经传无不究览。彪𬤥后汉书，世不复见，今录其传孟 者于此。
张辅
司马迁之著述，辞约而事举，叙三千年事，唯五十万言；班固叙二百年事，乃八十万言，烦省不同，不如迁，一也。良史述事，善足以奖劝，恶足以鉴诫，人道之常，中流小事，亦无取焉，而班皆书之，不如迁，二也。毁贬朝错，伤忠臣之道，不如迁，三也。迁既造创，固又因循，难易，益不同矣。又迁为苏秦、张仪、范睢、蔡泽作传，逞辞流离，亦足以明其大才。故述辩士则藻辞华靡，叙实录则隐核名检，此所以迁称良史也。
范晔
赞曰：司马迁、班固父子，其言史官载籍之作，大义粲然者矣。议者咸称二子有良史之才。迁文直而事核，固文赡而事详。若固之叙事，不激诡，不抑抗，赡而不秽，详而有体，使读之者亹亹而不厌，信哉其能成名也。彪、固讥迁，以为是非颇谬于圣人，然其议论常排死节，否正直，而不叙杀身成仁之为美，则轻仁义，贱守节，愈矣。固伤博物洽闻，不能以智免极刑，然亦身陷大戮，智及之，而不能守之。呜呼，人所以致论于目睫也。
颜师古汉书注例
汉书旧无注解，唯服虔、应劭等各为音义，自别施行。至典午中朝，爰有晋灼，集为一部，凡十四卷。又颇以意增益，时辩前人当否，号曰汉书集注。属永嘉丧乱，金行播迁，此书虽存，不至江左。是以爰自东晋，迄于梁、陈，南方学者，皆弗之见。有臣瓒者，莫知氏族，考其时代，亦在晋初。又总集诸家音义，稍以已之所见，续厕其末，举駮前说。喜引竹书，自谓甄明，非无差。 凡二十四卷，分为两秩。今之集解音义，则是其书，而后人见者，不知臣瓒所作，乃谓之应劭等集解。王氏七志、阮氏七录并题云然，斯不审耳。学者又斟酌瓒姓，附著安施。或云傅族既无明文，未足取信。蔡谟全取臣瓒一部，散入汉书，自此以来，始有注本。但意浮功浅，不加隐括，属辑 舛，错乱实多。或乃离析本文，隔其辞句，穿凿妄起，职此之由，与未注之前，大不同矣。谟亦有两三处错意，然于学者竟无弘益。汉书旧文，多有古字，解说之后，屡经迁易，后人习读，以意刊改，传写既多，弥更浅俗。今则曲核古本，归其真正，一往难识者，皆从而释之。古今异言，方俗殊语，末学肤受，或未能通，意有所疑，辄就增损，流遁忘返，秽滥实多，今皆删削，克复其旧。诸列表位，虽有科条，文字繁多，遂致舛杂，前后失次，上下 方昭穆参差，名实亏废。今则寻文究例，普更刊正，澄荡愆违，审定阡陌，就其区域，更为 界非，止寻读易晓，庶令转 无疑。礼乐歌诗，各依当时律吕，修短有节，不可格以恒例。读者茫昧，无复识其断章；解者支离，又乃错其句韵。遂使一代文采，空韫精奇，累叶钻求，罕能通习。今并随其曲析，剖判义理，历然易晓，更无疑滞，可得讽诵，开心顺耳。
凡旧注是者，则无间然，具而存之，以示不隐。其有指趣略举，结约未伸，衍而通之，使皆备悉。至于诡文僻见，越理乱真，匡而矫之，以祛惑蔽。
若况说非当，芜辞竞逐，苟出异端，徒为烦冗，秽祇篇籍盖无。初汉服虔等为音义，又有晋灼、臣瓒等说，应劭亦为集解，而蔡谟复拊注之。正观中，太子承乾命师古裒集众说。师古叔游尝𬤥汉书决疑，乃因其旧而作今注。时号师古为班固忠臣。师古名抽，京兆人
荀悦，字仲预，颍川之人。后汉袐书监。
服虔，字子慎，荥阳人。后汉尚书侍郎、高平令、九江太守。初名重，改名祗，后定名虔。
应劭，字仲湲，一字仲远，汝南南顿人。后汉泰山太守。
伏俨，字景宏，琅琊人。
刘德，北海人。
郑氏，晋灼音义序曰不知其名而臣瓒集解辄云郑德既无所据今依晋灼但曰：郑氏。景祐余靖校本云：郑氏。旧传。晋灼集注云：北海人，不知其名，而臣瓒以为郑德。今书但称郑氏。
李斐，不详所出郡县。
李奇，南阳人。
邓展，南阳人。魏建安中，为奋威将军，封高乐乡侯。
文颖，字叔良，南阳人。后汉末，荆州从事。魏建安中，为甘陵府丞。
张揖，字稚让，清河人，一云河间人。魏太和中为博士，止解司马相如一传。似孙曰：司马相如一传最难注。予尝注此传，大费工力。张揖曾作博雅，通于名物，所以止注此传。
苏林，字孝友陈留外黄人魏给事中领秘书 散骑常侍黄初中迁博七封安成亭侯张晏，字子博，中山人。
如淳，冯翊人，魏陈郡丞。
孟康，字公休，安平广宗人。魏散骑侍郎、弘农太守、散骑常侍、中书令，封广陵亭侯。
项昭，不详何郡县人。
韦昭，字弘嗣，吴郡云阳人。吴尚书郎、太史令、中书仆射，封高陵亭侯。
晋灼，河南人，晋尚书郎。
刘宝，字道真，高平人。晋中书郎、御史中丞、安北将军，侍皇太子讲汉书，别有駮义。
臣瓒，师古曰不详景祐余靖校本云臣瓒不知何姓案裴骃史记序云莫知氏姓韦棱续训亦言未详刘孝标类苑以为干瓒郑元注水经以为薛瓒姚察训纂云案庾翼集干瓒为翼主簿兵曹参军后为建威将军晋中兴书云翼病卒而大将于瓒等作乱，翼长史江剧诛之。于瓒乃是翼将，不载有注解汉书。然瓒所采众家音义，自服虔、孟康以外，并因晋乱，湮灭，不传江左。而高纪中，瓒案茂陵书，文纪中案汉禄秩令，此二书亦复亡失，不得过江。明此瓒是晋中朝人，未丧乱之前，故得具其先辈音义及茂陵书、汉令等耳。蔡谟之江左，以瓒二十四卷散入汉书，今之注也。若谓为于瓒，乃是东晋人，年代前后，了不相会，此瓒非于足可知矣。又案穆天子传日录云：秘书校书郎中 瓒校今汉书音义。臣瓒所案，多引汲书，以駮众家训义。此瓒疑是传瓒。瓒时 典校书，故称臣也。师古又曰：后人斟酌瓒姓，附之 族耳。既无明文，未足取信。
郭璞，字景纯，河东人，晋弘农太守。止注相如传序及游猎诗序。
蔡谟，字道明陈留考城人东晋侍中五兵尚书赠司空谥文穆公
崔浩，字伯深，清河人。后魏侍中、抚军大将军，封东郡公。撰汉纪音义，景祐校本作伯渊。
颜氏所注重复
颜氏所注，评核诸家，最为详的。然有无俟音诂，失之冗赘者。字之初见，既巳加释，自此而下，不必再举矣。试掇其重复太甚者，如乡读曰向，解读曰懈，与读曰豫，雍读曰壅，道读曰导，繇读曰傜，畜读曰蓄，视读曰示，艾读曰乂，说读曰悦，竟读曰境。饬与𠡠同，繇与由同，敺与驱同，暗与暗同。娄古屡字， 古地字；𫗵古饷字，奔古奔字之类，何啻百数，皆过于复且重者。又如休者，美也，蕃者多也；烈者业也。称者副也；靡者，无也；滋者益也 者，谋也；耗者，减也；贷者假也；卒者，终也，悉者，尽也，给者，足也 者，渐也。以上字义，初非深隐，何必重出，往往再见于一板之内。如此繁杂，不可胜载。又如豁、仇、恢、坐、邾、陜、治、脱、攘、艺、亘、绾、颛、擅、酣、侔、重、禺、俞、选等字，亦用切脚，可以省矣。又如项羽一传，伯读曰霸，凡四言之。若相国何、相国参、太尉勃、太尉亚夫，丞相平、丞相吉，亦注为萧何、曹参。三代必曰夏、商、周、威、文、颜、闵必曰齐威、晋文，颜渊、闵子骞。读是书者。要非童蒙，岂不晓是哉？颜氏叙例云：至如常用可知，不涉疑昧者，众所共晓，无烦翰墨，殆反是矣。志中 为丛脞，以此知汉书注亦用修整一番乃佳。
御诠定汉书，八十七卷。
唐高宗与郝处俊等𬤥
汉书注
晋灼汉书集注，十三卷。
敬播汉书注，四十卷。
陆澄汉书注。一卷，齐光录大夫。
右汉书注凡三家。师古所引者，晋灼而巳。
汉书考
刘宝汉书驳义二卷晋安北将军
姚察汉书定疑，二卷陈吏部尚书。
颜游秦汉书决疑，十二卷。
李喜汉书辨惑，三十卷。
前汉考异一卷，失姓氏。
汉书杂传
姚察汉书训纂，三十卷。
姚察汉书集解，一卷。
元怀景汉书议苑，开元右庶子，谥曰文。
姚珽汉书绍训，四十卷
诸葛亮论前汉事，一卷。
陆澄汉书新注，一卷。
韦棱汉书续训，一卷梁北平咨议参军。
顺岱汉书叙传，五卷。
务静汉书正义，三十卷唐僧。
颜胤汉书集义，二十卷。
沈遵汉书问答，五卷。
汉 四卷，梁有汉书音九卷，梁孝标注汉书一百四十卷，陆澄注汉书一百二卷，梁元帝注汉书一百十五卷，今亡。
右汉考五家。杂传十一家，深稽而详订，互有可考。古之史出于一人之手，尚有差谬，以俟刊辨，况后之为史者耶？
汉书音义
应劭音义，二十四卷。
服熙音训，一卷。
韦昭音义，七卷。
刘显音，二卷，宋浔阳太守。
夏侯泳音，二卷。
萧该音义，十二卷，国子博七。
包恺音，十二卷废太子勇命包恺等。
孟康音义，九卷。
诸葛亮音，一卷。
晋灼音，七卷。
崔浩音，一卷。
刘嗣音义，二十六卷。
敬播音义，十二卷。
孔文祥音义钞，一卷。
阴景伦律历志音，一卷。
刘伯庄音义。二十卷。
右音义十六家。师古所援引者五家，如萧该音义最为精详，而师古遗之。先儒颇谓师古于该议论矛盾，故所不录。以是知书之遗落者，盖不止此而巳，其后于师古者，固不论也。
汉书诸家本
宋景文公祁参校，凡用诸本。
古本，颜师古未注以前本。
唐本，张唐公家所得唐本。
江南本，金坡遗字云：太祖平江南。赐本，院书二千卷，皆纸排精本妙东原荣宣和氏私记云江南间 在御外府故流传人氏间初先君丁 江韩通籍 南思本殿因见爱赏 无缘错出参校遂以薄纸，分手抄录，及归，各写于家，几年而后毕。
舍人院本，江南本在舍人院，亦曰舍人院本。
淳化本，国朝会要曰：淳化五年七月，诏选官分校史记、前后汉，命陈充、阮思道、尹少连、赵况、赵安仁、孙何校前后汉。校毕，遣内侍裴愈、贵本就杭州镂校。
景德监本，国朝命要曰：咸平中，真宗命刀衎、晁迥、丁逊复校两汉书校本迥知制诰，以陈彭年同其事。景德二年七月，衎等上言：汉书历代名贤注释，至有章句，不闻，名氏交错，除无考据外，博访群书，徧观诸本校定，凡三百四十九卷，签正三千余字，录为六卷以进。
景祐刊误本，景祐元年秘书丞余靖言国子监所印两汉书文字舛伪，恐误后学。臣参括众本，旁据 书，列而辨之， 行刊正。诏送翰林学士张观等详定闻奏。又命国子监直讲王洙与靖偕赴崇文院，  二年九月，校书毕，凡增七百四十一字，损二百一十二字，改正一千三百三十九字。
又有我公本，今不详何人。
燕国本、曹大家本、阳夏公本、晏本、郭本、姚本、浙本、闽本。其外又有
熙宁本，熙宁二年，参知政事赵拚进新校汉书五十册，及陈绎所著是正文字七卷。
宣和本，宣和六年，国子监本。
张集贤本，张瓖得唐世本校。
后汉书
宋太子詹事范晔𬤥晔，字蔚宗，顺阳人。元嘉中，左迁宣城太守，不得志，乃刚众家后汉书为一家史纪十、志十、传八十，凡百篇。
二
范晔既造后汉，转得统绪，详观古今著述及评论，殆少可意者。班氏最有高名，既任情无例，不可甲乙。辨后赞于理近无所得，唯志可推耳。博赡可不及之，整理未必愧也。吾杂传论，皆有精意深旨，既有裁味，故约其辞句。至于循吏以下及六夷诸序论，笔势纵放，实天下之奇作，其中合者，往往不减过秦篇。当其比方班氏所作，非但不愧之而巳。欲遍作诸志，前汉所有者悉令备，虽事不必多，且使见文得尽。又欲因事就卷内发论，以正一代得失，意复未果。赞自是吾文之杰思，殆无一字空设，奇变不穷，同合异体，乃自不知所以称之。此书行，故应有赏音者。纪、传例为举其大略耳。诸意甚多，自古体大而思精，未有此也。宋书传。
三
晔元嘉元年左迁宣城太守，不得志，乃删众家后汉书一家之作，至于屈伸荣辱之际，未尝不刻意焉。自序略曰：吾少懒学问，年三十许，始有向尔。既造后汉，转得统绪，详观古今著述及评论，殆少可意者。班氏最有高名，既任情无例，唯志可推尔。博赡可不及之，整理未必愧也。吾杂传论，皆有精意深旨，至于循吏以下及六夷诸序，笔势纵放，实天下之奇作，其中合者，往往不减过秦篇。尝共比方班氏所作，但不愧之而巳。赞自是吾文杰思，殆无一字空设，奇变不穷，同合异体，乃自不知所以称之。此书行，故应有赏音者。纪传例为举其大略，示诸细意甚多。自古体大而思精，未有此也。恐世人不能尽知，贵古贱今，所以称情狂言尔。范晔之传，其失 多若薛宣之忠毅，而槩之以酷吏；郑众之严明直谅，而槩之以宦者；蔡琰忍耻妻，胡槩之烈女；王谆深仁厚义，槩之独行。若此之类众矣。南史
四
范晔在狱中与诸甥侄书曰：吾既造后汉，详观古今著述，及评论，殆少可意者。班氏最有高名，既任情无例，不可甲乙，唯志可推耳，博赡可不及之，整理未必愧也。吾杂传论，皆有精意深旨。至于循吏以下及六夷诸序论，笔势纵放，实天下之奇作。其中合者，往往不减过秦篇。尝共比方班氏所作，非但不愧之而巳。
赞自是吾文之杰思，殆无一字空设，奇变不穷，同合异体，乃自不知所以称之。此书行，故应有赏音者。自古体大而思精，未有此也。晔之言张诩如此，自谓可过班固。观其所著序论，如邓禹、窦融、马援、班超、郭泰诸篇，略其气象，然亦何能企固万一耶？
后汉书
谢承后汉书，一百三十卷，又录一卷，无帝纪，吴武陵太守。
司马彪续汉书，八十三卷晋秘书监字绍统高阳王睦之长子专精学习博览群籍以汉氏中与  建安忠臣义士亦以昭著而时无良史记述烦杂谯周虽巳删除然犹未尽安顺以下亡缺者多彪乃讨论众书缀其所闻起于世祖，终于孝献，编年二百，录世十二，通综上下，旁贯庶事，凡八十篇，号曰续汉书。
刘义庆后汉书，五十八卷。
华峤后汉书，九十七篇，唐得三十一卷。晋少卿字叔骏，才学深博，博闻多识，属书典实，有良史之志。
谢沉后汉书，一百二十二卷，又外传十卷。字行思，晋祠部郎。晋史曰：沉著后汉书，才学在虞预之右。何充、庾冰称其有史十。
薛莹后汉书，一百卷，晋散骑常侍。
袁山松后汉书，一百一卷又录一卷晋秘书监袁乔之子博学有文章著后汉书百篇萧子显后汉书，一百卷梁本。隋亡，梁吏部尚书为吴兴太守，字景阳。桉：后汉明帝诏班固、陈宗、尹敏、孟冀𬤥世祖本纪及建武功臣传，又诏刘珍、李 等𬤥建武以来至永初纪传。又诏伏无忌、黄景作诸王恩泽侯及单于、西羌地里志，边韶、崔寔、朱穆、曹寿作皇后外戚传、百官表、顺帝功臣传，凡百十四篇，曰汉记。嘉平中，马日殚、蔡邕、杨剧、卢植又续汉记。至吴，谢承作汉书，司马彪作。续汉书华峤、谢沉、袁崧又作后汉书，往往皆因汉记之旧为之，是固为有所据依，而晔史又出于诸史之后， 为有据依者乎。本朝刘攽嘉祐八年，奉诏与钱藻、杨褒、姜潜、麻延年、李寔、刘仲章刊正定汉书。后二年，皆迁他官，准攽卒业，乃悉增损刊改及正定字画，集为一书。
二
谢承、司马彪、薛莹、谢沉
后汉书，先儒最称其精。今是书不复可见，乃略采其精语一二。谢承史云：徐孺子清妙高峙，超世越俗。司马彪史云：蔡伯喈通达有隽才，博学善属文，侮艺术数，无不精练。郭林宗 约味道，不改其乐。李元礼曰：吾见士多矣，无如林宗者也。及卒，蔡伯喈为作碑，曰：吾为人作铭，未尝不有惭容，唯郭有道碑颂无愧耳。薛莹史云：李元礼抗志清妙，有文武隽才。又曰：李膺、王畅、荀绲、朱寓、魏朗、刘祐、杜楷、赵典为八俊。谢沉史曰：俊者，卓出之名也。诸人史句如此，可曰精矣。
后汉书注
刘昭补注后汉书三十卷。
初，范晔令谢俨𬤥后汉书志，搜次垂毕，会晔伏诛，俨悉蜡以覆车，一代为恨。梁世刘昭得旧志，乃补注为三十卷。昭字宣卿，平原人，为临川王记室。
唐章怀太子注唐章怀太子贤，招集一时学士，右庶子张太安、洗马刘讷言、洛州司户革希玄、学士许叔牙、成玄一、史藏诸周赞宁辈同为注。仪凤中，奏上。
后汉书杂传
王韶后汉林，二百卷。
谢沉后汉书外传十卷。
后汉考
刘攽东汉刊误
嘉祐七年，上读后汉书，见垦田字皆作恳字，敕侍臣传诏中书使正之。时刘攽为国子监直讲，奉诏与钱藻、杨褒、姜潜、麻延年、李寔、刘仲章分校，后二年皆迁他官，攽独卒业。攽云：此书自三馆及民家无他好本，率以己意定之，学者且疑其不然，虽攽亦未敢必。
后汉书音
韦阐音
刘芳音，一卷后 本常。
韦机音，二十七卷。
臧兢音，三卷陈宗道先生。
萧该音，三卷。
三国志
魏国志，三十卷。
蜀国志，十五卷。
吴国志，二十卷。
晋太子庶子陈寿𬤥。寿字承祚，巴西人。凡魏纪四，传四十，吴传二十，蜀传十五，时人称其善叙事。宋文帝嫌其略，命国子博士裴松之补注，鸠集传记，增广异闻，辑为一书。既成，奏之，上览之曰：裴世期为不朽矣。松之字世期，河东人。陈寿撰魏、吴、蜀三国志，凡六十五篇，时人称其善叙事，有良史之才。夏侯湛时著魏书，见寿所作，便坏，已书而罢。张华深善之，谓寿曰：当以晋书相付耳。或云：丁仪、丁廙有盛名于魏，寿谓其子曰：可觅千斛米见与，当为尊公作佳传。丁不与之，竟不为立传。寿父为马谡参军，谡为诸葛亮所诛，寿父亦坐被髡。诸葛瞻又轻寿为亮立传，谓亮将略非长，无应敌之才。言瞻惟工书，名过其实，议者以此少之。
二
尚书郎范𫖳表曰：治书侍御史陈寿作三国志，辞多劝诫，明乎得失，有益风化。虽文艳不及相如，而质过之，愿垂采录。诏河南尹、洛阳令就家写其书。寿又撰古国志五十篇，益都 旧传十篇，余文章传于世。
三
崔浩之、毛循之，中国旧人，虽学不博洽，而犹涉猎书传，每与论说，遂及陈寿。三国志，有古良史之风。其所著述，文义典正，皆扬于王庭之言，微而显，婉而成章，班史以来，无及寿者。循之曰：昔在蜀中，闻长老言，寿曾为诸葛门下书佐，得挞百下，故其论武侯云应变将略，非其所长。浩乃与论曰：夫亮之相刘备，当九州鼎沸之会，英雄奋发之时，君臣相得，鱼水为喻，而不能与曹氏争天下，委弃荆州，退入巴蜀，诱夺刘璋，伪连孙氏，守穷崎岖之地，僭号边夷之间，此策之下者，可与赵它为偶，而以为萧、曹亚匹，不亦过乎？谓寿贬亮，非为失实后魏书。
四
自司马氏史至五代史数千百年，正统偏霸，与夫僭窃乱贼，甚 至微之国，虽如夷狄，而史未有不书其国号者。陈寿志三国，乃独不然。刘备父子在蜀四 余年，始终号汉，是岂可以蜀名哉？其曰蜀者，一时流俗之言耳。寿乃黜正号而从流俗，史之公法，国之正统，辄皆失之，则其所书尚可信乎？且是时世称备为蜀者，犹五代称李璟为吴，称刘崇为晋者耳。今五代史作南唐、东汉世家，未尝以吴、晋称史。荆公曰：五代之事不足书，何足烦公。三国可喜事甚多，率坏于陈寿，公其成之。公虽深，然未暇作也。予遂作蜀汉书，系蜀以汉，尚庶几乎。
三国志
汉魏、吴、蜀旧事、八卷。
魏氏别史
魏武本纪、年历，五卷
王 魏书，四十八卷晋司空。字彦伯，高平人。有俊才。 仕魏，正元中，迁散骑常侍。与荀𫖮、阮籍共𬤥魏书，多为时讳，未若陈寿之实。
魏氏，十二卷，左将军阴澹撰。
鱼豢魏略，五十卷。
梁祚魏国统，二十卷。
何氏论三国志，九卷常侍。
魏末传，二卷，梁有魏大事，隋亡。
右魏氏别史五家，盖可与陈寿志参考而互见者，亦一时记载之隽也。而鱼豢典略特为有笔力。
魏志音
卢宗道音，一卷
蜀别史，元魏李彪尝言：孔明在蜀，不以史官留意。今蜀史比魏、吴独 略，其在此乎！
王隐删补蜀记。七卷。
吴别史
韦昭吴书，五十五卷残缺
吴书实录，三卷。
环济吴纪，十卷，晋太学博士。
胡冲吴历，六卷
张勃吴录，三十卷。
魏吴杂史，大叚瑰致，掇其数辞，足以知诸公辞藻之竞秀者。鱼豢魏略云：李安国礼，识别人物，海内注意。明帝得吾降人，问江东闻中国名士为谁，以安国对之。又云：许士宗允，少与清河崔赞俱发名于冀州。又云：阮德如侃有俊才，而饰以名理，风仪雅润，与嵇康为友。又云：荀文若彧，为人英伟，折节待士，坐不累席。其在台阁间，不以私欲挠意。韦昭吴书云：诸葛瑾避乱渡江，大皇帝取为长史，遣使蜀，但与弟亮公会相见，退无私面，而又有容貌思度，时人服其弘量。环济吴记云：全子黄琮，有德行义槩。又曰：张子布昭，忠正有才义。张勃吴录云：陆凯忠鲠有大节，笃志好学。又曰：孙策少有雄姿风气。然方是时，士 乎用，史隳乎守，几于国异政，家殊俗矣。若豢而下，各书一时之事，岂无俟于后人者？嗟夫！
晋书
王隐晋书，九十三卷。隐及郭璞俱为著作郎，撰晋史。时著作郎虞预私撰晋书，而生长东南，不知中朝事，数访于隐，并借隐所著书窃写之。所闻渐广，家贫无资用，乃依征西将军庾亮于武昌，供其纸笔，书乃得成，诣阙上之。隐虽好著述，而文辞鄙拙，芜舛不伦。其书次第可观者，皆其父所撰也。
谢沉晋书，三十卷。
虞预晋书，五十八卷晋散骑常侍字叔宁史云著晋书四十余卷行于世。
朱凤晋书，十四卷未成，讫元帝晋中书郎。
谢承晋书，三十六卷，又录一卷，宋临川内史。
臧荣绪晋书，一百十卷齐信州主簿。
萧子云晋书，一百二卷，残缺。
于宝晋书，一十二卷残缺。
沈约晋书，一百十卷，梁尚书仆射，字休文，吴兴人。
郑忠晋书，七卷。
右晋人及宋齐人所𬤥晋书共十家，晋之事详且精矣。又有何法盛宋河东太守。𬤥晋中兴书七十八卷，起东晋。事有可稽，辞有可述，则知唐太宗诏群臣所𬤥，如之何其不该且核而妙于辞制哉？徐坚亦曾𬤥晋书一百十卷。
王隐晋书语
元凯智谋渊博，明于治乱，常称立德者非所企及，立功立言，所庶几也。每有大事，辄在将帅之限。王戎少清明晓悟，祖士言最治行操，能清言。祖纳嵇廷祖有奇才隽辩。嵇绍
谢沉晋书语
窦武、刘淑、陈蕃少有高操，海内尊而称之。
虞预晋书语
荀公曾十余岁能属文，外祖钟繇曰：此儿当及其曾祖。荀勖山季伦平雅有父风。和峤厚自封植，嶷然不群。刀恊多所博涉，中兴制度，皆禀于恊。温峤少标俊，清彻英颖。
沈约晋书语
周𫖮，王敦素惮之，见辄面热，虽复腊月，亦扇面不休，其惮如此。
朱凤晋书语
元帝睿，字景文，少而明惠，因乱过江起义，遂即位。谥法曰：始，建国都曰元。叙事甚简净。
臧荣绪晋书语
谢叔源善属文，张孟阳有才华，王正长博学有隽才，石季伦早有智慧，左太冲博览文史。阮嗣宗容貌瑰杰，志气闳放。
晋安帝纪语
江仲 以义正器素，知名当世。江敳
戴安道少有清操，惟甚快畅，泰于娱生，多与风流者游，屡辞征命，遂著高尚之称。羲之风骨清举。
右王隐、谢沈、虞预、沈约、朱凤晋书世不可见，各录其瑰精一二于前，斯足以表诸公才之隽，笔之英矣。晋安帝纪中句亦甚美，并录之。唐御𬤥晋书，一百三十卷。
初，晋史十八家，太宗以为未善，诏令再𬤥，房玄龄与褚遂良、许敬宗奉诏增损，以臧荣绪旧书为本，又摭采诸家传记而益附之，爰及晋代文集，罔不毕举。命来济、陆元仕、刘子翼、李淳风、李义府、薛元超、上官仪、崔行功、辛丘驭、刘引之、阳仁卿、李延寿、张文恭分撰。令狐德棻、敬播、李安期、李怀俨、赵汝智考正类例，作纪十、志二十，列传七十，载记三十，合百三十卷。史之凡例，多出于令狐德棻、敬播，天文律历，则李淳风专之。太宗所著宣、武二帝，陆机、王羲之四论，皆称制焉。
晋书注
高希峤注。一百三十卷，开元二十年，上清池主簿。
晋书音
何超音三卷，唐处士。
宋书
徐爰宋书，六十五卷，宋中散大夫。
孙岩宋书，六十五卷，齐冠军录事参军。
沈约宋书。一百卷。
右宋代史所传者，沈约为最。姚察陈吏部尚书。称其高才博洽，名亚迁、董，盖一代之英伟焉。按齐永明中，沈约奉诏撰，为记十、志九，传六十，合百卷。本何承天旧书。采山谦之、徐爰、苏宝生诸说，号为博洽，而志乃兼述魏、晋，论者以为失于限断。崇文总目： 赵伦之传一卷，今本有之，而到彦之传卷末残缺。又有王智深，梁人，著宋书六十一卷，亦残缺。
齐书
萧子显齐书，六十卷，梁人，详见后汉书。
刘陟齐书，十三卷。
齐别史
沈约齐纪，二十卷。
刘涉齐纪，十三卷。
江淹齐史，十三卷。
王劭齐志，后齐事。
吴兢齐史，十卷。
初，江淹己笔齐史为十志，沈约又著齐纪，而子显自表武帝别为此书。沈约尝称其得明道之高致，盖幽通之流也。子显更采后汉，考正同异，为一家书。又吴均欲撰斋书，求借齐起居注及群臣行状，武帝不许，遂私撰奏之，称帝为齐明帝佐命。帝恶其书不实，使中书舍人刘之遴诘问数十条，竟攴离无对，𠡠付省焚之，坐免职。本朝曾巩、赵若、孙觉、尹洙、苏洵诸公校正馆书，尝论齐史，谓子显之于斯文，喜自驰骋，其更改破析，刻雕藻缋之变 多，而其文益下，岂夫材 不可强而有耶？然其表曰：素不知户口，故州郡志辄不载。天文复秘，故不私载，而此志但纪灾祥而已。按本传为齐书六十卷，今但五十九卷。
梁书
谢炅梁书，四十九卷，梁中书郎。
姚思廉梁书，五十六卷，唐弘文馆学士思廉，名简，以字行，万年人。
梁别史
阴僧仁梁撮要，二卜卷陈征南咨议。
许亨梁史，五十三卷陈领军大著作郎。
梁太清录，八卷。
梁末代纪，一卷。
梁二典，附史典汇。
梁后略，附史典汇。
梁纪，附纪汇。
吴兢梁史，十卷。
初，太宗诏秘书监窦琎、欧阳询、姚思廉共撰梁史。思廉父察，仕陈，太建中，尝修梁、陈史，未就，思廉因父书，又采谢炅旧史裁成之。其总论出于魏征。
陈书
陆琼陈书，四十二卷，陈吏部尚书。
传缯陈书，三卷。
顾野王陈书，三卷。
吴兢陈史，五卷。
思廉采谢炅、顾野王等诸家言，推究总括，为梁、陈二家史。同上。
后魏书
魏收后魏书，一百三十卷后齐仆射字伯起巨鹿人三国典略曰齐主以魏收之卒命中书监阳休之裁正其所撰魏书休之以收叙其家事稍美且寡才学淹延岁时竟不措手唯削去𫱨庶一百余字。
魏澹后魏书，一百七卷，隋著作郎。
张太素后魏书，一百卷，今惟有天文志二卷。
裴安时元魏书，三十卷。
初，令狐德棻建言：近代无正史，梁、陈、齐文籍犹可据，至周、隋事多脱损，今耳目尚相及，史有所凭，一易世事，皆汨暗，无所缀缉。陛下受禅于隋，隋承周，二祖功业多在周，今不论次，各为一王史，则先烈世庸不光明，后无传焉。帝谓然，诏中书令萧瑀、给事中王敬业、著作郎殷闻礼主魏。议者以魏有魏收、魏澹二家为巳详，乃辍。桉天保中，收奉诏采拾遗轶，缀续旧事，作纪、 志十、传九十二表，上悉焚崔浩、李彪等旧书。收党齐毁魏，褒贬肆情，时以为秽史，独杨愔等助之，故其书渐行。隋文帝以其不实，诏魏澹更作收史阙纪二卷，传二十二卷。太宗纪则补以魏澹所作。静帝纪则补以高峻小史。
北齐书
李德林北齐书，二十四卷修末成，百药之父也。
张太素北齐书，三十卷。
李百药北齐书，五十卷，唐中书舍人，字重规，定州人。
太宗诏李百药次齐史。唐史臣称百药翰藻沉郁，所𬤥齐史行于时。桉：百药父德林，先在齐，巳作纪传，百药乃因其旧，又避唐讳易其文，议者非之。
后周书
牛弘周史，十八卷未成，陈吏部尚书。
令狐德棻后周书，五十卷，唐秘书丞，宜州人。
吴兢周史，十卷。
德棻言周、隋事多脱， 乃命德棻与秘书郎岑文本、殿中侍御史崔仁师次周史。是时预柬者十有八人，德棻为先进，故类例多所诹定。初，周柳虬、隋牛弘各尝论次，率多抵牾，德棻奉诏与陈叔达、庾俭同加修纂麻年，至是，复诏与文本、仁师撰成。玄龄等既上五代史，太宗劳之曰：朕睹前代史书，彰善瘅恶，足为将来之诫。秦始皇奢淫无度，焚书坑儒，用缄谈者之口。隋炀帝虽好文儒，尤疾学者，前世史籍竟无所成数。代之事，殆将泯绝。朕意则不然，将欲览前王之得失，为在身之龟镜。公辈以数年之间，勒成五代之史，副朕深怀，极可嘉尚。
隋书
张太素隋书，三十卷。
王劭隋书，六十卷未成秘书监劭所著隋书多棌 怪不经之语辞义系杂 使，隋恶之，堙堙灭无间。
隋志，二卜卷
吴兢隋史，二十卷。
唐修隋书，一百十五卷。
唐正观中，诏诸臣分修五代史，颜师古、孔颖达撰次隋事，起文帝，作三纪五十列传，惟十志未奏。又诏于志宁、李淳风、韦安化、李延寿、令狐德棻共加裒缀。高宗时上之志，乃上包梁、陈、齐、周，参以隋事，析为三十篇，号丑代志，与书合八十五篇。按隋志极有伦类，而本求兼明，准晋志可以无憾，迁、固以来皆不及也。正以班、马只尚虚言，多遗故实，所以三代纪纲至八书、十志，几于绝绪。隋志独该五代，南、北两朝，纷然殽乱，未易贯穿之事，读其书则了然如在目，良由当时区处，各当其才。颜、孔通古今而不明天文地里之学，故但修纪、传，而以十志专之。志宁、淳风顾不当哉？
唐书
吴兢唐书，一百卷浚仪人兢私𬤥唐书唐春秋未就丐官笔札诏兢赴馆撰录坐书自贬荆州同马以史草自随萧高领国史遣使就取书得六十余篇叙事简核号良史肃宗诏柳芳与韦述缀辑吴兢所次国史会𫐠死芳绪成之兴高祖讫乾元凡百三十篇叙夭宝事不伦史官病之。
韦述唐书，一百三十卷。初，令狐德棻、吴兢等𬤥武德以来，国史皆不能成，述，因二家参以后事，遂分纪 又为例一篇。述掌国史，余四十年，任史官二十年。韦弘机之孙也。史称其史才博识。萧颖士称其文约事详，谯周、陈寿之流。
李翱答皇甫湜书曰：近写得唐书，史官才薄，言词鄙浅，不足以发扬高祖、太宗列圣明德，使后之观者文彩不及周、汉之书。仆以为西汉十一帝，高祖布衣定天下，豁达大度，东汉所不及，其余唯文、宣二帝为优。自惠、景以下，亦不皆明于东汉明、章两帝，而前汉事迹，灼然传在人口者，以司马迁、班固叙述高简之工，故学者悦而习焉，其读之详也。足下读范晔汉书、陈寿三国志、王隐晋书，生熟，何如左丘明、司马迁、班固书之温习哉？故温习者事迹彰，而罕读者事迹晦。读之疏数，在词之高下，理必然也。唐有天下，圣明继于周、汉，而史官叙事，曾不如范晔、陈寿所为，况足拟望左丘明、司马迁、班固之文哉？韩愈答刘秀才书曰：唐有天下二百年矣，圣君贤相相踵，其余文武之士，立功名跨越前后者，不可胜数，岂一人卒能纪而传之哉？仆年志巳衰退，不可自为。呜呼！以愈而有是言，况他人乎！
刘昫唐书：二百卷昫涿郡人。
按：后唐起居郎贾纬言：唐高宗至代宗，巳有纪传，德宗至济阴废帝，凡六代，唯有武宗实录，余皆阔略。今采访遗文及 旧传说，编成六十五卷，目曰唐朝补遗录，以备将来史官修述。至开运二年，史馆上新修前朝李氏纪、志、列传共五百二十卷，赐监修宰臣刘昫、史官张昭远、直馆王伸等缯彩、银器有差。又按：欧阳修五代史刘昫传只载明宗时为监修国史，殊不及唐史之绩，盖昭远辈所成也。
欧阳修等唐书，二百二十五卷。
庆历五年，诏王尧臣、张方平等翰林学士。刊修唐书。皇祐元年，以宋祁翰林侍读。为刊修官。至和元年，又命欧阳修、宋祁刊修，龙图阁学士。乃𬤥纪十、志五十、表十五、传百五十。嘉祐五年，提举宰臣曾公亮上之。公亮曰：唐有天下几三百年，其君臣行事之始终，所以治乱兴衰之迹，与其典章制度之美，宜其粲然著在方， 而纪次无法。乃  等讨论， 定事则增于前，文则省于旧，其属则范镇、知制诰。王畴、知制诰。宋敏求、集贤校理。吕夏卿、秘书丞。刘羲叟。此盖预进书者，又有杨察、赵槩、余靖亦与焉。修尝言：唐自武宗以下，并无实录，西京内中省寺、诸司、御史台及銮和诸库，有唐至五代以来奏 案簿尚存，欲差吕夏卿就彼检寻。从之，足以见讨论之。至矣。祁虽作百五十传，亦曾自作纪志。今宋氏后居华亭者有其书。
唐书考音附
吕夏卿直笔新例，一卷。夏卿预修新书，𢳣其繁冗阙误，仍叙新例。温陵人。
吴缜紏缪，二十卷，𢳣举新书舛缪，元祐间，知万州。
唐书注
李绘唐书补注，二百 十五卷。绘宣和中进土，以旧书参新书为之注。
唐书音
董氏唐书， 二十五卷。
五代史
薛居正等五代史
一百五十卷。
开宝四年，诏薛居正、卢多逊等修五代史。七年闰月甲子书成，凡一百五十卷。而扈蒙、张澹、李昉、刘兼、李穆、李九龄皆与修。其书以建康实录为准。景祐三年七月，集贤院学士、知同州胡冲上所𬤥五代史七十七卷，又一书也。
欧阳修五代史，七十四卷。
五代新史纪十二，传四十五考三，世家、年谱十有一，四夷附录三，凡七十四卷。欧公曰：本纪因旧以为名，即位以前，其事详，原其所自来，故曲而避之，见其起之有渐、有暴也。即位以后，其事略，居尊任重，所责者大，故所书简。惟简乃可立法。陈师锡序曰：五代距今百有余年，故老遗俗往往     说者，秉笔之士，文采不足以耀无穷。欧阳公以此自任，其事迹实详于旧记，而褒贬义例，仰师春秋。至于论朋党、官女，忠孝两全，义士降服，岂小补哉！欧公既没，始诏其家上之。神宗常问欧阳修所为五代史如何？王安石曰：臣方读数册，其文辞多不合义理。上曰：责以义理，则修止于此。每卷后论说皆称。
二
徐无党注欧公五代史，其言曰：凡诸国名号，梁本纪自封梁王以后，始称梁。唐本纪自封晋王以后，始称晋。唐自建国号唐以后，始称唐，各从其实也。自传而下，于未封王建国之前，或称梁、称晋、称唐者，史官从后而追书也。唐尝称晋，而石敬塘又称晋，李升又称唐，刘袭巳称汉，而刘旻又称汉。刘涉据广州，亦称。刘崇据太原，又称后汉，王建巳称蜀，而孟知祥又称蜀，石晋自为一代，不待别而可知。唐、汉、蜀则加东南前后，以别其世家。梁初尝封沛、东乎，南唐初尝称齐三号，当时巳不显著，故皆略而不道。
五代乱世，名号交杂而不常。史家撰述，随事为文，要于理通事见而巳，览者得以详焉。
五代史别史
五代史枢要，十卷，欧阳𫖮𬤥。
五代史补，五卷，陶 𬤥。
五代史阙文，下卷王禹 𬤥。
梁列传，十五卷。
后唐列传三十卷，并张昭远𬤥。
五代史考
五代史纂误，吴缜录欧阳公新史抵牾阙语，凡二百余字。
史略卷二

[book_title]史略卷三
高似孙，续古修
东观汉记、历代春秋、历代纪、实录、起居注、唐左右螭坳书事、延英殿时政、时政记、唐历、会要、玉牒
东观汉记
东观汉记百四十三卷，起光武记注至灵帝，长水校尉刘珍等撰。按后汉书文苑传：刘珍字秋卿，永初中，邓太后诏使典校书刘𫘦𬳿、马融及五经博士校定东观五经诸子传记、百家艺术，整齐脱误，是正文字。永宁元年，太后又诏珍与刘𫘦𬳿作建武以来名臣传。李尢字伯仁，安帝时，受诏，与谒者仆射刘珍等俱撰汉记文。按显宗起居注：明德皇后自𬤥汉之后宫，好文通史，有如此者。其后有后汉记一百卷，晋散骑常侍薛莹所撰，当本诸此。
永元十三年正月丁丑，和帝幸东观，览书林，阅篇籍，博选艺术之士充其官。洛阳宫殿名曰南宫，有东观。永初中，学者称东观为 氏藏室，道家蓬莱山。太仆邓康荐窦章入东观。灵帝诏图高武象于东观。
入东观人：刘珍、刘𫘦𬳿、马融、蔡邕、张衡、曹褒、黄香、李尤、杨彪、马日䃅、卢植。
刘知几曰：后汉东观，大集群儒，而著述无主，条章靡立，伯度讥其不实，公理以为可焚。张、蔡二子 之于当代，传、范二家 之于后叶。
汉记中邓禹传
序曰：贤骏思圣主，风云从龙武，自然之应也。邓禹以弱冠睹废兴之， 羸粮策马，以追世祖，遂信竹帛之愿，建社稷之谋，袭萧何之爵位，可谓材难矣。受命之初，躬率六师，中兴治定，勒号泰山。圣上继体立师，传位三公，功德之极，而禹兼之。易称利见大人，诗有自求多福，其禹之谓与。
汉记中吴汉传
序曰：自古异代之忠，其详不可得闻也巳。近观大汉高祖、世祖受命之会，建功垂名之忠，察其屈伸，固非乡举里选所能拔也。吴汉起乡亭，由逆旅，假阶韩鸿，发策彭宠，然后遇乎圣王，把旄杖钺，佐平诸夏，东征海嵎，北临塞漠，西逾陇山，南平巴蜀，遂斩公孙述、延岑、刘永、董宪之首。斯其跨制州域，窃号帝王，章章可数者。熛起糜沸之徒，其所洒扫众矣。天下既定，将帅论功，吴公为大。览其战克行事，无知名无勇功，令合于孙、吴。何者？建武之行师，计出于主心，胜决庙堂，将帅咸承玺书，倚威灵，以治克乱，以智取愚，其势然也。及汉持盈守位，劳谦小心，惧以终始，勒功帝佐，同名上古，盛矣哉！
右刘知几大讥汉记述前人之言，以为可焚可。 其对萧至忠有曰：古之国史，皆出一家，未尝藉功于众。惟汉东观集群儒纂述，人人自为政骏，其言尽之矣。今姑录二序于前。夫张衡、蔡邕，岂不以辞笔自骋，而所序者如此，是可与班、马抗欤？
历代春秋
战国春秋二十卷。
赵晔吴越春秋十二卷，又有杨方吴越春秋削繁五卷，皇甫遵吴越春秋传十卷。
陆贾楚汉春秋九卷。
司马彪九州春秋十卷，记汉末事。又有九州春秋抄一卷，刘孝标注。
袁晔汉献帝春秋十卷。
孔衍汉春秋十卷。
孔衍后汉春秋六卷。
孔舒元汉魏春秋九卷。
孙盛魏氏春秋二十卷，又有魏阳秋异同八卷，陈寿𬤥。
员半千三国春秋三十卷。
崔良辅三国春秋卷亡，深州安平人，日用从子，居白鹿止，门人谥曰贞文。
习凿齿汉晋阳秋晋荥阳太守，字彦威，襄阳人。博学洽闻，以文笔著。
孙盛晋阳秋三十二卷，讫哀帝。盛著魏氏春秋、晋阳秋，词直而理正，咸称良史焉。字安国，太原人。
檀道鸾续晋阳秋二十卷，宋永嘉太守。
王韶之晋阳秋韶之，琅耶临沂人也。私𬤥晋阳秋成，时人谓之宜居史职。即除著作郎，使续后事。讫义熙九年。善叙事，辞论可观，为后世佳史。
杜延笃晋春秋略二十卷唐人。
王琰宋春秋二十卷，梁吴兴令。
鲍衡卿宋春秋二十卷。
吴均齐春秋三十卷。
臧严栖凤春秋五卷。
吴兢唐春秋二十卷。
韦述唐春秋二十卷。
陆长源唐春秋六十卷。
尹洙五代春秋二卷。
崔鸿三十国春秋百二十卷，魏人。
十六国春秋略二卷。
萧方三十国春秋，三十卷，汉中元建安，讫晋元熙，凡一百五十六年，以晋为主，包吴、孙、刘元海等三十国事，又有三十国春秋钞二卷。
包胥河洛春秋，安禄山、史思明事。
武敏之三十国春秋一百卷。
太史公作史记，最采楚、汉春秋，意其论著瑰杰弘演，必有以合乎轨辙者。今得楚汉春秋读之，不见其奇，试以一二言之。其一曰：沛公闭函谷关，无内项王。项王大将亚父至关，不得入，怒曰：沛公欲反。即令家发薪策，欲烧关，关门乃开。其一曰：项王在鸿门，亚父谏曰：吾使人望沛公，其气冲天，五色相纠，或似云，或似龙，或似人，此非人臣之象也，不若杀之。其一曰：上南攻宛，匿旌旗，人衔枚，马束舌，鸡，未明巳围宛城三匝。其一曰：上过陈留，郦生求见，使者入通方洗足，问：如何人？曰：状类大儒。上曰：吾方以天下为事，未暇见大儒也。使者出告，郦生瞋目按剑入。言：高阳酒徒，非大儒也。楚汉春秋所载仅如此。太史公所采，亦以汉初之事，未有记载，故有取于此乎。至习凿齿、孙盛、檀道鸾作魏晋春秋，意义闳达，辞采清隽，斯亦一代之奇者。桓温见盛春秋，怒谓盛子曰：枋头诚为失利，何至乃如尊君所说？其子遽拜，请删定。诸子号泣，请为百口计，盛怒，不许，诸子自改定之。盛乃书两本，寄于慕容隽。泰元中，孝武帝博求异闻，殆于辽东得之，以相参校，多有不同。时温既觊觎非望，凿齿著汉晋春秋以裁正之，起光武，终于晋愍帝。三国之时，蜀以宗室为正，魏武虽受汉禅，尚为篡逆。文帝平蜀，乃汉言而晋始兴焉。二子之作，严且正矣。善乎唐史臣之言曰：丘明既殁，班马迭兴，自斯以降，分明竞爽，此之谓乎？阳秋者，避晋太后家讳，故曰阳秋。
历代纪
荀悦汉纪三十卷后汉献帝好典籍常以班固汉书文繁难省乃令悦依左氏传体，为汉纪三十篇，辞约皋详，论辨多美。其序云：立兴有五志焉：一曰达道义，二曰法章式，三曰通古今，四曰著功勋，五曰表贤能。于是天人之际，事物之宜，粲然显著，罔不备矣。汉四百有六载，拨乱反正，统武兴文，永惟祖宗之洪业，思光启乎万嗣。圣上穆然，惟文之恤，瞻前顾后，是绍是继，闱崇大猷，命立国典。于是缀叙旧书，以述汉纪。中兴以前，明主贤臣得失之轨，亦足以观矣。荀悦传，应劭注荀悦汉纪三十卷。唐李大亮为凉州都督，表谏求鹰，太宗报书，赐荀悦汉纪曰：悦论议深博，极为政之体，公其绎味之。
袁宏后汉纪、三十卷，字彦伯，自吏部郎为东阳太守，有逸才，文章绝美。
张璠后汉纪三十卷。
刘殳汉灵、献二帝纪六卷。
环济吴纪十卷，晋太学博士。
陆机晋纪四卷，字士衡，晋平原内史。天才秀逸，辞藻宏丽。葛洪称其文宏丽妍赡，英锐漂逸，亦一代之绝乎。
邓粲晋纪十一卷讫明帝晋荆州别驾。其传云：著元明纪十篇。晋史曰：邓粲、谢沉祖述前史，奇辞异义，罕见称焉。
干宝晋纪二十卷，自宣帝讫愍帝五十三年，其书简略，直而能婉，咸称良史。于宝著晋论二千七百一十有七言，载于晋史者二千八百八十有五言，载于通鉴者七百二十有四言，可以为殳夷烦乱，翦截浮辞之法。
曹嘉之晋纪十卷，晋前军咨议。
刘璨晋纪世说注
刘谦之晋纪二十五卷，宋中散大夫。
王韶之晋纪十卷，宋吴兴太守，字休泰，琅琊人。善叙事，辞论可观，为后代佳史。
徐广晋纪四十五卷，宋中散大夫侍中邈之第。世好学，至广尤精纯，百家数术，无不研究。尚书奏：有造中兴记者，焕乎史策，宜𠡠著作郎徐广撰成国史。于是广勒成晋纪，凡四十六卷，衰上之。
郭彦产续晋纪五卷，宋新兴太守。
王智深宋纪三十卷。
沈约齐纪十卷。
萧韶梁太清纪十卷梁长沙王。
梁末代纪一卷。
梁帝纪七卷。
梁皇帝纪七卷。
卢彦卿后魏纪三十卷。
崔彦发北齐纪三十卷。
陈彭年唐纪四十卷，本朝人。
皇甫湜谓：荀氏汉纪强欲复古，以为编年，然其善话嘉话，细事详政，多所遗矣。予以为不然。此书专为正史繁博而作，辞约则事必省，事省则史必精，编年之体，难乎其详且细矣。王通氏曰：荀悦史乎是，盖知悦者矣，而杜预尤为善。言史者，有谓史之旧章，从而修之，故曰约史记而修春秋，殆此意欤。
自悦而后，纪凡二十有一家，往往取则于荀氏，如陆机、邓粲、徐广、沈约数家，殊为精核，而家家有史，人人载笔，难乎其考矣。隋史氏以为史官废绝久矣，魏、晋以来，其道愈替。南董之位，以禄贵逊，正骏之司，罕因才授。故梁世谚曰：上车不落，则著作，体中何如，则秘书。尸素之俦，盱衡延合之上，立言之士，挥翰蓬茨之下，一代之记，至数十家，传说不同，闻见舛驳，此之谓欤。
二
张璠汉纪曰：范孟博滂为功曹，辟公府掾，升车揽辔，有澄清天下之志。百城闻滂高名，皆解印绶去。又曰：不畏强御，陈仲举，天下模楷。李元礼邓粲晋纪曰：刘子骥𬴊之少尚质素，虚退寡欲，好游山泽，志尚遁逸。又曰：王平子澄，放旷不拘，时谓之达。又曰：王处仲性简脱，口不言财，其操尚如此。又曰：王导恊赞中兴，敦有方面之功。又曰：裴遐以辩论为业，善叙名理，辞气清畅，泠然若琴瑟。按晋诸公赞：遐字叔道，河东人。少有理称，辟散骑郎。又按永嘉流人名王夷甫，以第四女适之。曹嘉之晋纪曰：荀勗为中书监，令尚同车，至和峤为令，而勗为监，峤意强抗，专车而坐，乃使监令异车，自此始。刘谦之晋纪曰：王献之性其整峻，不交非类。又曰：桓玄欲复武贲中郎将，疑应直与不，访之僚佐，咸莫能定。参军刘简之对曰：潘岳秋兴赋序云：余兼武贲中郎将，寓直于散骑之省。以此言之，是应直也。玄欢然从之。徐广晋纪曰：刘遵祖爰之。少有才学，能言理。又曰：殷浩清言妙辩，玄致，当时名流，皆为其美誉。文曰：凡称风流者，皆举王、刘为宗焉刘真长，王仲祖。庾道季和，太尉亮子也，风情率悟，以文谈致称于时。又曰：王导阿衡之世，经纶夷俭，政务宽恕，事从简易，故垂遗爱之誉。以上诸史，学者所未见，故为槩举一二，庶知其笔墨焉。
实录
六朝实录
梁实录
梁皇帝实录周兴嗣𬤥
梁皇帝实录谢昊𬤥
梁太清实录
唐实录
唐六典曰：史官掌修国史。凡天地日月之祥，山川封域之分，昭穆继代之序，礼乐师旅之事，诛赏兴废之政，皆本于起居注，以为实录。
高祖实录许敬宗敬播𬤥，褚遂良读之于前，太宗感动流涕。
太宗实录元曰：今上实录，敬播颜彻𬤥。
贞观实录长孙无忌撰。
高宗实录许敬宗𬤥。
高宗后实录初，令狐德棻𬤥，乾封中，刘知几、吴兢续成，此再修者也。又有韦述所𬤥三十卷，武后所𬤥一百卷。
则天实录魏元忠、武三思、祝钦明、徐彦伯、柳冲、章承庆、崔融、岑羲、徐坚、刘知几、吴兢删正。文有宗秦客、圣母、神皇实录。
中宗实录吴兢𬤥。
太上皇实录刘知几𬤥。
睿崇实录吴兢𬤥。
今上实录张说唐颖𬤥次开元初事。
开元实录失𬤥人名。
玄宗实录令狐峘𬤥。
肃宗实录元载监修。
代宗实录令狐峘𬤥。
建中实录沈既济𬤥。
德宗实录蒋乂、樊绰、林宝、辛处厚、独孤郁𬤥
顺宗实录韩愈、沈传师、宇文籍𬤥
宪宗实录沈传师、郑澣、宇文籍、蒋系、李汉、陈夷行、苏景彻𬤥
穆宗实录苏景彻、王彦威、杨汉公、苏涤、裴休𬤥
敬宗实录陈商、郑亚𬤥
文宗实录卢耽、蒋偕、王沨、卢告、牛丛𬤥，偕三世修史，世称良笔。其父乂有史才。
武宗实录辛保衡𬤥
五代实录
梁太祖实录三十卷，梁郗象等𬤥。
后唐献祖纪年录二卷。
后唐懿祖纪年录一卷。
后唐太祖纪年录十七卷。
后唐庄宗实录三十卷后唐赵凤、张昭远等𬤥，献祖、懿祖、太祖为纪年，庄宗为实录
后唐明宗实录三十卷姚颛等𬤥
后唐废帝实录十七卷皇朝张昭、刘温𬤥
后唐愍帝实录三卷张昭等𬤥
晋高祖实录三十卷汉窦正固、贾纬等𬤥。
晋少帝实录二十卷窦正固等𬤥。
汉高祖实录二十卷汉苏逢吉等𬤥。
贾纬乾祐中受诏与王伸、窦俨修晋高祖、少帝、汉高祖三朝实录。纬以笔削为已任，然而褒贬任情，记注不实。晋宰相桑维翰执政，尝薄纬之为人，不甚见礼，纬深衔之。及叙维翰传，称维翰身没之后，有白金八千铤，他物称是。翰林学士徐台符，纬邑人也，与纬相善，谓纬曰：闻吾友书桑魏公，白金之数，不亦多乎？乃攺为白金数千铤。书法如此，他可知矣。
汉隐帝实录十五卷张昭等𬤥
周太祖实录三十卷张昭、刘温叟𬤥
周世宗实录四十卷皇朝王薄等𬤥
实录之作，史之基也。史之所录，非借此无所措其笔削矣。今狐峘修玄宗实录，号为著述甚精。丧乱之余，实录散失，纂开元、天宝间事，唯得诸家文集，编其诏无名臣传记，十无三四，后人以漏略称之。初至德二年，史官于休烈等奏：自经贼火，国史实录并无其本，合诏府县搜访，重加购赏，数月唯得书一二百卷。前史官韦述家藏国史二百十三卷，乃以送官，又仅若此。欧阳公、宋景文公受诏分𬤥唐史，一时有请，以为唐自武宗后，并无实录，何所考订？则实录有补于史可知矣。又如柳玭以下十五人，分修宣宗、懿宗、僖宗实录，逾年不能编录一字是非，难乎！欧公作五代新史，往往多据建康实录耳。
先公预修神宗、哲宗、徽宗、钦宗四朝史。
高宗实录，其史册散逸，记载疏略，尤有甚于令狐峘之时。分修志四，传五十，实录十年而访搜订载略不少，恨其有分秦桧传者，笔不得下。今桧传仅数叶而巳。似孙乃为纂修桧传，极为精核，史馆移牒取索，不欲录报也。
二
显庆中，高宗以许敬宗𬤥太宗实录，所纪多非实，谓刘仁轨曰：朕观国史所书，多不周悉，卿等必湏穷微索隐，原始要终，盛业鸿勋，咸使详备。宪宗徧读列圣实录，见贞观、开元故事，竦慕不能释卷，谓宰臣曰：太宗之创业如此，玄宗之致理如此，我读国史，始知万倍不如焉。文宗尝曰：顺宗实录似未详实，史官韩愈不是当时屈人否？李石曰：韩愈贞元末为四门博士。上曰：司马迁与任安书，全是怨望，所以汉武本纪事多不实。郑𫟛曰：汉武中年后，大发戎马，拓土开边，生人耗竭，本记所述，亦非过言。初，愈撰顺宗实录，说禁中事颇切直，内官恶之，往往于上前言其不实。累朝有诏攺修，及修宪宗实录，文宗复令改正永贞间事迹，随奏乞条示旧记最错误者，委史官条定。乃诏刊去实录中所书德宗、顺宗朝禁中事，其他不要更修。按：愈进顺宗实录表曰：监修李吉甫授臣以前史官韦厚所撰先帝实录三卷，云未周悉，令臣重修。臣与修撰左拾遗沈传师、直馆咸阳尉宇文籍等，共如采动修成，削去常事，著其系于攻者，比之旧录，十益六七，忠良奸佞，莫不备书。观此，则内官所恶者在是矣。又云：沈传师等采事，得于传闻，致有差误，圣明无遗，恕臣不逮，重令刊正。今并添改讫。其奉天功烈，更加寻访。巳据所闲，载于首卷。愈秉史笔，而所言云尔，呜呼难哉！唐史笔所修，往往视其人之才否。至于高宗、文宗，尚能知所刊整，其视委成史氏，无所考择者，固有间矣。
起居注
汉一献帝起居注
晋十六泰始起居注，建武、大兴、永昌起居注，咸宁起居注，咸和起居，泰康起居注，咸康起居注，元康起居注，建元起居注，永和起居注，太元起居注，升平起居注，崇宁起居注，晋起居注，晋宗起居注，流别起居注，晋起居注钞
宋七永初起居注，元嘉起居注，景平起居注，孝建起居注，大明起居注，泰豫起居注，秦殆起居注。
齐一永明起居注。
梁一大同起居注。
陈四永定起居注，天康光大起居注，天嘉起居注，至德起居注。
后魏一起居注。
隋一开皇起居注。
唐二大唐创业起居注，开元起居注。
汉武帝有禁中起居注，明德马后自撰显宗起居注。后削去兄防，参医药事，章帝请曰：黄门舅日夕供养且一年，既无褒异，又不录勤劳，无乃过乎？太后曰：吾不欲后代闻先帝数亲后宫之家，故不录也。汉有起居注又矣，不止献帝也。汉时起居江似在宫中，为女史之职，盖周内史所记王命之副也。梁吴均欲撰齐书，求借齐起居注及群臣行状，武帝弗许，遂私撰奏之。是知记注之作，有补于史。太宗谓褚遂良曰：卿知起居注，可得见否？遂良以为不闻帝王躬自观史。正元中，上问赵憬：起居注所记何事？憬言：国朝自永徽以后，起居唯得对仗承旨，仗下后谋议皆不得闻。其曰注记，但出于巳行制敕内采录，更无他事。长寿中，姚璹知政事，以为亲承谟训，若不宣自宰相，史官无由得知。遂请仗下后所言军国政要，宰相专知撰录，号时政记。李弘宪曰时政记者，姚璹修之于长寿，璹罢而寝，贾耽、齐抗修之于贞元，耽、抗罢而废。李德裕曰：璹所撰时政记，厥后因循多阙，乞依故事，知印宰相撰录，岁末送史馆。杜牧曰：旧例，宰臣于合内及延英奏事，知印宰臣尽书送史馆，名时政记。但记出己之辞，或忘同列之对。献替之说，史册不详。欲乞人自为记，共成一编，必无遗漏。观唐诸公之言，如此，则记亦非详且续矣。月送史馆，无何，此事又废。上曰：君举必书，义存劝戒，宜依故事为之。李德裕言：延英奏事后，向外传说三事，犹两事虚谬。岂有起居注皆三二年后，采于传闻，耳目巳隔，固非实事。宜如故事，每季送史馆。如军国大政，传闻疑误，许于政事堂见宰相，临时酌量。如事巳施行，非关机密者，并一一言说所异书事信实，免有传疑。按兴庆宫有起居注，并余书三千六百卷，则起居注不为不详矣。
唐左右史螭坳书事
唐制，朝曰左右史，分立赤墀之下丹淹 以涂殿墀。郎左舍。人右李肇国史补曰：两省谑起居为螭头，以其立近石螭也。郑𫟛传曰：记注操笔，在赤墀下。张次宗传：文宗始诏左右史立螭头下。韦绚初除右史，中谢，置笔札于玉阶栏楯之石，趋而书辞拜舞约嘉话。唐志曰：宣政殿朝日，殿上设黼扆、蹑席、薰炉、香案，而宰相、两省对班于香案前。则是香案自在殿上，向之两省对班而直案前者，乃从殿下，准望而言，非夹立香案左右也。又按王仁裕入洛，过长安，见含元殿前玉阶三级，第一级可高丈许，每间引出一石螭头，东西鳞次，第二、第三级各高五尺，莲花石顶阶，两面龙尾道，各六七十步，方达第一级。而宣政殿、紫宸螭头虽不明载，然据唐志，御正殿，则起居郎、舍人分左右立，有命则俯陛以听，退而书之。正殿者，宣政也。志又曰：若仗在内合，则夹香案分立殿下，第二螭首，和墨濡笔，皆即螭处。内合者，紫宸也。三殿皆有螭，于此可见，姚璹所谓延英奏事者，小殿也。
延英殿时政
六典言：宣政殿西上合门之左即延英殿。上元二年，殿中当御座生玉芝，延英召对宰臣，始于代宗时，以苗晋卿年老，特御是殿，优礼也。阳城欲救陆贽，约拾遗王仲舒守延英殿合上疏。其言守合者，开延英以受其对也。钱希白南部新书记唐制，内有公事，即开延英。长安志以延英在紫宸殿东。吕大临图引李庚赋曰：东则延英耽耽。又按会要，元和十五年，诏于西上合门西廊内开便门，以通宰臣，自合中至延英，则延英不在紫宸之东矣。会要之说，盖与六典合。僖宗时，易延英为灵芝，表芝瑞也。还自蜀，仍曰延英。正元七年，诏诸司官长许对延英。德宗又诏：今后有陈，宜于延英请对。宪宗时，元稹为拾遗，亦乞于延英访问。自后诸州剌史又于延英陛辞。韩皋为中丞，奏事紫宸殿，上曰：我与卿言不尽，可来延英与卿从容。又天祐后，一旬三开延英。元和中，义武节度张茂昭举族归朝，故事，双日不坐，是日特开延英，亦礼之。特璹修时政记，请延英奏事，宰臣书送史馆，其谓是欤？
时政记
永徽后，左右史唯对仗承旨，仗下谋议不得闻。武后以姚璹表尚符瑞，擢平章事。璹奏：帝王谟训不可阙记，请仗下所言军国政要，责宰相自撰，号时政记，以授史官。从之。时政有记，自璹始。大中六年，平章事裴休言：宰相论政上前，知印者为时政记，他议事有所阙，史氏莫得详。请宰相人自为记付史官。诏可。元和八年，上以时政记问于宰相，监修国史李吉甫对曰：是宰相记天子事以授史官之实录也。上曰：其间或修或不修，何也？吉甫曰：凡面奉德音，未及施行，枢机周密，固不可书以送史官。其间谋议，有发自臣下者，又不可自书以付史官。及事巳行者，制 昭然，天下皆得闻知，即史官记之，不待书以授也。姚璹修于长寿，璹罢而事废。贾耽修于正元，耽罢而事废。
唐历
肃宗诏柳芳与韦述缀辑吴兢所𬤥国史，会述死，芳续成之。叙天宝后事，弃取不伦，史官病之。后坐事贬黔中，从高力士质开元、天宝及禁中事，仿编年法，为唐历四十篇，颇有异闻，然不立褒贬义例，为诸儒讥讪。按唐历起隋义宁元年，讫建中三年，又续唐历二十二卷。又有唐历目录一卷，唐崔令钦𬤥，其后又有唐历目录一卷、唐年历一卷，唐刘轲𬤥唐历帝纪卷。又按前史有吴历六卷，胡冲𬤥晋历二卷，陈历二卷。唐历盖因乎此。芳字仲敷，河东人。
唐会要五代会要、西汉会要，不知谁作甚简约。
唐苏冕𬤥唐会要四十卷，起高祖，迄代宗。崔铉𬤥唐会要四十卷，次德宗以来至大中间事。本朝王溥𬤥唐会要二百卷，起宣宗，至唐末，合苏、崔二书，合为百卷。溥又𬤥五代会要三十卷，起梁开平迄周末。
玉牒
玉牒见于唐，所以奠世系，分宗谱也。开成中，李衢上皇唐玉牒一百一十卷，李乂有玉牒行楼二卷。其在本朝志世系之外，更为一史，以纪大事。大事者，降诞、符瑞、即位大臣、除拜、大政事、大诏令也。是所谓大事必书者。其书一年一进。按建武三十二年，梁从等奏求元封封禅故事，当用方石再累置坛中，用玉牒书藏方石牒，厚五寸，长尺三寸，广五寸，有玉检。又用石检十枚，列于石傍，以告曰刻玉牒书函，藏金柜玺印封之文。按唐麟德元年，有事岱宗，造三玉母，皆以金绳编玉牒为之，刻玉填黄金为字，又为玉匮以藏，盖太史公所曰䌷金匮石室之书者也。韩昌黎有曰：功德镂乎白玉之牒，抑谓是欤？今玉牒殿制度，玉牒以销金罗为纸书之，夹以银梵叶。先太史在牒寺最，又乃得专修神宗一朝玉牒，事既专，则笔削不乱。唯神宗国史有所谓朱墨本者，史之所载，殊多私意。先公是正，特为精核，可以言史矣。

[book_title]史略卷四
高似孙续古，修
史典、史表、史略、史钞、史评、史赞、史草、史例、史目、通史、通鉴、通鉴参据书
史典
王逸齐典五卷。
刘璠梁典三十卷。
何元之梁典三十卷，陈始兴王咨议。
谢昊梁典三十卷。
元行冲魏典三卜卷记后魏事唐人
唐颖稽典一百三十卷。开元中，颖罢临颍尉，上之，张说奏留史馆修𬤥。
李延寿太宗政典三十卷。
王彦威唐典七十卷。
按何元之梁典、高帝革命论曰：官自有鿄，备观成败。昔因出轴，流寓齐都，穷愁著圭，窃慕虞子，简牍多阙，略不尽举。观此，则典之为书，亦几于纪事省而辞约者也。
史表
古今年表一卷。
袁希之汉表十卷
韩祐续古今人物表十一，开元十七年，上校太常寺太祝。
柳芳唐宰相表三卷。
陈绎辅相表十卷皇宋
宰辅年表载熙丰间事。
国朝年表八卷。
太史公曰：五帝三代之记尚矣。自殷以前，诸侯不可得而谱，周以来乃颇可著。读春秋历谱谍，至周厉王，废书而叹，则知载笔之严，莫严于谱谍。世本十五篇，古史官记黄帝以来讫春秋帝王公侯、卿大夫祖世之所出，表之作，其有据于此乎？善乎班固之言曰：缀续前记，究其本末，表举大分，别而叙之。表之为义如此。
史略
张温三史略、三十卷。
张 后汉略、二十五卷。
鱼豢魏略、五十卷。
杜延笃晋春秋略、二十卷。
荀绰 后略、十一卷。
吉文甫十五代略、十卷起庖牺至晋。
裴子野宋略、二十卷
姚最梁后略、十卷。
梁承圣中兴略、十卷。
丘悦三国典略、二十卷，以 中、邺都、江南为三国记南北朝事。
环济帝王要略、十二卷纪帝王及天官、地理、丧服。
张太素隋后略、十卷。
郭 唐年统略、十二卷。
李吉甫六代略、三十卷。
杜信史略、三十卷。
杜毅大业记略、三卷，唐人。
裴子野𬤥史略。其序事评论多善，沈约叹其评论，可与过秦王命分路扬镳，是为翦繁撮要之法。然诸子所录，玄出意度，自成机杼，是难以槩论。然有至略之法存焉，人特不着眼耳。尧典载历象治水禅舜之事，大矣 四百六十字。舜典载受禅命官之事，亦大矣。凡八百三十六字。禹贡载山川贡赋、名物、水功之事，尤大矣。 一千二百八字，非略之至乎？
史钞
葛洪史记钞十五卷。
葛洪汉书钞三十卷。
葛洪后汉书钞三十卷。
吴志钞一卷。
张 晋书钞三十卷。
三十国春秋钞二卷
九州春秋钞一卷，刘孝标注。
右唐仲彦有子钞，虞南南有北堂书钞，皮日休有鹿门书钞，唐人有碎金钞，张九龄有珠玉钞，苏易简有文选钞。凡言钞者，皆撷其英，猎其奇也，可为观书之法也。
史评
王涛三国志序评、三卷晋人
徐爰三国志评
二评盖专为三国所书设，是固有可评者。司马公作通鉴遗书，刘道原曰：魏、吴、蜀、宋、齐、梁、陈、后魏、秦、夏、凉、燕、北齐、后周、五代诸国，地丑德齐，不能相一，名号钧敌，本非君臣者，皆用列国之法，彼此抗衡，无所抑扬，没皆称殂，王公称卒，庶几不诬事实，稍近至公。至于刘备，虽承汉，族属疏远，不能纪其世数名字，亦犹宋高祖自称楚元王后，李升自称吴王恪后，是非难明，今并同之列国，不得与汉光武、晋元帝为例。以温公之殊见绝识，而于此难决，是果难乎？习凿齿作汉晋春秋，其言有曰：桓温觊觎非望，乃著汉春秋以裁正之。起光武，终于晋愍帝。于三国之时，蜀以宗室为正，魏武虽受汉禅，尚为篡逆，至文帝平蜀，乃为汉亡，而晋始兴焉。其说如此，岂不快哉？
史赞
范晔后汉书赞、十八卷。
范𬑓后汉书论赞、五卷。
传畅、晋诸公赞、二十二卷。
杂赞十六附
上古以来圣贤高士赞，三卷周续之
徐州先贤传赞九卷徐义庆。
会稽先贤传二卷钟离岫
陈留先贤传赞一卷陈英宗
长沙旧传赞三卷晋临川王郎中刘彧。
吴先贤赞三卷。
会稽太守像赞二卷贺氏。
东阳朝堂像赞一卷晋太山太守留叔先。
桂阳先贤书赞五卷吴左中郎张胜。
圣贤高上传赞三卷嵇康。
至人高上传赞二卷孙绰
列仙传赞、三卷孙绰。
六贤 赞。二卷，唐李渤撰。前代夫妇俱隐者七人。
孝子传赞、三卷王韶之。
忠孝图赞、二十卷李袭誉
凌烟功臣赞、并传四十卷。将乂。
唐十八学士赞、一卷吕温。
烈女传赞。一卷缪袭以上诸赞，辞多坏杰，故录焉。
先太史尝言：欧阳公𬤥新唐史，纪、志皆脱稿，独太宗纪赞，难乎其为工。既成，一夕，梦神人金甲持兵，琅乎问罪，以纪赞过乎措辞，盖太宗也。公乃为改作又治。又治平中，妙柬一时名人，修仁宗史，以帝纪属之李邦直。其所作赞，久不能成。一日，出示诸公曰：竭平生之力，是傚马、班、汉文立赞。由今观之，固有间矣。只如两汉书中，大 宁有几，非不欲追抗太史公笔力，然其辞可琢，其气格不可敌，况其下者乎？
史草
萧子显晋史草。三十卷。予尝观杨文公史草，用竹纸细，字，字清美，涂撺甚少，盖造思之素者也。又观欧阳公史草，阔行真字，殊有更易处。又一二纸，更易几尽。又观宋景文公史草，则佳纸阔行笔。史所书其草乃两传，凡刘、史之萑，所易几尽。今以新传比旧传，则一时群臣奏疏，往往撺改，所存不一二。又观司马公通鉴草，纸阔狭不侔，有翦为数寸阔者，两面密书，时有涂攺处，字尢端楷。观此，则想象萧公史草，令人精神飞越，恨不一披元笔。
二
古人制作，不只遣辞合理，而一字之施，有不可易者。景文公修唐昼韩文公传，全载进学解，谏佛骨表、潮州谢上表、祝鳄鱼文，殊不甚窜改。于进学解颇易数字。以招诸生为召字，障百川而东之为停字，跋前黄后为踬字。韩公本用狼跋诗语，非踬也。其他以祀罗剔抉为把罗，焚膏油为烧，以取败几时为其败。
吴元济传书平淮西碑文千六百六十字，固有他本不同，然才减节，辄不稳当。明年平夏一句悉。 之平蜀西川，减西川字。非郊庙祠祀，其无用乐，减祠其两字。皇帝以命臣愈，臣愈再拜稽首，减下臣字。汝其以节都统讨军，以讨为诸讨者，如左传讨军实之义。若云诸军，恐非奇。柳子厚传载与萧俯、许孟容书，正符惩咎赋四篇。孟容书气义步武，全与汉扬𪸩答孙会宗书相似。正符仿班孟坚典引，而其四者次序或失之。至云宗元不得召，内闵悼，作赋自儆。然其语曰逾再岁之寒暑，则责居日月未为 难。以言不得召也。资治通鉴但载梓人及郭橐驰传，以为其文之有理者，其识见取舍固有在云。
史例
颜师古注汉书例一卷
刘𫗧史例三卷。
沂公史例一卷田宏正客。
金马统例一卷
吕夏卿唐书新例，一卷。
司马公通鉴前例一卷。
善言史例，无若杜征南。然古之为例简，而后之为例详，不止是也。事有出于常事之表，则创例亦新，用志亦艰矣。神而明之者史乎？
史目
唐杨松珍𬤥史目唐宗谏𬤥十三代史目，唐孙玉汝𬤥唐列圣实录目，其后作史目者准此。隋志所谓古史官既司典籍，盖有目以为纲纪，是亦史之纲纪也。
通史
梁武帝通史六百二卷。
按通史上自三皇迄梁，全用编年法。
李延寿南史八十卷。
李延寿北史一百卷。
唐李延寿父太师多识前世旧事，常以宋、齐、周、隋天下参隔，南方谓北为索虏，北方指南为岛夷。其史于本国详他国略，往往訾美失传，思所以改正，拟春秋编年，刊究南北事，未成而殁。延寿既数与论撰，所见益广，乃追终先志，本魏登国元年，尽隋义宁二年，作本纪十二，列传八十八，谓之北史，本宋永初年尽陈。祯明三年，作本纪十，列传七十，谓之南史。凡八代，合二书百八十篇。其书颇有条理， 落酿辞，过本书远甚。唐郑𬀩作史隽十卷，亦记南北朝事，何及李氏史之精核。张伯玉又续史隽十卷。伯玉，唐人。
高峻小史百卷。
峻，元和中人，著小史，初为六十卷，余卷乃其子回厘益之，一以太史公书为准。作汉诸臣诸王世家，严整有律，是深于史者。
姚康复统史三百卷。
统史，自开辟至隋末，用编年法纂帝王政事，凡诏令所下皆书。至于盐铁榷籴、兵粮边事，无不该载，以及释道烧炼妄求无验者亦书之。康，大中中为太子詹事。
萧肃合史二十卷。
苏辙古史二十卷皇朝
太史公易编年之法，为本纪、世家、列传，记五帝、三王以来，后世莫能易之。汉景、武之间，尚书、古文诗、毛氏、春秋、左氏皆不列于学宫，世能读之者少，故其记尧、舜、三代之事，皆不得圣人之意。战国之际，诸子辩士各自著书，或损增古事，以自信一时之说，迁一切信之。甚者或采世俗相传之语，以易古文旧说。及秦焚书，战国之史不传于民间，幸而野史一二存者，迁亦未暇详也。故其记战国有数年不书一事者，因迁之旧。上观诗、书，下考春秋，及秦汉杂录，记伏牺、神农讫秦始皇帝，为七本纪、十六世家、三十七列传，谓之古史，追录圣贤之遗意，以明示来世。至于得失成败之际，亦备论其故。呜呼！由数千岁之后，言数千岁之前，其详不可得矣。幸其犹有存也，而或又失之，此古史之所为作。
资治通鉴
皇朝端明殿学士司马光，治平中受诏编集历代君臣事迹，许自选辟官属，于崇文院置局。熙宁初，神宗皇帝御制序，赐名资治通鉴，命经筵进读。及光补外，听以书局自随。元丰七年书成，上起战国，下终五代，凡一千三百六十二年，分二百九十四卷。又略举事目，为目录三十卷，参考群书，订其同异，为考异三十卷。
资治通鉴举要历八十卷。
司马公既著通鉴，患其书浩大，难于易见，而目录第撮取精要之语，无复首尾。晚乃著是书。
资治通鉴外纪，十卷。
皇朝刘恕撰。初，司马公受诏修历代君臣事迹，辟恕于史局。公退居洛阳，恕归江东，仍隶局中。尝谓司马迁史记始于黄帝，其包牺、神农阙而不录，公为历代书，而不及周威烈王之前。以包牺至未，命三晋为诸侯，可为前纪；本朝一祖四宗，一百八年，可为后纪，将俟书成，有请于公。及恕病废，又在远方，不可得国书，绝意于后纪，乃更前纪曰外纪，如国语称春秋外传之义也。又有目录三卷，起包牺氏，讫周威烈王二十二年。恕字道原，京兆人。
通鉴参据书
史记、前汉书、后汉书、三国志、晋书、宋南史、北史、齐书、周书、沈约宋书、梁书、陈书、隋书、新旧唐书、宋略、新旧五代史、魏氏春秋、唐录、政要、天宝故事、后史补、袁宏汉纪、荀悦汉纪、太清纪、十道志、禄山事迹、李昊蜀书、高峻小史世语、汉武故事、文贞公传录、天宝西幸记、毛文锡纪事、华阳国志、国典、魏文贞公故事、叚秀实别传、续汉书、三十国春秋、平陈记、玄宗幸蜀记、续汉志、晋春秋、大业略记、梁功臣列传、蓟门纪乱、东观记、十六国春秋、通历、朝野佥载、河洛春秋、收复邛州壁记、张璠汉记、职官志、大业杂记、潘䓕纪闻、汾阳王家传、五代通录、汉晋春秋、后魏书、隋季革命记、宜都内人传、颜氏行状、闽中实录、九州春秋、玉泉子闻见录、河洛行年记，陈氏别传、李太尉南行录、王氏启运图、纪年通谱、通典、创业起居注、张青耆旧传、会稽录、嘉号录、燕书、贞观政要、狄梁公传、句延庆耆旧传、勤王录、山阳公载记、修文殿御览、壶关录、松窗杂录、徐铉吴录、九国志、胡冲吴历、献帝起居注、唐历、景龙文馆记、十国纪年、马氏行年记、英雄记、前凉录钞、太宗勋史，开天传信记、咸通解围录、王举大定录、江表传、后魏序纪、革命记、升平源、唐年补录、湖湘马氏故事、献帝春秋、十六国春秋录、唐朝年代记、次柳氏旧闻、续宝运录、华峤谱叙、唐统纪、明皇杂录、北梦琐言、金銮密记、御史台记、闽录、唐余录、历代年号、集贤注记、见闻录、刘氏兴亡录、韦曜具书，刘𫗧小说、虞喜志林、编遗录、孙盛杂语。伽蓝记、唐要会、五代会要、妖乱志、寰宇记、吴录、三国典略、唐圣运图、鲜于仲通碑、吴越备史、虏庭杂记、徐铉江南录、陷蕃记、贞陵遗事。谷况燕南记、续牛羊曰历，五代史阙文。洛中纪异、王贵妃传、剧谈、钱易家语、启国实录、正闰位历，五代史补、西南备边录、备史遗事、晋阳见闻录、玉堂闲话、兴元圣功录、开成纪事、忠懿王勋业志，两朝献替记、戊申英政录、三楚新录、云南别录、何氏姓苑、续贞陵遗事、唐年小录、金华子杂编、甘露记。钱氏庆系图谱、韦奉天录、常侍言旨、林恩补国史、皮光业见闻录、家王故事、奉天记、刘展纪乱、李绛论事、唐阙文、贡奉录、上清传、蒲山公传、后唐懿祖纪年录、唐末泛闻录、因话录、建中实录、会昌一品集、北蕃君长录、南唐近事、唐谏诤集、邺侯家传、唐末见闻录、东观奏记、江表志、牛羊曰历、云溪友议、唐列圣实录自高祖至昭哀凡二十世叙训、邠志、皇华四达记、彭门纪乱、河南记、平剡录、长历、惊听录、南诏录、韩愈集、李白集、白居易集、杜牧集、张九龄集、陈子昂集、独孤及集、刘琨集、高郢集、郑畋集、顾况集、贾至集、柳宗元集、大中制集、先贤行状、冯 大听壁记、蜀德政碑、吴融生祠堂碑、陈子昂德政碑、何进滔德政碑、郑畋行状、征夭赋、武威王庙碑。
真宗初，命编修君臣事迹，谓辅臣曰：宴享一门，所录唐中宗宴饮，韦庶人等预会和诗，与臣寮马上 摘含桃事，皆非礼也。巳令削之。又曰：所编事迹，盖欲垂为典法，里端小说，咸所不取。编修官上言：近代群臣 还 历，如 德裕文武两朝献替记、李石开成承诏录、韩偓金銮密记之类。又有子孙述先德，叙家世，如李繁邺侯传、柳氏序训、魏公家传之类，隐已之恶，攘人之善，并多溢美，故匪信书。又僭伪诸国，各有著撰，如伪吴录、孟知祥实录之类，自矜本国，事或近诬其上，并所不取。其余三十国春秋、河洛记、壶关录之类，多是正史，巳有秦记、燕书之类，出自伪邦，商芸小说、谈数之类，俱是谈谐小事。河南志、邠志、平剡录之类，多是故吏宾从，述本府戎师征伐之功，伤于烦碎。西京杂记，明皇杂录，事多语怪，奉天禄尢是虚词，尽议采收，恐成芜秽，从之。书成，赐名册府元龟。所遗既多，亦失明白。如司马公通鉴则不然，今人但以为取诸正史。予尝穷极通鉴，用工处，固有用史、用志传，或用他书萃成一叚者，则其为功切矣，其所采取亦博矣。乃以其所用之书，随事归之于下，允七年而后成。通鉴中所引援二百二十余家，试以唐一代言之。叙玉世充、李密事，用河洛记；魏郑公谏争，用谏录；李绛议奏，用李司空论事；睢阳事，用张中丞传；淮西事，用凉公平蔡录；李泌事，用邺侯家传；李德裕太原、泽潞、回鹘事，用两朝献替记；大中吐蕃尚婢婢等事，用林恩后史；神韩偓凤翔谋画，用金銮密记；平庞勋，用彭门纪乱；讨裘甫，用平剡录；纪毕师铎、吕用之事，用广陵妖乱志。皆本末粲然，则杂史、锁说、家传 可尽废。今录于前，使观者知其功力如此，不敢率于展卷也。
史略卷四

[book_title]史略卷五
高氏似孙续古修
霸史
杂史
七略中书古书
东汉以来昼考
历代史官目
刘勰论史
霸史一
十六国春秋略三十国春秋及春秋钞战国春秋附春秋汇其外锁陋者二十余家不录。
华阳国志十二卷晋常璩志巴汉风俗，公孙以后据蜀事。
汉之书十卷，常璩𬤥。
蜀李书十卷。
汉赵书十卷和苞𬤥。
赵书二十卷伪燕长史田融载石勒事。
燕书二十卷伪燕尚书范亨记慕容隽事。
南燕录五卷范亨𬤥记慕容德事。
南燕录六卷，伪燕中书郎王景晖𬤥。
秦书斐景仁载符朗过江事隋志唐志皆无之见刘孝标注世说
秦书三卷何仲熙𬤥记符健事。
符朝记一卷田融𬤥。
秦记十一卷，宋 中将军斐景仁𬤥。
秦记十卷魏尚书姚和都记姚苌事。
凉记八卷，伪燕仆射张咨记张轨事，凉书十卷，伪凉中郎昞记张轨事。凉记十卷，伪凉著作佐郎叚龟龙记吕光事。
凉书十卷，高道逊𬤥。
凉书十卷沮渠国史。
托跋凉录十卷。
炖煌实录十卷，刘昞𬤥。
吐谷浑记二卷，宋新亭 叚国𬤥。
邺洛记十卷。
霸史二
其越史十卷，皇朝范坰、林禹𬤥。
吴录二十卷徐铉记杨行密据淮南，迄杨𬇘。
淝上英雄小录伪吴信都镐记：杨行密起庐州，入广陵，将吏五十人。
江南录十卷，徐铉记江南李氏三主事。
江南别录四卷陈彭𬤥。
江表志三卷郑文宝𬤥。
江南野史二十卷龙衮𬤥
吴唐拾遗录十卷，许氏𬤥。
南唐近事二卷，郑文宝𬤥。
前蜀纪事二卷伪蜀毛文锡记王建采僭号前事。
前蜀书四十卷，伪蜀李吴𬤥记王氏本末。
后蜀实录八十卷李是记孟昶事。
蜀梼杌十卷，张唐英𬤥。
三楚新录三卷皇朝周羽中记胡南马商周行逢荆南高季与事。
荆湘近事一卷陶岳𬤥。
闽中实录十卷蒋文怿记王氏据闽尽留从效李仁达事惟不及陈洪进
十国纪年四十二卷刘恕纪五代十国事。
九国志四十九卷，曾颜记五代事。
晋自永嘉之乱，皇纲失统，九州君长，据有中原，腥膻之风，薰浸河洛。其间或奉正朔，或窃名位，人自为国，螽聚棋分，国有其臣，各思记载，录其厘疆树长之自，详其立事用人之经，亦足以待考稽、知本末。后魏刬夷诸国，据有嵩华，乃命崔浩博采旧闻，缀述国史。诸国所纂，尽集袐府。尔朱之乱，往往散亡。今录其可考之者。
杂史
越绝书十五卷，子胥撰。或曰：子胥旧有内纪八，外传十七，今存二十篇。又载春申君，疑后人窜定，言二十篇者，非是。
春秋前传十卷，何承天𬤥。
春秋前传杂语十卷，何承天𬤥。
春秋后传三十一卷，晋著作郎乐资𬤥。
鲁后春秋二十卷，善允济𬤥。
吴越记六卷。
战国策三十四卷，刘向录。
战国策二十一卷，高诱注。
战国策论一卷汉京兆尹延笃𬤥。
南越志八卷，沈氏𬤥。
十二国史四卷。
春秋时国语十卷孔衍𬤥。
春秋后国语十卷孔衍𬤥。
右古杂史
楚汉春秋。
九州春秋并见春秋汇
史汉要集。
汉末英雄记十卷王粲𬤥。
后汉杂事十卷。
后汉释论二十卷，王越客𬤥。
右两汉
魏晋世论十卷，晋𮖠阳令郭颁𬤥。
魏末传二卷。
吕布本事一卷，毛范𬤥。
晋武平吴记六卷周世宗将张昭𬤥。
右魏晋
宋中兴事二卷。
宋拾遗十卷梁少卿谢绰𬤥。
王霸记三卷潘杰𬤥。
宋齐语录十卷，孔思尚𬤥。
五代新记二卷唐张询古记梁、陈、北齐、周、隋事。
金陵枢要一卷汪豹记六朝事。
齐梁事迹一卷。
淮海志四卷萧世怡叙梁侯景之乱。
右南北朝
隋开业平陈记十二卷，裴矩𬤥。
隋平陈记一卷称臣悦𬤥亡其姓。
大业拾遗一卷，唐杜宝𬤥。
大业略记三卷唐赵毅𬤥。
大略拾遗录一卷记炀帝幸江都。
大业杂记十卷，杜宝𬤥。
隋季革命记五卷唐杜儒童记大业之乱。
刘氏行年记十卷唐刘仁轨记大业至武德，河洛寇攘事。
朝野佥载二十卷唐张驾记周、隋以来事迹。
右隋
唐创业起居注三卷温大雅记高祖起义至禅位。
唐圣述一卷裴烜之𬤥。
今上王业记六卷，温大雅𬤥。
太宗勋史一卷吴兢𬤥。
高宗实迹一卷裴烜之𬤥。
唐书备阙记十卷吴兢𬤥，起太宗至明皇。
明皇政录十卷，李康𬤥。
明皇杂录二卷，赵元一𬤥。
天宝西幸记一卷，温畬𬤥。
幸蜀记一卷，宋巨𬤥。
开元天传信记一卷郑棨𬤥得开元、天宝事于传闻。
开元天宝遗事六卷，王仁裕𬤥。
河洛春秋二卷唐包谓𬤥起禄山叛，讫史朝义叛。
天宝记十卷
禄山事迹二卷，唐华阴尉姚汝能𬤥。
邠志一卷凌准记，天宝之乱，邠府从事。
大唐新语十三卷唐刘肃𬤥。起武德，讫大历。
奉天记一卷，唐徐岱𬤥。
幸奉天录一卷，唐崔光庭𬤥。
奉天录四卷，唐赵元一𬤥。
建中西狩录十卷，张读𬤥。
文宗朝备问一卷。
国史补三卷唐李肇记开元至长庆事。
补国史六卷唐林思𬤥。
逸史三卷，大中时人所作。
阙史三卷唐祚彦休记历以后大至乾符事。
封氏见闻记五卷，唐封演𬤥。
唐末见闻录八卷纪僖、昭两朝事。
燕南记三谷，唐谷、况𬤥。
平蔡录一卷唐郑澥记，吴元平、吴元济。
平淮西记一卷唐路隋记吴元济始末。
河南记一卷薛图存，记元和中平李师道事。
元和辨谤录三卷，李德裕𬤥。
太和记一卷廿露事诛郑注等作十入传。
乙卯记李潜用记太和乙卯，李训等甘露事。
甘露记二卷。
开成纪事三卷记大和甘露事。
开成承诏录二卷李石记文宗朝郑覃等奏对。
文武两朝献替记三卷，李德裕𬤥。
柳氏旧闻一卷李德裕𬤥。
唐录备阙十五卷，伪蜀欧阳炳记武宗、僖宗中和初事。
上党纪叛二卷。
会昌伐叛记一卷记李德裕相武宗，破回鹘，平刘植。
壸关录三卷韩昱述安史之乱李密王世充事。
正陵遗事二卷，唐令狐澄𬤥。
缋正陵遗事二卷，唐柳㘩𬤥。
平剡录一卷唐郑言记。太和末，擒越盗裘甫，平刘。
太和野史十卷，沙仲穆𬤥。
东观奏记三卷唐裴廷裕记宣、懿、僖宗事。
彭门纪乱三卷，唐郑樵撰。记懿宗朝，徐州庞勋叛。
咸通解围录一卷张云记，咸通中，云南蛮寇成都。
南楚新闻三卷唐尉迟枢记宝历至天祐时事。
广陵志三卷唐郭廷诲记高骈镇广陵之乱。
中朝故事三卷伪唐尉迟氏记宣懿昭宗事。
唐补记三卷唐程柔记宣、懿、僖宗事。
云南事状一卷记唐末群 奏议招辑云南蛮事宗。
金銮密记一卷唐韩偓记昭宗幸华州，太祖以兵围华事。
会稽录一卷记唐末，越州董昌叛。
右唐
汴水滔天录一卷五代王 记梁太祖事。
汴州记一卷记梁太祖镇汴州事。
梁太祖遗录三十卷，梁恭翔𬤥。
庄宗召祸记一卷，后汉黄彬𬤥。
晋朝陷蕃记四卷皇朝范质笔𬤥
陷蕃记四卷，范质𬤥。
陷虏记三卷周胡峤𬤥，峤陷虏归，记其事。
征淮录一卷刘仁赡𬤥。
入洛私书十卷周江文秉记同光至显德事。
后史补三卷周高若拙记唐及五代事。
备史六卷贾纬记晋末之乱。
王氏闻见集三卷，晋王仁记前蜀事。
皮氏闻见录十卷皮光业记唐乾符至五代事。
右五代
太史公书，所以为助者，左氏、国语、世本、战国策、陆贾新语、楚汉春秋而巳。至班固因太史公、范晔依谢承、司马彪诸史，岂不易哉，其为功也。灵、献以来，天下大乱，史官失守，天下之士孝于笔削，隽于辞翰者，往往各因闻见，见诸纂修，代不乏才，争自骋骛，作者之众，盖如此欤。司马公资治通鉴，凡杂史入于整汇裁正者凡二百二十余家，其亦有补于史氏明矣，故并存之。甚琐陋者不录。
七略中古书
刘向著七略别录二十卷。盖向为光禄大夫，成帝诏校经传、诸子诗赋所作。时步兵校尉任宏校兵书，太史令尹咸校数术，侍医李柱国校方技。每一书巳，向辄条其篇目，撮其指意，录而奏之。向卒，哀帝命向子侍中、奉车都尉歆卒父业，歆于是总群书而奏其七略，有六艺略，有诸子略，有诗赋略，有兵书略，有术数略，有方技略。今删其要，以备篇籍。而向所撮指要，歆复遗之。王俭作七志，阮孝裕作七录，盖本诸此。大凡七略书五百九十三家，而古之奇书为绝少。今录三代以前书不及一二十种。春秋以来至秦诸子杂书百余家，不必录。有以古书为名，而师古诸人以为后人所作，或曰以后世语，或曰其言俗薄者，亦不录。是知秦火之厄酷矣。所谓不必录者，入隋经籍、唐艺文，则又无此书矣。惜哉！
太古以来年纪
黄帝历
黄帝四经
黄帝铭
孔甲盘盂
风后
蚩尢
力牧
颛顼历
夏殷周鲁历
伊尹
太公
辛甲
史抽宣帝时。
尹佚成康时
东汉以来书考
班固作汉书，依向歆七略为艺文志，而范晔史后汉则无此志，非阙欤？自尔诸史，惟隋史志经籍，唐史志艺文。然经籍之盛，盛于隋极矣。作东汉以后艺文考。
东汉
东汉藏书在石室、兰台，在东观，在仁寿问，班固、传毅之流掌焉。董卓之乱，献帝西迁，所收图书犹七十余载。两京乱，扫地而尽。
魏
魏采掇汉散亡之书，藏在袐书，中外三问。郑点初作中经。
晋
晋既搜聚典籍，荀勖因魏中经制新簿，总章群书，厘为四部。甲部录六艺小学，乙部录子、兵、术数，景部录史记旧事，丁部录诗赋、图赞，凡三万。惠、怀之乱，京华荡复，书阁之度，为之一空。东晋初，渐加收拾。李充校以勗旧簿，仅存三千卷，亦以甲乙类次。
宋
中朝遗书，既归江左。元嘉中，谢灵运造四部目录六万四千余卷。元徽中，王俭作四部书目，又作七志。一经典、二子、三文翰，四军书，五阴阳，六术艺，七图谱。而道、佛附之书名之下，每立一传，又有条例，载于篇首。
齐
永明中，秘书监谢朏、丞王亮造四部书目，书万有八千卷。齐末，袐阁火，书亡
梁
梁初，任昉亲加汇正，聚书文德殿，卷二万三千，释书不录。又秘书监任昉、殷钧制四部目录，数术别为一部，是为五部。刘遵又作东宫四部目录，刘孝标作文德殿四部目录。普通中，处士阮孝绪采宋、齐以来王公家所藏，校官，目为七录：一曰经典，二曰记传，三曰子兵，四曰文集，五曰技术，六曰佛，七曰道。其于剖析，殊为不经。元帝克平侯景，收文德殿书归江陵，凡七万余卷。周师入郢，咸自焚之。
陈
陈天嘉中鸠集，考其篇录，尚多遗阙。中原战争日亲干戈，文教之盛，符、姚而巳。然犹有寿安殿四部目，德教殿四部目，又有承香殿五经史记目，亦留神于此者矣。宋武入关，收其图籍，仅四千卷。
后魏
后魏始都燕代，南略中原，粗收书史，未能该备。孝文都洛， 书于齐，稍稍加录。尔朱之乱，又复散落。史中有魏阙书目一卷。
后齐
后齐都邺，颇更搜聚，迄天统间，武平校写不辍。
后周
后周始基，关右，书止八千卷，后增至万卷。周武平齐，先封书府，所加旧本，才五千卷。
隋
隋开皇三年，牛弘表请使求书一卷，赏绢一疋。校写既毕，即还书本。陈平，经籍渐备，于秘书续补残阙，为正副二本。内外阁凡三万余卷。炀帝再录，分三品，上者轴头红琉璃，中者绀琉璃，下者漆轴，聚于东都观文殿东西厢，东藏甲乙，西藏丙丁。又藏魏以来古迹名画于殿后之二台。东曰妙楷台，以藏法书；西书宝绘台，以藏名画。有四部目二，其一开皇四年，其一八年所录又有大业正御书目。
唐
隋嘉则殿书三十七万卷。武德初，有书八万卷，重复相揉。王世充平，得隋旧书八万卷，太府卿宋遵监运东都，浮舟溯河，西致京师，经砥柱覆舟，书尽沉亡。正观中，魏微、虞世南、颜师古继于秘书监购天下书，选五品以上子孙工书者为书手缮写，藏于内库，以宫人掌之。玄宗命昭文馆学士马怀素为修图书使，与崇文馆学士褚无量整比。会幸东都，乃就乾元殿东序检校。无量建议御书，以宰相宋璟、苏颋同署，如贞观故事。又借民间异本传录。及还京师，迁书东京丽正殿修书院。其后光顺门外、东都明福门外，皆创集贤书院，通籍出入。既而太府月给蜀郡麻纸五千番，季给上谷黑三百三十六丸，岁给河间、景城、清河、博平兔千五百皮，为笔材。两都各聚书四部，以甲、乙、丙、丁为次，列经、史、子集为四库。其本有正有副，带帙签皆异色以别之。禄山之乱，尺简不藏。元载奏以千钱购书一卷，又命苗发等使江、淮括访。文宗时，郑𫟛建言，又诏搜采，于是复全。黄巢之乱，存者又少。昭宗播迁京城，孙惟晟敛书本军宇、教坊于秘阁，有诏还其书，命韦昌范等诸道求购。及徙洛阳，荡然无遗矣。
本朝
本朝承五季后，书皆荡焚。
太宗垂意收聚，袐阁、崇文所储，不及唐之成，盖古书益少矣。太平兴国中，诏编太平御览，引用仅一千六百九十种，而杂书、古诗赋不与焉。大中祥符中，姚铉集唐文粹序云：今代坟籍，略无亡逸，考铉所集，亦自几。王文康公初相周世宗，家多唐旧书，李文正公所藏亦富，至辟学馆，给廪饩以延者。宋宣献兼得毕文简、杨文庄二家书，有袐府不及者。元符中，一夕烬于火。晁以道家所藏，凡五世，虽不及宋氏，而校雠是最为精确。邯郸李氏所藏亦然，政和甲午亦火。刘壮舆家庐山之阳，自其祖凝之以来，图书亦多有，藏书记，今亦不存。濮安懿王之子荣王宗绰，聚书七万卷。宣和中，其子曾进书目，自龙图阁、太清楼、玉宸殿、宣和殿以及崇文三馆所储，尽归于燕幸，仅存耳。刘轲论太史公以来史笔姓氏。史记、班、汉巳来，秉史笔者，尽知其人矣。东汉有若陈宗、尹敏、伏无忌、边韶、崔寔、马曰䃅、蔡邕、卢植、司马彪、华峤、范晔、袁宏。国志有若卫𫖮、缪袭、应璩、王沈、博立、茅曜、薛莹、华核、陈寿。晋洛京史有若陆机、束晢、王诠、诠子隐。晋史有若邓粲、孙盛、王韶之、檀道鸾、何法盛、臧荣绪。宋史有若何承天、裴松之、苏宝圭、沈约、裴子野。齐史有若周兴嗣、鲍行即、何之元、刘璇。陈史有若顾野王、传缯、陆琼、姚察，察子思廉。十六国史有若崔鸿，魏史有若邓渊、崔浩、浩弟览、高允、张伟、刘璜、李彪、邢峦、温子升、魏收。北齐史有若祖孝征、陆元规、汤休之、杜台卿、崔子发、李德林、林子百药。后周史有若柳虬、牛弘、令狐德棻、岑文本。隋书有若王师邵、王胄、颜师古、孔颖达、于志宁、李延寿。唐有若温大雅、魏郑公、房梁公、长孙赵公、许敬宗、刘胤之、杨仁卿、顾胤、牛凤及刘子宏、朱敬则、徐坚、吴兢。
刘勰论史
昔者夫子愍王道之阙，伤斯文之坠，静居以叹凤，临衢而泣麟，于是就大师以正雅颂，因鲁史以修春秋。举得失以表黜陟，征存亡以标劝戒。然睿旨幽秘，经文婉约，丘明同耻，实得微言。乃原始要终，创为传体。传者，转也，转授经旨，以授于后，实圣文之羽翮，记籍之冠冕也。及至纵横之世，史职犹存。秦并七王而战。国有策，盖录而不序，故即简为名也。汉灭嬴、项，武功积年，陆贾稽古，作楚汉春秋。爰及史谈，世惟执简。子长经志，甄序帝绩。比尧称典，则位杂中贤，法孔题经，则文非元圣，故取式吕览，通号曰纪。纪纲之号，亦宏称也。故本纪以述皇王，列传以总侯伯，八书以铺政体，十表以谱年爵，虽殊古式，而得事序焉尔。其实录无隐之旨，博雅弘辩之才，爱奇反经之尤，条例蝽落之失，叔皮论之详矣。及班固述汉，因循前业，观史迁之辞，思实过半。其十志该富，赞序弘丽，儒雅彬彬，信有遗味。至于宗经规圣之典，端绪丰赡之功，遗亲攘善之罪，征贿鬻笔之愆，公理辩之究矣。至于后汉纪传，发源东观，袁、张所制，偏駮不伦，薛、谢之作，疏谬少信。若司马彪之详实，华峤之准当，则其冠也。及魏代三雄，记传并出，阳秋、魏略之属，江表吴录之类，或激抗难征，或疏阔寡要。惟陈寿三志，文质辩洽，荀、张比之于迁、固，非妄誉也。至于晋代之书，繁乎著作，陆机肇始而未备，王韶续末而不终。于宝述纪，以审正明序；孙盛阳秋以约举为能。案春秋经传，举例发目，史汉以下，莫不准约。至邓粲晋纪，始立条例，又摆落汉魏，宪章殷周，虽湘川曲学，亦有心放典谟。及安国立例，乃邓氏之规焉。又曰：传托为式，编年经事，文非记论，按实而书，岁远则周曲难密，事积则起记易疏，斯固总合之为难也。或有同归一事，数人分功，两纪则失于复重，偏举则漏于不周，此又铨配之易也。故张衡擿史班之舛滥，传玄机后汉之尢烦，皆此类也。若夫追述远代，代远多伪，公羊皋去传闻异词，苟悦称录远略近，盖文疑则阙，贵信史也。然俗皆爱奇，莫顾理实，傅闻而欲伟其事，录远而欲详其迹，于是弃同即异，穿凿傍说，旧史所无，我书则博。此讹滥之本源，而述远之巨蠹也。至于记编同时，时同多诡，虽定哀征词，而世情利害；勋荣之家，虽庸夫而尽饰；屯贬之士，虽令德而蚩埋。吹霜照露，寒暑笔端，此又同时之枉论，可为叹息者也。故述远则诬矫如彼，略近则回邪如此，折理居正，唯懿上心乎。
史略卷五

[book_title]史略卷六
高似孙集
山海经
世本
三苍
汉官
水经
竹书
山海经
山海经二十三卷，郭璞所注，又有山海图赞二卷、山海图音二卷，又有山海经图十卷，舒雅等所修也。本朝人。按越绝书：禹治水，巡行天下，所历山川，命伯益记之，遂为山海经。世或以其书为荒异，然考郦道元注水经，允山川谲异之事，必以山海经为据。郭璞之言曰：古者皇圣，原化以极变，象物以应怪，鉴无稽㶊，曲尽幽情，神焉廋哉！神焉廋哉！此书历载三千，暂显于汉。盖武帝时，有献毕方鸟，不知何以饲之。东方朔既言其名，又言其食。帝问：何以知之？曰：山海经所出也。又宣帝时，击磻石于上郡，陷，得石室，其中有反缚盗械之人。刘向曰：此贰员之臣也。帝问：何以知之，以山海经对。其辞曰：贰员杀窫窳，帝乃梏之疏蜀之山，桎其右足，反缚其两手，上大骇。于是人多奇山海经。其后东方朔作神异经，张华笺之。华曰：方朔周旋巡作，天下所见神异，山海所不载者列之，有而不具其说者列之，谓山海经也。陶渊明有读山海经诗：沉览周王传，流观山海图。俯仰终宇里，此乐复何如。
世本
世本十五篇，古史官记黄帝以来，讫春秋帝王公卿、诸侯大夫谱系，太史公因之以作史记者。是后世本凡三。其一曰世本，刘向所作者二卷；其一亦曰世本，宋衷所作者四卷。其一曰帝谱。世本者，宋均所作者七卷。又有世本王侯大夫谱二卷，世本谱二卷，王氏注。按世本叙历代君臣世系，是书不复见，犹有传者。刘向、宋衷、宋均三家而巳。予阅诸经疏，惟春秋、左氏传疏所引世本者不一，因采掇 次为一书，题曰古世本。周益公在西府，闻予有此，面借再三，因录本与之。益公一见曰：天下奇书，学者隽功也。予因曰：刘孝标注世说引热氏世本，盖叙挚氏世家。今人欲系谱谍，依挚氏法，名之曰某氏世本，殊为古雅。益公曰：此说尢新奇。
三苍
三苍者，苍颉一篇，上七章，秦丞相李斯作爰历六章，车府令赵高作博学七章，太史令胡母敬作。文字多取史籀篇，而篆体复颇异，所谓秦篆者也。按史籀十五篇，周宣王太史作大篆十五篇，与孔氏壁中古文亦异体，建武时亡矣。然是时巳见隶书。宋景文公云：建字当作造字。然建字政自奇。起于官狱多事，苟趋省易，施之于徒隶也。汉兴，书师合苍颉、爰历、博学三篇，断六十字以为一章，凡五十五章，并为苍颉篇。武帝时，司马相如作凡将篇，无复字。师古曰： 重也。元帝时，黄门令史史游作急就篇，成帝时，将作大匠李长作元尚篇，皆苍颉中正字也。凡将则颇有出矣。元始中，征天下通小学者以百数，各令记事于庭中。杨雄作训纂篇，顺续苍颉，又易苍颉中重复之字，凡八十九章。班固、杨雄作十三章，凡一百二章。苍颉多古字，俗师失其读。宣帝时，征齐人能正读者，张敞从受之，传立外孙之子杜林为作训。此孟坚所谓通知古今文字者欤。惟唐李善好援引，间见于文选注。班固注汉书条例，亦曰旁究苍雅，所用尚矣。
汉官
汉官不知何人作，应邵所注。旧五卷，今存其一。王隆有汉官解诂三卷，胡广所注。隆字丈山，汉新汲令。正训，旧汉官也。按后汉书百官志云：周公作周官，分职著明，法度相持，王道虽微，犹能久存，所以观周室牧民之德。王隆作小学汉官篇，诸文倜说，较略不究。
胡广云：隆汉官篇，略道公卿内外之职，旁及四夷，博物条畅，多所发明，足以知旧制仪品。按应劭有汉官仪，又有汉官卤簿图，又有汉官仪注，又有汉官名秩。蔡质有汉官典仪，其言仪者，多涉故事，往往如卫宏汉旧仪者也。旧四卷，今有三卷。后汉书百官志注引汉官目录，亦为奇书。其后丁孚有汉官仪式，荀政有魏官仪，王圭之有职官令，梁有职制仪注，视汉官简穰殊不侔。唯郭璞有古今百官注十卷，最为严整。予以孟坚百官公卿表载汉官无统绪，尝作汉官，殊有条理。
二
安帝时，越骑校尉刘千秋校书东观，好事者樊长孙与书曰：汉家礼仪，叔孙通所草创，皆随律令在理官，藏于几， 无记录者久，令二代之业，暗而不彰。诚宜撰次，依拟周礼，定位分职，各有条序。刘君然其言，与邑子通人郎中张平子参议，未定而迁为宗正卫尉。至顺帝时，平子为侍中，典校书，方作周官解。况乃欲以次述汉事，莫能立于所集汉官，正与长孙平子之意合。
二
后汉书百官志注引援，皆古书奇书，特为精绝。
水经
水经三卷，汉中大夫桑钦𬤥，后魏郦道元注为四十卷。道元，范阳人，仕魏为吏部尚书。是盖李延寿父太师公所谓南人谓此为索虏，此人谓南为岛夷者，其史于本国详，他国略，初未尝尽历南地，而所载南事，特为精确，而又续业闳阔，辞义浚拔，凡所援引，多前史所遗。魏收称其历览奇书，是固有得于此乎。道元之言曰：大传曰：大川相间，小川相属，东归于海，脉其枝流之吐纳，诊其沿路之所缠，访渎搜渠，缉而缀之。经有谬误者，考以附正。文所不载，非径水常流者，不在记注之限。盖水经纬缀津渚而阙傍通，此寻图访 道，元之所以为功乎。按唐艺文云：桑钦一作郭璞𬤥。又郑氏书略以为郭璞注。然道元所笺，略不援引郭璞，则知为桑钦书也。唐李吉甫有删水经十卷，是记四海，难乎删矣。晋僧道安有水记，雍仲雍有江记、川水源、汉记，其援引考订，皆不可及此。
竹书穆天子传一卷。古文琐语四卷。周书十卷。
晋太康二年，汲郡民不准盗发魏襄王蒙得古竹简书，帝命荀勗、和峤撰次，为十五部，八十七卷，以为中经，列在秘书。然杂以怪妄之说。其纪年专用夏正，载三代事，而不及它国，但纪晋、魏间事，终之哀王，盖魏之史记也。按襄王，即魏惠成王之子灵王也，世本以为襄王。又按史记六国年表，自灵王二十一年至秦始皇三十四年，燔书之岁八十六年，至太康二年，初得此书，凡五百七十九年。杜预于左氏传之末，尝考其不合于经传者数事。刘知几史通乃言汲蒙纪年，载春秋事，多与左氏同。又郭璞注山海经，以为穆天子传，载穆王飨西王母于瑶池之上，与竹书同。璞又言竹书不出，则山海经几废。则知竹书所载怪妄者。必有合于山海经者，初在隋目八十七卷，是犹皆存。至唐艺文志，吴兢西斋书目，仅十四卷耳。知几又曰：汲蒙所得，寻即亡逸。然则擎虞、束晳既尝据引，荀𫖮又尝参订，杜预之所引用，于宝之所稽法，则是书不为不古矣，不只是也。班固称臣瓒所注汉书，喜用竹书。隋志有竹书同异一卷。按荀勗所考古尺，其简长二尺四寸，以墨书一简四十字。时勗为中书监，同第录者中书令和峤、秘书主书令史、秘书校书中郎张宙、郎中传瓒。瓒即师古注汉书所引臣瓒者也。时所书用二尺黄纸。
穆天子传一卷竹书内书。李氏邯郸书目云六卷，必是字误。
按左氏传：穆王欲肆其心，周行天下，将皆车辙马迹焉。此书所载，即其事也。穆王得盗骊、绿耳之乘，造父为御，以观四荒，西绝流沙，西登昆仑，与太史公记合。竹书所传穆天子传六卷，所历怪奇，亦几于山海经者。虽多残阙，皆是古书。
周书十一卷，竹书内书。
晋孔晁注此书，以为孔子刚采之，余九七十篇。今如马总意林例篇摘一二语，可见其删书之余者也。
度训解立中以补损，补损以知足。
命顺解灌以知始，始以知终，当顺解天有常性，人有常顺。
文酌解民生有欲，有恶，有哀，有德有则。
籴庄解有道，故国用足。武称解大国不失其威， 国不失其权。
允文解思静镇胜，允文维纪。
大母解武有六制，政攻侵伐、搏战。
大明武解思严大武，曰维四方。
小明武解必得地势，以顺天时。
大匡解维周王宅程，三年，遭天之大荒。注曰：程在歧州左右。
程典解维三月既生魄，文王合六国之诸侯，奉勤于摘。
程窹。泰阴。九间。刘法。文开。保开。八系。以上篇逸。
邺保维二卜三祀庚子朔，九州侯咸格于周。大开维王三月既生魄，王在艳小开。维三十有丑祀，王念曰：余闻在昔曰。文儆维丈王告薨，太子发曰：呜呼！后嗣之无保，召吾语汝所保所守，守之哉！柔武维王无祀，一月既生魄，王召周公旦曰：呜呼！维在文考之绪功，维周禁五戎。五戎不禁，厥民乃淫。大武开维王一祀，十有二月，王在酆，闻 命，访于周公旦曰：呜呼！余夙夜雄商密，不显，谁和，若岁之有秋。今余不获，其落若何？周公曰：兹在德，敬右周，其惟天命。王其敬命。小武开维王二祀一月既主魄，召周公旦曰：呜呼！余夙夜忌商，不知道极，敬听以勤天下。周公拜手稽首曰：在昔文考，顺明三极，躬是四察，循用五行，戒视七顺道九纪。宝典解维王二纪，二月丙辰朔，王在 召周公旦曰：呜呼，敬战。朕闻曰：何修非躬，何择非人。又曰：维子孙之谋，宝以为常。酆讲解。 王二祀，王在酆，讲言告闻，王召周公旦曰：呜呼！伤商，其成辜，维日望见功。谍言多信，今其如何？窹敬解维四月朔，王告儆，召周公旦曰：呜呼！谋泄哉！今朕有摘惊，予，忧其深矣。武顺解天道尚右，日月西移；地道尚左，水道东流；人道尚中，耳目役心。武穆解曰：若稽古，曰：昭天之道，熙帝之载，揆民之任。和窹解王乃出图摘，至于鲜原，召召公奭、毕公高，王曰：呜呼！敬之哉！无竞维人，人惟允忠，惟事惟敬，小人难保。武窹解王赫奋列，八方咸发。克殷解周车三百五十乘，阵于牧野。武王使师尚、伯夫致师。王既戎车，武贲驰摘师摘，师大崩。文匡解惟十有三祀，王在管叔、蔡叔、泉摘之监，东隅之侯咸受赐于王。文政解维十有三，有三祀在管。大聚解惟武王胜殷，抚图绥民，乃观于殷政。出浮解维四月有乙未，武王成辟，四方通，因命有国。
箕子考德二篇逸。摘誓王若曰：若殷之旧官。度邑维王克商，邑君诸侯，及厥民，兹日度邑。我儆维十有一祀，主告梦。五权维王不豫，于五，曰召周公旦。成开解成王九年，大开告，用用周公也。作雒解武王克殷，乃立王子禄父，俾守摘纪。皇门解正月庚午周公格于左闳门，会群门。路寝左门曰皇门，闳者皇。大戒解维正月既生魄，王访于周公。周月维一，月既南至。时训纪时令。谧法解纪谥法。明堂明堂位。尝麦祷于周庙，尝麦于太祖。本典维四月既望，既生魄，王在东宫，召周公旦。官人王曰：呜呼！大师！王会解朝会。祭公解王若曰：祖祭公，周公之后。史记解维正月，王在成周，昧 名三公，衣史戎夫。职方氏解掌天下之国。芮良夫解芮伯若曰：予小臣良夫稽首谋告。太子晋解晋平公使叔誉于周，见太子晋而与之言。玉佩解王者所佩在德。殷说解汤将放桀，居中野。周祝解让哉民，心哉民！朕则生汝，朕则刑汝。武经解车甲之间，有巧食令色，事不捷。铨法解有三不远，三不近，三不芒由。器服解作器服周道大备。
史略卷六

[book_title]《史略》PDF版下载
原书：
★http://www.daxuan.com★
[IMG:史略_1.jpeg]
链接：
[URH:★http://www.daxuan.com★]
提取码：qmzm

        </div>
      </div>
    </div>
  </div>
</div>
<!--update:2025-08-30 09:41:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>