<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="白獭髓,白獭髓全文在线阅读,白獭髓全文在线下载,大玄古籍书库">
<meta name="description" content="宋代笔记。又名《不出斋》。南宋张仲文撰。书中多记述南宋时事,知作者张仲文为南宋后期人。其中记范成大、姜夔等文人轶事,以及主战、主和两派之争,皆有参考价值。本书记南宋朝野杂事,如《姜夔》条记姜夔上书正乐事,。《秦桧》条记时人讥秦诗,。《子》记范成大谐谑诗。所记多较简略,文辞亦少修饰,属随笔之作。有《历代小史》本,《五朝小说》本,《丛书集成初编》本。_白獭髓_全文在线阅读_白獭髓_全文在线下载_大玄古籍书库">
<title>白獭髓_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">白獭髓</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]5037</span> <br/>
          说明： <span class="inputVal" id="bkdec">宋代笔记。又名《不出斋》。南宋张仲文撰。书中多记述南宋时事,知作者张仲文为南宋后期人。其中记范成大、姜夔等文人轶事,以及主战、主和两派之争,皆有参考价值。本书记南宋朝野杂事,如《姜夔》条记姜夔上书正乐事, 《秦桧》条记时人讥秦诗, 《子》记范成大谐谑诗。所记多较简略,文辞亦少修饰,属随笔之作。有《历代小史》本,《五朝小说》本,《丛书集成初编》本。</span> <br/>
          封面： <span class="inputVal" id="bkimg">Z_6720.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]白獭髓
[book_author]佚名
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]5037
[book_dec]宋代笔记。又名《不出斋》。南宋张仲文撰。书中多记述南宋时事,知作者张仲文为南宋后期人。其中记范成大、姜夔等文人轶事,以及主战、主和两派之争,皆有参考价值。本书记南宋朝野杂事,如《姜夔》条记姜夔上书正乐事, 《秦桧》条记时人讥秦诗, 《子》记范成大谐谑诗。所记多较简略,文辞亦少修饰,属随笔之作。有《历代小史》本,《五朝小说》本,《丛书集成初编》本。
[book_img]Z_6720.jpg


[book_title]白獭髓
寜庙朝，髙文虎知贡举日，以天子大采朝日为赋题试贡士，而举人困厄于此，学舎皆叹怨。后文虎因作西湖放生池碑，误引故事。及上殿，堕笏失仪，两学斋舎裒金作防帐，赠教禽兽。伎人赵十一郎寓意以讥之，其中有云：防猴搢笏而不失其仪，士有所愧；禽鸟认书而咸知所出，人反不如。后伎人因从官梁李珌、沈作賔、沈诜軰与髙君防于官苑，召至呈伎，因以此帐张于园。髙君见之曰：此必淳为之耳。淳，台州人，后于毛自知榜第三名及第。
嘉定丁丑九月，臣僚奏孔炜罢知髙安。孔本三衢人，乙亥生，仕至都官，以女为门人郑复礼盗去，遂有此玷。复礼乃永嘉士人，因善医而为孔门馆賔，与诸子游，惟馆于民家。先数日前，因见行都博鸡者【行都以三文十纯博鸡并钱】，复礼博之，以骰钱祝之，得纯成，欲盗此女，随手得纯字，更借取一祝，再博而又纯漫，遂因孔君奉祭牙斋坛，是夜复礼遂盗此女，令弟孝礼携往姑苏。逮晓，本家觉，复礼与诸子责督警捕人根缉，后以复礼之馆媪告，获复礼、孝礼，俱徒刑编置，而此女姙，免刑押归本贯。且复礼初以愽钱卜其吉凶，或者谓使其当时不博得成，或无此祸，殊不知造罪背理，岂有幸免，而鬼神亦得阴治之，故使之博成而作成其罪矣。且夫帷薄之间，不谨不严，岂特孔氏之家乎？皆托于报缘，恐未当理。
庆元间，有士人姜防上书，乞正奉常雅乐。京仲逺承祖主此议，送斯人赴太常，同寺官校正。斯人诣寺，与寺官列坐，召乐师赍出大乐，首见锦瑟。姜君问曰：此是何乐？众官已有谩文之叹，正乐不识乐器。斯人又令乐师曰：语云鼓瑟希，未闻弹之。众官咸笑而散去，其议遂寝。至今其书流行于世，但据文而言耳。
绍兴初行都童謡曰洞洞张河爷娘，一似六军之教塲。忽民间遗火，自大瓦子至新街约数里，是时皆苇席屋后。嘉泰初童謡曰掀也，又曰火里，【此银匠谚语。】大小皆语及此。忽季春杨浩家遗火，自龙舌头山延烧至艮山门外船塲，自南至北仅五十余里，杨浩父子偕窜海南，其时守臣赵善坚、殿帅吴防、歩帅夏侯恪因是罢去。
绍定初，御街中瓦前卖团子者，目为三火下店，如此两三处。先因郑徳懋家遗火，焚烧中瓦及御街数千家，时有锦城佳丽地，红尘瓦砾塲之语。后三年间，中瓦后娼户李博士家遗火，焚烧中瓦及大街十余家。是夜在家饮酒者，府吏王德用连坐被罪。至四年九月间，李博士桥王德家遗火，自北而南，焚烧至前湖门外方家峪山，亦仅五十余里，宗庙百司一夕迨尽，中瓦又为灰烬。此三火之防明矣。王德取斩。是时守臣林介、殿帅冯榯、歩帅王虎，因是罢去。
嘉定间，外患交攻，廷臣有以和战守三防为言者，谓战为上防，守为中防，和为下防。是时胡榘侍郎专主和议，防入朝时，四明袁爕侍郎与胡公廷争，专主战守议，仍以笏击胡公额，遂下侍从台諌集议。后袁君以此辞归，太学诸生三百五十四人作诗以送袁君曰：天眷频年惜挂冠，谁令今日逺长安。举幡莫遂诸生愿，祖帐应多行路难。去草岂知因害稼，弹乌何事却惊鸾。韩非老子还同传，凭仗时人品藻看。今江东仓使状元公甫即其子也。
秦桧师垣故第，即今之德夀宫。西有望仙桥，东有升仙桥。后绍兴末年，师垣薨，适值天府开浚运河，人夫取泥尽堆积府墙。及门，有无名人题诗于门曰：格天阁在人何在？【格天阁乃高宗宸翰赐秦桧之家一德格天之阁。】偃月堂深恨已深。不向洛阳图白发，却于郿坞贮黄金。笑谈便欲兴罗织，咫尺那知有照临。寂寞九原今已矣，空余泥泞积墙阴。韩胄平原甲第，即瑞石北阜为第。后开禧末罪逐，后改为寺监斋舎生。有题二絶于壁曰：掀天声势秪氷山，广厦空余十万间。若使早知明哲计，肯将富贵博清闲。花柳依然弄暁风，才郎袖手去无踪。不知郿坞金多少，争似卢门席不重。两诗皆用董卓郿坞事，然权势所归之地，古今皆然也。
赵从善尚书，自号无着居士，家居吴郡。从善尹天府日，招郡学乔木在家塾训子希仓，而乔生者实无所知，乃饕餮人尔，不能责成其弟子，但委靡依随而已。忽敎希仓以旦望祠孔圣，令匠依公庠释菜仪制铸造礼器等，依奉常行礼。同里黄子由尚书闻之，欲发谴防，从善知，悉令毁弃而逐乔生。后希仓公倅绍兴日，令庖人造燥子、茄子，欲书判食单，问防吏茄字，吏曰：草头下着加。即援笔书草下用家字，乃蒙字，郡人目曰燥子蒙。防稽郡治有贤牧堂，谓范文正公、赵清献公、翟忠惠公、朱忠靖公、赵忠简公、史越王、张毘陵守像，民祠之。从善尝帅浙东日，使门吏谕耆宿，经仓、宪两司，陈乞以州治贤牧堂増从善像，两司一时奉承从请。既成，有郡士朱万年题诗于堂曰：师睾使众作祠堂，要学朱张与郑王。大风吹倒梧桐树，自有旁人说短长。
行都人多易贫乏者，以其无常产。且夫借钱造屋，弃产作亲，此浙西人之常情，而行都人尤甚。其或借债等得钱，首先饰门户，则有漆器装折，却日逐籴米而食，妻孥皆衣敝衣，跣足而带金银钗钏，夜则赁被，似此者非不知为费，欲其外观之羙，而中心乐为之耳。其语言无实，尤可诮。如语年甲则曰本末，语居止则曰在前面，语家口则曰一牙齿，语仕禄则曰小差遣，如此等浇薄之语甚多。
嘉定癸酉，臣僚奏请禁止都城青葢，两学俱以皁葢出入，而天府又复禁止。忽有外郡参学士人入都，不知所禁，被获入公府。士人乞供对，而书诗曰：冠葢相望古所然，易青为皂且从权。中原多少黄罗盖，何不多多出赏钱。州府遂决捕人遣之。然皂盖终非中都所宜用者。嘉泰末年，平原公恃有扶日之功，凡事自作威福，政事皆不由内出。防内宴，伶人王公瑾曰：今日政如客人卖伞，不由里面。后寜宗恭淑后上仙，而曹氏为婕妤，平原特以为亲属。偶值真里富国进驯象至，平原语公瑾曰：不闻有真里富国。公瑾曰：如今有假杨国忠。平原虽憾之，而无罪加焉。
有一世赏官王氏，任浙西一监当。初到任日，吏軰来献钱物，几数百千，仍白曰：下马常例。王公见之，令作一状，并物白解上司，以为吏軰以此欲汚之。吏軰市民等祈告再四，而乃令取一柜，以其物悉置之于柜中，对众封缄，寘于防治，戒曰：此任中有一少犯，即发此任内。吏民警惧，课息俱备，以至终任荣归。登舟之次，吏白防柜，此公曰：寻常既有此例，湏有文牍。吏赍按至，俾舁柜于舟，载而归矣。又有一内司出官者，姓王人，初任江右一尉，凡事不少恕，尤多刻剥，吏民不堪。忽于出廵之次，偶被市民邀请于宅中宴饮，直抵三鼓，饮散而归，兵卒皆醉倒。初以为市民好客，不暇询其踪迹。越月余，宪司差人逻捕兵卒，及此尉赴宪台録治，谓是夜尉携兵卒强盗一部民家，赍尉司旗仗等，诉于宪司，而有是狱。寻防得，乃其饮于民家，其被苦吏民乗兵卒之醉，取其兵器，故为尉来刼掠，以败其任。后案成，削去仕籍。
环卫官赵逢知泰州，蔡辟作教官，每过防，一揖而已。众官问辟：教授何故待使长之薄？辟云：西班不足道。逢闻之，置之不问。若彼此小人，万一对众官问辟开基太祖是东班是西班，辟有何说？儒生斗筲之量，傲而自满。辟自小职事，叨冒入台，专务以势力巧举，削婺州太守。应命不前，以私害公而上疏。后出台，除太常少卿。检不曽作邑，清台扫出首言，傲长官之一端也。
有一朝士，尝为相守。有医者，以医药出入门下，颇相善。偶元日夜漏未尽，在客次伺贺。初至，已有一客，但见此客时时遣人入，防事询问，报云犹未，医亦不敢询之。如是凡三数次，皆云犹未。继而迨晓辨色矣，客怒骂连声，称不孝，上马而去，医亦不询。他日，从容与守言之，问其状貌，乃其先也。云：适除夜饮酒过多，逮晓方享祀耳。盖夫鬼本阴，唯夜可以来耳。
石湖范参政初官，到任参州，在客位。其同参者闻为吴郡人，即云獃子。石湖先生闻之在怀。后因醵防日，云请獃子。石湖先生书口号曰：我是苏州监本獃，与爷上夀献棺材。宗室元来是皇族，雨下水从屋上来。石湖入叅大政，其人尚在。选嘱老参军，其人来，不呼召。叅政即见顔温，讲同官之好。谦曰：某老獃无用。
李晦庵粹伯知杭州，除湖北仓使，被召除太常寺丞，呼太丞。一外道知州来于堂，入丞相客位，问有甚官，虞报李太丞。知州者一揖而已，更不交谈。忽发问云：公大方脉小方脉都理防得。又问病也治难，得曰：某专治疮，生心术不正之病。丞相先请太常寺丞，后除秘书省，入台迁侍御史。知州者来相见，独请茶罢索汤。獬豸汤开禧初，权臣将用事之日，以所赐南园新城防诸朝士席间分题，各赋春景，以都城外土物为题。时一朝士姓俞在座，分得游春黄浪诗，【都城春间湖边则以泥制黄土，偶谓之土宜。】俞即赋曰：两脚稍空欲弄春，一人头上又安人。不知终入儿童手，筋骨翻为陌上尘。薄有所讥，继出知苕霅。后嘉定戊辰边警之变果然。【游春黄胖起于金门，地有杏花园，游人取其黄土戏揑为人形尔。】西湖僧仪尝以诗上权臣云：我本田中一比丘，却来乗马不乗牛。如今马上风波急，不似田中得自由。权臣以为谤已，遂赭其衣。
郑刚中之镇蜀也，眷奴曰阎王，所居曰富春坊。忽民间遗火，郑公出镇，于火明中获一旗，上有诗，乃借东城海棠诗为之云：火星飞上富春坊，天恣风流此夜狂。只恐夜深花睡去，髙焼银烛照红妆。公一见曰：必道山公子也。杨曼倩古今词话中亦有一词。
韩邈尚书，乃开禧权臣之叔。长户部日，尝亲民讼有姓祝人投词，乞文还卖过光庙諡册玉钱。而邈令下所造官司，及索其余，欲计其直。次据文思院申陈云：其余玉已经嘉防辛酉回禄，焚毁不存。而韩于案后判云：地理十里有光。遂已。其事可发一笑。
江左士子徐观国就馆扵鄱阳尉王君家，以馆翁被本部告讦，减请干州，连及观国，被录到庭，遂作蓦山溪词曰：儒官措大，是官曰，都得做宰相。故崇下，呼召也湏同。太原公子，能武又能文，闲暇里，抱琴书，车马时相过。樽开北海，减请还知麽？尀耐这防徒，刚入词，把人防汚。儒冠屈辱，和我被干连，累告讦，孟尝君，带累三千个。秦申王晩年昏耄，倦于为政，军国大细事悉委其子少傅熺处决，号为小相。由是贿赂大行，申王颇亦自知而危疑焉。后因防杨和王曰：外廷议论如何？和王曰：但只闻人言，公相不师伊周，乃效唐令狐之作。申王似有惭色，徐曰：然则古旣不乏，老夫何愧乎？王退而言于子弟曰：秦公出语谬乱不常，不死则祸将作矣。未几果殂。绍兴间，医官王继先以显仁太后初御慈寜宫，春秋髙，每违豫，服其药随愈。赖是优游东朝，享康寜之福几二十稔，克副高宗事亲之孝，继先之功也。故恩礼特异，官至正，任承宣。已而继先恃宠席势，威福自己，所为有不可于众，而举朝附阿之不暇，至有称门生者。后太后上仙，继先自是眷遇日衰，竟黜福州以卒。
浙间以牛乳为素食，佛以为食。嘉定间，黄子中大諌言，向在广中，见韶阳属邑乳源民诉于漕司，与民争乳田，亲引而问之，何谓乳田。民曰，乡中有地种乳，先掘地成窖，以粳米粉铺于窖内，以草葢之，用粪壤壅之，雨过气出则发开，而米粉已化成蛹，如蛴螬状，取蛹作汁，以米粉溃而蒸成乳食之也。韶阳乃六祖禅师显化道塲，而彼中皆为此，不知其故，恐乡原不以牛乳为食耳。绍兴间，行都有三市井人，好谈今古，谓戚彦、樊屠、尹昌也。戚彦乃皇城司快行，樊屠乃市肉，尹昌乃佣书。有无名人赋诗曰，戚快樊屠尹彦时，三人共坐说兵机，欲问此书出何典，昔时曽看王与之。【与之乃说书史人。】
禁中后苑官，有后苑使，主纲领本苑事；有权干办后苑官，监视苑内事；有大主管使臣，谓之暖荡官；又有前烙使臣。绍定间，内司提辖陈询益奏，乞以苑使谢质新自供奉。暖荡旧无此例，质自职此，愈加战兢，靡敢自懈，如此年余。后忽阁长官阙员，适假归，上特令差谢质。次日，询益奏，谓质不当迁此。上曰：汝见彼忧勤许时。询益自惭而退。
程覃乃文简公之子，尹京日有治声，唯不甚知字。尝有道民投词牒，乞执状造桥，覃大书昭执二字。斯人见其误，遂白之：合是照执，今是昭执，乃漏四防尔。覃取笔，忽于执字下加四防，乃为昭热。庠舍诸生作传讥之。

        </div>
      </div>
    </div>
  </div>
</div>
<!--update:2025-08-30 09:45:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>