<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,苏长公谭史卷之一,苏长公谭史卷二,米襄阳谭史,东坡居士艾子杂说,苏米序,癖史小引,癖颠小史,悦容编叙,悦容编引,悦容编评林,《枕函小史》PDF下载,枕函小史全文在线阅读,枕函小史全文在线下载,大玄古籍书库">
<meta name="description" content="四卷。(《四库全书总目提要》题无卷数)。明闵于忱(生卒年及生平事迹均不详)撰。此书共汇刻书三种(《四库全书总目提要》谓分二种:一曰《谭史》,二曰《僻史》。盖其所用内府藏本为不全之本之故)。一为《苏长公谭史》二卷,题“吴兴闵于忱校,东明屠长卿评”。此书原为明郭化所辑,名《苏米谭史》。(。《四库存目》。卷六十有著录),此书虽然仍附《米史》于《苏史》内,但另标出标题。《米中》之后,为东坡居士《艾子杂说》。闵于忱在《凡例》中说:。其仍附《苏米谭史》之后。二为《癖颠小史》(即《四库总目》谓之。《僻史》)。一卷,题。">
<title>枕函小史_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">枕函小史</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]30766</span> <br/>
          说明： <span class="inputVal" id="bkdec">四卷 (《四库全书总目提要》题无卷数)。明闵于忱(生卒年及生平事迹均不详)撰。此书共汇刻书三种(《四库全书总目提要》谓分二种:一曰《谭史》,二曰《僻史》。盖其所用内府藏本为不全之本之故)。一为《苏长公谭史》二卷,题“吴兴闵于忱校,东明屠长卿评”。此书原为明郭化所辑,名《苏米谭史》 ( 《四库存目》 卷六十有著录),此书虽然仍附《米史》于《苏史》内,但另标出标题。《米中》之后,为东坡居士《艾子杂说》。闵于忱在《凡例》中说: 其仍附《苏米谭史》之后。二为《癖颠小史》(即《四库总目》谓之 《僻史》) 一卷,题 “闻道人撰,袁石公平”。原书为华淑撰,已收在《清睡阁快书》十种之中,有万历刊本。华淑,字闻修,所以此处称为闻道人。三为《悦容编评林》一卷,题“长水天放生辑,东明屠赤水评,西湖病渴子校。”天放生不知为何人,据梁溪一书生序,称天放生为萝月轩主人,也未著其姓氏。《谭史》有梅敦伦序、郭化序。《癖颠小史》有袁宏道序、汤宾尹序、闻修居士跋。《悦容编评林》有梁溪一书生序、长水天放生序。此书有明闵氏朱墨印本,共四册,现存于北京图书馆之中。</span> <br/>
          封面： <span class="inputVal" id="bkimg">Z_6465.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]枕函小史
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]30766
[book_dec]四卷 (《四库全书总目提要》题无卷数)。明闵于忱(生卒年及生平事迹均不详)撰。此书共汇刻书三种(《四库全书总目提要》谓分二种:一曰《谭史》,二曰《僻史》。盖其所用内府藏本为不全之本之故)。一为《苏长公谭史》二卷,题“吴兴闵于忱校,东明屠长卿评”。此书原为明郭化所辑,名《苏米谭史》 ( 《四库存目》 卷六十有著录),此书虽然仍附《米史》于《苏史》内,但另标出标题。《米中》之后,为东坡居士《艾子杂说》。闵于忱在《凡例》中说: 其仍附《苏米谭史》之后。二为《癖颠小史》(即《四库总目》谓之 《僻史》) 一卷,题 “闻道人撰,袁石公平”。原书为华淑撰,已收在《清睡阁快书》十种之中,有万历刊本。华淑,字闻修,所以此处称为闻道人。三为《悦容编评林》一卷,题“长水天放生辑,东明屠赤水评,西湖病渴子校。”天放生不知为何人,据梁溪一书生序,称天放生为萝月轩主人,也未著其姓氏。《谭史》有梅敦伦序、郭化序。《癖颠小史》有袁宏道序、汤宾尹序、闻修居士跋。《悦容编评林》有梁溪一书生序、长水天放生序。此书有明闵氏朱墨印本,共四册,现存于北京图书馆之中。
[book_img]Z_6465.jpg


[book_title]序
座中每肩吾一席不欢，淂肩吾之兹集也。世灭书解。或曰：嗟中不有刀乎？释曰：我手库中无如是刀，断除一切苏胡、朱颠，𭚄衣切磨，淂保性命。谁知这宝同，这化城，这如来藏，浮中着眼心。以而今痴狗见物便吠，风吹草木也不别肩吾以叚婆心，是大慈悲。蒙庄氏人，危士日出和天倪也，犹自乃汉矣。梅敲伦换吴兴松筠馆。
余庚戌夏养疴山居，他言嗜好切尽废，独拈淂苏米米老隽泠可释之语，与夫褒刺可姗姗谭，裒集成帙，佐苓术洧永月耳。再阅季病𤺟会诸兄弟剧饮，偶出侑活，五有见而昵，之。谓兹集即不以书史资益侄术，然境浅情深，卞近指远，作调谑观，每当也。余聆其议，若倍考用划者。五有强登木传，同志欣赏，余不放秘，嗟而从之，因名谭史，志有狎也。肩吾、郑化凡例一：东坡、南宫两称伯仲，故苏趣、米颠，古今文人骚士往往步之。其单辞片语，便足千秋，而恢谐谑浪，不减江左清谭孝标而在必补入世说。后人习为谭史久矣，脍炙人口。曾有批本行世，而评骘少槩见。近得娑罗居士，间拈出一二语，若盲瞳而赐之金针也，迷途而示之指南车也。故集谭史第一一。中郎云：人不癖不奇，世之面目可憎者，皆无癖之人也。则癖亦颠，亦趣矣，非苏、米之俦，谁其匠哉？近华闻修集癖史行世，亦有批本，而评语间出。今得柳浪馆石公品评，可与屠长卿并驱中原。遂集癖史第二。
一悦客似以诲谣。然清谭之暇，不可少此逸兴。奇癖之士，未尝不有奇嗜，亦足助骚人逸士风前月下之怀耳，岂曰沉之。锢之之为适也，聊缀悦客编第三。
一艾子杂说，原属长公撰述，可以资暇补缺，仍附苏、米谭史之后。一晟。水朱评：绚烂宇内，诗史子集，不下百种，艳妆倩饰色色宜人，而残脂剩粉，偏自醉心。读此编者，开卷爽然，不鼓掌解颐者谁耶？幸母作唾余观。
吴兴松筠馆主人闵于忱识

[book_title]苏长公谭史卷之一
王介甫与苏东坡论扬子云投阁为史臣之妄，剧秦美新之作，亦后人诬子云。苏曰：轼亦疑一事。荆公曰：疑何事？苏云：不知西汉果有子云否？闻者皆大笑。黄鲁直戏苏东坡曰：昔王右军书为换鹅字。近日韩宗儒得公一帖，于殿帅姚麟家，换羊肉数斤，可名公书为换羊书矣。苏在翰苑，一日，以生辰制撰纷冗，宗儒继作简以图报书。来人督索甚急，苏笑曰：可语本官，今日断屠。一日，东坡谒微仲，微仲方昼寝，久而不出，东坡不能堪，良久，见于便坐。旁有一菖蒲盆，畜绿毛龟。东坡云：此龟易得，若六眼龟则难得。微仲问：六眼⿔出何处？东坡曰：昔唐庄宗同光中，林邑国常进六眼龟。时伶人敬新磨在殿下进口号曰：不要闹，不要闹，听取这龟儿口号。六只眼儿分明睡，一觉，抵别人三觉。
东坡倅杭，不胜杯酌，部使者知公才望，朝夕聚首，疲于应接，乃目杭倅为酒食地狱。其后袁毂杭倅，适郡将不恊，诸司缘此亦相疏。袁语所亲曰：酒肉地狱，今值狱空。传以为笑。
涪翁尝和东坡春菜诗云：公如端为苦笋归，明日春衫诚可脱。苏得诗，戏语坐客曰：吾固不爱做官。鲁直遂欲以苦笋硬差致仕，闻者绝倒。
刘贡父觞客，苏子瞻有事，欲先起，刘以三果一药调之，曰：幸早里且从容。苏答曰：柰这事？须当归。苏东坡以吕微仲丰硕，每戏之曰：公真有大臣体，此坤六二所谓直方大也。及拜相，东坡当制，其词曰：果艺以达，有孔门三子之风；直大而方，得坤爻六二之动。苏东坡登禁林，以高才狎侮诸公卿，率有标目殆遍，独于司马温公不敢有所重轻。一曰，相与共论免役、差役利害，偶不合，及归舍，方卸巾弛带，乃连呼曰：司马牛，司马牛！刘贡父晚年得恶疾，须眉坠落，鼻梁断坏，苦不可言。一日，与东坡会饮，苏引古人一联相戏曰：大风起兮眉飞扬，安得猛士兮守鼻梁。坐中大剧，贡父默然。
苏子瞻与姜潜字制之饮，姜举令云：坐中各要一物，是药名。乃指子瞻曰：君药名也。子苏子。子瞻应声曰：君亦药名也。君若非半夏，定是厚朴。众请其故，曰：非半夏，非厚朴，何故？曰：姜制之。众皆绝倒。
苏子瞻云：岁行尽矣，风雨凄然，纸窗竹屋，灯青荧荧，时于此间得少佳趣。一日，举似刘贡父曰：前数句是夜行迷路，误入田螺精家中来。
东坡自元祐初起知登州，未几，以礼部员外郎召到，途中遇当时狱官，狱官甚是惭惶。东坡戏之曰：有蛇螫杀人，为冥府所追，议法当死。蛇前诉曰：诚有罪，然亦有功，可以自赎。冥曰：何功？蛇曰：某有黄，可治病，所活巳薮人矣。遂免。良久，牵一牛至，云：触杀人，亦当死。牛曰：我亦有黄，可治病，所活巳数人矣。亦得免。久之，狱吏牵一人至，曰：此人生尝杀人，死当还命。其人妄言，亦有黄冥。官大怒，诘之曰：蛇黄、牛黄皆入药，天下所共知。汝为人黄，何功之有？其人窘甚，曰：某别无黄，但有些惭惶耳。
东坡一曰会客，坐客举令，欲以两卦名证一故事。一人云：孟尝门下三千客，大有、同人。一人云：光武兵渡滹沱河，既济、未济。一人云：刘宽婢美污朝衣。家人小过。东坡云：牛僧儒父子犯罪，大畜、小畜。盖指荆公父子也。众皆绝倒。
刘贡父滑稽辨捷，世推无对。晚年虽得大风恶疾，鼻孔子榻了，而乘机决发，亦不能忍。一日，拥炉于惠林僧寮，谓东坡曰：吾之邻人有一子稍长，使之代掌小廨，不逾岁，误质盗物，资东耗折殆尽。其子引罪请曰：某拙于运财，以败成业，今请从师读书，勉赴科举。其父大喜，择曰具酒肴遣之。既别，且嘱之曰：吾老矣，恃子以为穷年之养。今子去我而游学，傥或侥幸，攺门换户，固吾之大幸。然切有一事，不可不记。或有交友与汝唱和，顺子细看，莫更和却贼诗。狼狈而归。盖讥东坡前逮诏狱，王晋卿、周开祖之徒，皆以和诗为累也。贡父语始绝口，东坡即曰：某闻昔夫子自卫反鲁，会有召夫子食者，群弟子相与语曰：鲁，吾父母之邦，我曹久从夫子，辙环四方，今幸俱还乡里，伺夫子之出，当共寻访亲旧。因阅市律，众欣然许之。始过阅暗，未及纵观，而稠人中望见夫子巍然而来，惶惧相告。游、夏之徒，奔踔越逸，无一留者。独颜子拘谨，不能遽为阔步，顾市中石塔，似可隐蔽，即屏伏其旁，以俟夫子之过。群弟子因共目之为避孔子塔云。盖讥贡父风疾之剧，不免鼻孔子榻也。司马文正公薨时，程正叔以臆说敛之，正如封角状。苏东坡嫉其怪妄，因怒诋曰：此岂信物一角附上阎罗大王者耶？苏东坡迁黄冈，京师盛传白日仙去，神宗闻之，叹息久之。后东坡谢表，有云：疾病连年，人皆相传其巳死；饥寒并曰，臣亦自厌其余生。苏子瞻在惠州，天下传其巳死。后七年北归，时章丞相方贬雷州，东坡见南昌太守叶祖洽，叶问曰：传端明巳归道山，今尚尔游戏人间邪？坡曰：途中见章子厚，乃回反耳。东坡闻荆公字说新成，戏曰：以竹鞭马为笃，以竹鞭犬，有何可笑？又曰：鸠字从九从鸟，亦有证据。诗曰：鸣鸠在桑，其子七兮，和爹和娘，恰是九个。司马温公讳光之薨，当明堂大飨，朝臣以致斋不及吊，暮肆赦毕。苏子瞻率同辈以往，而程颐固争，引论语：子于是曰：哭则不歌。子瞻曰：明堂乃吉礼，不可谓歌则不哭也。颐又论曰：司马诸孙不得受吊。子瞻戏曰：颐可谓燠糟鄙俚叔孙通，闻者笑之。
东坡一曰退朝，食罢，扪腹徐行，顾谓侍儿曰：汝辈且道是中何物？一婢遽曰：都是文章。坡不以为然。又一婢曰：满腹都是机械。坡亦未以为当。至朝云，乃曰：学士一肚皮，不合时宜。坡捧腹大笑。
苏东坡谪监黄州市征，有一举子惠简求免税，书札稍如法，乃言：舟中无货可税，但奉大人指挥，令往荆南府取先考灵柩耳。同官皆绝倒。
苏子瞻与客游金山，适中秋，天宇四碧无际，加江流倾涌，月色如昼，遂共登金山妙高台，命歌者袁绹歌其水调歌头曰：明月几。时有把酒问青天，歌罢，苏身起舞，一坐大笑。苏东坡云：砚之美者必费芛，不费芛则退墨。二德难兼，非独砚也。大字难结密，小字常局促。真书患不放，草书苦无法，茶苦患不美，酒美患不辣，万事无不然，可发一大笑也。苏东坡见一家有界尺芛槽而破者，向其主人日：韩直木如常，孤竹君无恙，但半面之交，忽然折事矣。主人大笑。苏子瞻云：吾酒后乘兴作数千字，觉酒气沸沸，从十指上出去也。一时闻者皆笑。
元祐间，黄、秦诸君子在馆，暇曰观画。山谷出李龙眠所作贤巳图，传奕樗蒲之俦咸列焉。慱者六七人，方据一局，投迸盆中，五皆六，而一犹旋转不巳。一人俯盆疾呼，旁观皆变色起立，纤浓态度，曲尽其妙，相与欢赏，以为卓绝。适东坡从外来，睨之曰：李龙眠天下士，顾效门人语邪？众贤怪请其故。东坡曰：四海语音，言六皆合口，惟闽音则张口。今盆中皆六，一犹未定，法当呼六，而疾呼者乃张口，何也？龙眠闻之，亦笑而服。秦少章云：郭攻甫尝过杭州，出诗一轴示东坡，先自吟诵，声振左右。既罢，谓坡曰：祥正此诗几分？坡曰：十分。祥正喜之，坡曰：七分来是读，三分来是诗。南岳李岩老好睡，众人食罢下棋，岩老辄就枕阅数局，乃一展转云：我始一局，公几局矣。东坡曰：岩老当用四脚棋盘，只着一色黑子。昔与边韶敌手，今被陈抟饶先。着时自有输嬴，着了全无一物。章子厚与苏子瞻少为莫逆交，子厚坦腹卧，适子瞻自外来，子厚摩其腹以问曰：公道此中何所有？子瞻曰：都是谋反底家事。子厚大笑。
刘贡父一日问子瞻：老身倦马河堤永，踏尽黄榆缘槐影，非阁下之诗乎？子瞻曰：然。贡父曰：是日影耶？是月影耶？子瞻曰：竹影金锁碎，又何尝说日月也。二公大笑。
韩康公绛谢事后，自颖入京，以上元至十六日私第，会从官九人，皆门生故吏，一时名德，如传钦之、胡宽夫、钱穆父、苏东坡、刘贡父、𩑢子敦皆在坐，出家妓十余人，中䜩有新宠鲁生者，舞罢，为游𧊵所螫，公意不喜，久之，呼出，以白团扇从东坡乞诗。坡书二绝：窗摇细浪鱼吹日，手弄黄花凉透衣。不觉春风吹酒醒，空过明月伴人归。上句记其姓，下句记其事。康公大喜。坡曰：但恐他姫厮赖，故云耳。
东坡尝约刘器之同参玉版，器之每倦山行，闻玉版欣然从之，至帘泉寺，烧笋而食，器之觉笋味胜，问：此何名？东坡曰：玉版，此老僧善说法，令人得禅悦之味。于是器之方悟其戏。东坡在御史狱，狱吏问云：桧诗根到九泉无曲处，世间惟有蛰龙知。有无讥讽？东坡答云：天下苍生望霖雨，不知龙向此中蟠。此龙是也。狱吏为之一笑。东坡镇维扬，幕下皆奇豪。一日，石塔长老遣侍者投牒解院，东坡问：长老欲何往？对曰：归西湖旧庐。东坡即将僚佐同至石塔，令击鼓，大众聚观。袖中出疏，使鼌无咎读之，其词曰：大士何曾出世，谁作金毛之声？众生各自开堂，何关石塔之事。去作无相，住亦随缘。戒公长老，开不二门，施无尽藏。念西湖之久别，亦是偶然；为东坡而少留，无不可者。一时稽首，重听白槌：渡口船回，依旧云山之色；秋来雨过，一新钟鼓之声。以文为戏，一时咸慕其风。
陈慥，字季常，公弼之子，居于黄州之岐亭，自称龙丘先生，又称方山子。好宾客，喜畜声妓，然其妻柳氏绝凶妒，故东坡诗云：龙丘居士亦可怜，谈空说有夜不眠。忽闻河东狮子吼，柱杖落手心茫然。
灵隐寺僧了然，恋妓李秀奴者，日久，衣钵荡尽，秀奴绝之，僧迷恋不巳。一夕，了然乘醉往，秀奴弗纳，了然怒击之，随手而毙。事至郡，时子瞻治郡，送狱院推勘，见僧臂上有刺字云：但愿生同极乐国，免教今世苦相思。子瞻见招结，举笔判踏莎行词云：这个秃奴，修行忒煞，云山顶上空持戒，只因迷恋玉楼人。鹑衣百结浑无柰，毒手伤人，花容粉碎，色空空色今何在？臂间剌道苦相思，这回还了相思债。判讫，押赴市曹处斩。
韩子华、玉汝兄弟相继命相，未几，持国又拜门下侍郎，甚有爰立之望。其家搆堂，欲榜曰三相，俄持国罢政，遂请老。东坡闻之曰：既不成三相堂，可即名二相公庙。
东坡知湖州，尝与宾客游道塲山，屏退从者而入。有僧凭门热睡，坡戏云：髡阃上困。有客即答曰：何不用钉顶上钉。
坡在黄，即坡之下，种稻，为田五十亩，自牧一牛。一日牛病，呼牛医疗之，云：不识证状。王夫人多智多经涉，谓坡曰：此牛发豆斑，疗法当以青蒿作粥啖之。如言而效。后举似章子厚云：我自谪居后，便作老农，更无乐事，岂知老妻犹能接黑牡丹也。子厚曰：我更欲留君与语，恐人又谓从牛医儿来，姑且去。遂大笑而别。东坡尝谓钱穆父曰：寻常往来，正可称家有无，草草相聚，不必过为具。穆父一曰，折简召坡食皛饭。坡至，乃设饭一盂，萝卜一样，白汤一盏而巳。盖以二白为皛也。后数曰，坡复召穆父食毳饭。穆父意坡必有毛物相苦，比至日晏，并不设食。穆父馁甚，坡笑曰：汤也毛，饭也毛，萝卜也。毛非饭毳而何？穆父捧腹曰：固知君必报东门之役，然虑不及此。坡始命进食，抵暮别去。
一曰，与温公论事，坡偶不合，曰：相公此论，故为鳖厮锡。温公不解曰：鳖安能厮踢？坡曰：是之谓鳖厮踢。
苏子瞻任凤翔府节度判官，章子厚为商令，同试永兴军进士，刘厚父为帅，皆以国士遇之。二人相得欢甚。一日，同游南山诸寺，寺有山魈为崇，客不敢宿。子厚独宿，山魈不敢出。招仙游潭，下临绝璧，岸甚狭，横木如桥。子厚推子瞻过潭书壁，子瞻不敢过。子厚平步过之，用索系树，蹑之上下，神色不动，以漆墨濡笔，大书石壁曰：童悙苏轼来游。子瞻拊其背曰：子厚必能杀人。子厚曰：何也？子瞻曰：能自𢬵命者，能杀人也。子厚大笑。东坡云：余饮少辄醉，卧则鼻鼾如雷，傍舍为厌，而不知。一二日醉卧，有鱼头鬼身者，自海中来，告余：广利王来请端明。余被褐履草，黄冠而去，亦不知身步入水中，但闻风雷声暴如触石，意不知在水深处。有顷，豁然明白。其所诣水精宫殿相照耀也。其上则丽曰夜光，文犀，尺壁，南金、火齐，眩目不可仰观。琥珀珊瑚，不知多少。少间，广利王冠而出，从者二青衣，余对以海上逐客，重烦邀命。广利且欢且喜。顷，南溟夫人亦造。焉。王令出素绞绡丈余，命予题诗，予乃赋之曰：天地虽虚廓，淮海为最大。圣主皆祀事，位尊河伯拜。祝融为异号，恍惚聚百怪。三气变流光，万里风云快。灵旗摇红梅，赤虬喷滂湃。家近玉皇楼，彤光照无界。若得明月珠，可以偿我债。写竟，进广利，诸仙咸称妙。独广利傍一簪冠，水族谓之鳖相公进言：苏轼不避忌讳，祝融字犯王讳，王乃大怒。余退而叹曰：到处被鳖相公厮坏。真皇既封，访天下隐者，得耜人杨朴。上问：临行有人作诗送卿否？朴言：微臣之妻有一首云：更休落魄躭杯酒，再莫猖狂爱咏诗。今日捉将官里去，这回断送老头皮。上大笑，即放还。
余在湖州，坐作诗追赴诏狱。妻子见余出门皆哭，余无以语之，但顾曰：子独不能如杨朴处士妻作一诗送我乎？老妻不觉失笑，余乃去。
元丰六年十一月二十七日，天欲明，梦数吏人扮纸一幅，其上题云：请祭春牛文。东坡取笔疾书其上云：三阳既至，庶草将兴，爰出土牛，以戒农事。衣被丹青之好，本出泥涂。成毁须臾之间，谁为喜愠？吏微笑曰：此两句当有怒者。傍一吏云：不妨，此是唤醒他。
东坡自海还过惠州，州牧故人也，出郊迎之，因问：海南风土，人情如何？东坡云：风土极善，人情不恶。其初离昌化时，有十数父老皆携酒馔，直至水次，送其登舟，执手泣涕而别曰：此回与内翰相别后，不知甚时相见。坡尝饮一豪士家，出侍姬十余人，皆有姿技，其间有善歌舞者，名媚儿，容质虽丽，而躯干甚伟。豪持所钟爱，命乞诗于公。公戏为四句云：舞袖蹁跹，影摇千尺龙蛇动；歌喉宛转，声撼半天风雨寒。妓赧然不悦而去。影摇千尺龙蛇动，声撼半天风雨寒，石曼卿松诗也。东坡自钱塘被召过京师，林子中作郡守，有会，坐中营妓出牒，郑容求落藉，高茔求从良。子中呈东坡，东坡索笔为减字木兰花书牒后云：郑庄好客，容我楼前先堕帻，落笔生风。籍籍声名不负公。高山白，早莹&冰肌，那解老。从此南徐良夜清风月沟湖。时用郑容落藉、高莹从良八字于句端也。
东坡尝举坡字问荆公何义，公曰：坡者土之皮。曰：然则滑者水之骨乎？荆公默然。
东坡喜食烧肉，佛印住金山时，每烧猪以待其至。一日为人窃食，坡戏作云：远公沽酒饮陶潜，佛印烧猪待子瞻。采得百花成密后，不知辛苦为谁甜。东坡性喜嗜猪，在黄冈时，尝戏作食猪肉诗云：黄州好猪肉，价钱如粪土。富者不肯吃，贫者不解煮。慢着火，少着水，火候足时他自美。每日起来打一碗，饱得自家君莫管。
东坡在黄州时，尝赴何秀才会，食油果甚酥，因问主人：此为何名？主人对以无名。坡又问：为甚酥？坐客皆曰：是可以为名矣。潘长官以坡不能饮，每为设醴，坡笑曰：此必错煮水也。他曰忽思油果，作诗求之云：野饮花前百事无，腰间唯系一葫芦。巳倾潘子错煮水，更觉君家为甚酥。先生在黄日，每有燕集，醉墨淋漓，不惜与人。至于营妓供侍，扇书带画，亦时有之。有李琪者，小慧，颇知书札，未尝获赐。至公移汝郡，将祖行，酒酣，奉觞再拜乞书，公顾视久。之，令琪磨砚墨浓，取笔大书：东坡七岁黄州住，何事无言及李琪即掷笔袖手，与客笑谈。坐客相谓：语似凡易，又不终篇，何也？至将彻具，琪复拜请，坡大笑曰：几忘出塲。继书云：恰似西川杜工部，海棠虽好不留诗。一座击节，尽欢而散。
大通禅师操律高洁，人非齐沐不敢登堂。东坡挟妓谒之，大通愠形于色，乃作南柯子一首，令妓齐歌之，大通亦为解颐。公曰：今日参破老禅矣。其词云：师唱谁家曲，宗风嗣阿谁？借君拍扳与门槌。我也逢塲作戏莫相疑。溪女方偷眼，山僧莫睫眉。却愁弥勒下生迟，不见老婆三五少年时子瞻通判杭州，权领郡事。新太守将至，有营妓投牒乞从良，子瞻判曰：五日京兆，判状不难；九尾野狐，从良任便。又有周妓，色艺超绝，为一郡之魁，闻判亦来投牒，欲援例脱籍，子瞻惜其去，不许。判云：慕周南之化，此意可嘉；空冀北之群，所请不允。其敏捷善谑如此。
承平时，国家与辽盟欢，文禁甚宽，辂客者往来，率以谈谑诗文相娱乐。元祐间，东坡实膺是选，辽使素闻其名，思以奇困之。其国有一对曰：三光日月星，凡以数言者，必犯其上一字。于是徧国中无能属者。有以请于坡，坡唯唯，谓其介曰：我能而君不能，亦非所以全大国之体。四诗风雅颂，天生对也，盍先以此复之。介如言，方共叹愕。坡徐曰：某亦有一对曰：四德元享利。使雎盱欲起辩，坡曰：而谓我忘其一耶？谨𮤲而言。两朝兄第，邦卿为外臣，此固仁祖之庙讳。使臣出，意大骇服。既又有所谈，辄为坡逆。敌使自媿弗如，及白沟，往反𫜬舌，不敢复言他。
东坡示参寥云：桃符仰视艾人而骂曰：汝何等草芥，辄居我上？艾人俯而应曰：汝已半截入土，犹争高下。桃符怒，往复纷纷不巳。门神解之曰：吾辈不肖，傍人门户，何暇争间气？请妙总大士，看此一转语。
公常令门人辈作人物不易赋，或作一联云：伏其几而升其堂，曾非孔子；袭其书而戴其帽，未是苏公。盖元祐初，士大夫皆效东坡顶高桶帽，谓之子瞻样，故云。
洗儿戏作云：人皆养子望聪明，我被聪明误一生。唯愿孩儿愚且鲁，无灾无难到公卿。
东坡有妹，敏慧多辩，其额广而如凸。坡尝戏曰：莲步未离香阁下，梅妆先露画屏前。妹即应云：欲扣齿牙无觅处，忽闻毛禋有声。传公多须髯，遂戏答之，时年十岁也。
东坡元祐间，出帅钱塘，视事之初，都商税务押到匿税人南剑州乡贡进士吴味道，以二巨罨作公名衔，封至京师苏侍郎宅。公即呼味道前讯问其罨中果何物。味道恐，蹙而前曰：味道今秋忝冒乡荐，乡人集钱为赴省之赆，以百千就置建阳小纱，得二百端。因计道路所经塲务尽行抽税，则至都下不存其半。心窃计之，当今负天下重名，而爱奖士类，唯内翰与侍郎耳。总有败露，必能情贷。味道遂假先生台衔，缄封而来。不探知先生巳临镇此邦，罪实难逃，幸先生恕之。公熟视，笑呼掌笺奏书吏，令去旧封，换题细衔，附至东京竹竿巷苏侍郎宅，并手书子由书一纸付示，谓味道曰：先辈这回将上天去也无妨，来年高中过当。却惠顾也。味道悚谢再三。次年果登第，远具笺启谢殷勤。公甚喜，为延款，数曰而去。
东坡临钱塘曰：有陈诉负绫绢钱二万不偿者。公呼至询之，云：某家以制扇为业，适父死，而又自今春以来，连雨天寒，所制不售，非故负之也。公熟视久之，曰：姑取汝所制来，吾当为汝发市也。须臾扇至，公取白团夹绢二十扇，就判笔作书，草圣及枯木竹石，顷刻而尽，即以付之，曰：出外速偿所负也。其人抱扇泣谢而出。始逾府门，而好事者争以千钱取一扇，所持立尽。后至而不得者，懊恨不胜去，遂尽偿所逋，一郡称嗟。黄州东南三十里为沙湖，亦曰螺蛳店。余将买田其间，因往相田得疾。闻麻桥人庞安时善医而聋，安时虽聋，而颖语过人，以指画字，不尽数字，辄了人深意。余戏之曰：余以手为口，君以眼为耳，皆一时异人也。疾愈，与之同游。清泉寺在蕲水郭门外二里许，有王逸少洗笔泉，水极甘，下临兰溪，水西道。余作歌云：山下兰芽短浸溪，松间沙路净无泥。潇潇暮雨子规啼。谁道人生难再少，君看流水尚能西，休将白发唱黄鸡。是曰，极饮而归。
宋柳耆卿、苏长公，各以填词名，而二家不同。东坡一曰问一优人曰：我词何如柳学士？优曰：学士那比得相公。坡惊日：如何？优曰：公词须用丈二将军、铜琵琶、铁绰板，唱相公的大江东去。柳学士却着十七十八女郎，唱杨柳外晓风残月。坡为之抚掌大笑。优人之言，便具褒弹。
苏子瞻自黄徙汝，过金陵，荆公野服乘驴谒于舟次。子瞻迎揖曰：轼今日敢以野服见。大丞相公因招游蒋山，坐方丈饮茶，指案上大研曰：可集古诗联句赋此。子瞻应声曰：巧匠斲山骨。公沉思良久而起曰：且趁睛色，穷揽蒋山之胜。田承君与一二客从后言曰：荆公寻常好以此困人，今曰反为苏公所困矣。苏长公奉祠西太乙，见王介甫旧题六言诗曰：杨柳鸣蜩绿暗，荷花落日红酣。三十六陂春水，白头想见江南。注目久之，曰：此老野狐精也。吕惠卿之谪，词头始下，刘贡父当草制，东坡呼曰：贡父平生作刽子，今日才杀人也。贡父引疾谒告，东坡一挥而就，传写都下，为之纸贵。东坡既谪黄州，复以先知徐州日不觉察妖贼事取勘。巳而有旨放罪，乃上表谢。神宗读至无官可削，抚巳知危，笑语曰：畏吃棒耶！
东坡与李公择云：仆行年五十，始知作活，大要是悭耳，而文之以美名，谓之俭素。然吾侪为之，自谓长策，不敢独用，因献之左右：往京师尤宜用此策也。
欧阳季默尝问东坡：鲁直诗何处是好？东坡不答，但极口称诵。季默云：如卧听疏疏还密密，晓看整整复斜斜，岂是佳耶？坡云：正是佳处。
东坡有歌舞妓数人，每留宾客饮酒，必云：有数个搽粉虞侯，欲出来祗应也。
苏长公谭史卷一终

[book_title]苏长公谭史卷二
子瞻赠惠通诗云：语带烟霞从古少，气含蔬笋到公无。尝语人曰：颇解蔬笋语否？为无酸𬳊气也。闻者皆笑。
徐黄州之子叔广十四秀才，先生与其舅张仲谟书，所谓十三、十四，皆有俊性者是也。尝出先生醉墨一轴，字画欹倾，龙蛇飞动，乃是张无尽过黄州，而黄州有四侍人，适张夫人携其一往壻家，为浴儿之会。无尽因戏语曰：厥有美妾，良由令妻。公即续之，为小赋云：道得征章郑、赵，往称孙姜阎齐。浴儿于玉润之家，一夔足矣；侍坐于冰清之寓，三英粲兮。既暮，而张夫人复还，其一适，乃阎姫也，最为徐所宠。公复书绝句云：玉笋纤纤揭绣帘，一心偷看绿罗尖。使君三尺璮头帽，须信从来只有檐。元祐二年，北虏贺正使刘霄等入贺，公与狄咏馆伴，锡燕回，始行马，而公马小蹶，刘即前询曰：马惊无苦否？公应之曰：衔勒在御，虽小失无伤也。苏惠州尝以作诗下狱，自黄州再起，遂遍历侍从，而作诗每为不知者咀味，以为有讥讪，而实不然也。出守钱塘，来别潞公，公曰：愿君至杭少作诗，恐为不相喜者诬谤。再三言之。临别上马，笑曰：若还兴也，便有笺云。时有吴处厚者，取蔡安州诗作泣，蔡安州遂遇祸，故有笺云之戏。兴也，盖取毛、郑、孙分六义者。东坡在儋耳，因试笔自书云：吾始至南海，环视天水无际，凄然伤之曰：何时得出此岛耶？巳而思之，天地在积水中，九州在太瀛海中，中国在少海中，有生孰不在岛者？覆盆水于地，芥浮于水，蚁附于芥，茫然不知。所济。少焉水涸，蚁即径去。见其类，出涕曰：几不复与子相见，岂知俯仰之间，有方轨八达之路乎？念此可以一笑。东坡性不忍事，尝云：如食中有蝇，吐之乃巳。晁美叔每见，以此为言。坡云：某被昭陵擢在贤科，一时魁旧，往往为知巳。上赐对便殿，有所开陈，悉蒙嘉纳。巳而章疏屡上，虽甚剀切，亦终不怒。使某不言，谁当言者？某之所虑，不过恐朝廷杀我耳。美叔默然。坡浩叹久之曰：朝廷若果见杀，我微命亦何足惜。只是有一事，杀了我，后好了你。遂与大笑而起。章子厚人言，初生时，父母欲不举，巳纳水盆中，为人救止。其后朝士颇闻其事。苏子瞻尝与子厚诗，有方丈仙人出淼茫，高情犹爱水云乡之语。子厚谓讥巳，颇不乐。昙秀来惠州，见东坡，将去，坡云：山中人见公还，必求土物，何以应之？秀曰：鹅城清风，鹤岭明月，人人送与，只恐他无着处。坡曰：不如将几纸字去，每人与一纸，但向道：此是言法华裹头有灾福。王君善书符，行天心正一法，为里人疗疾驱邪。东坡尝传咒法以授王君，其辞曰：汝是巳死我，我是未死汝。汝若不吾崇，吾亦不汝苦。元祐六年八月十五曰，与柳展如饮酒一杯，作字数纸，书李太白诗云：遗我鸟迹书，飘然落岩间。其字乃上古，读之了不闲。戏谓柳生、李白尚气，乃自招不识字，可一大笑。不如韩愈崛强云：我宁屈曲自世间，安能随汝巢神仙也。
参寥子言：老杜诗云：楚江巫峡半云雨，清簟疏帘看奕棋。此句可画，但恐画不就耳。仆言：公禅人亦复能爱此语耶？寥云：譬如不。事口腹人见江瑶柱，岂免一朵颐。有村校书年巳七十，方买妾馔客。东坡杖黎相过，村校大喜，延坐，其妾起为寿，且乞诗。东坡问：所买妾年几何？曰：三十。乃戏为诗，其略曰：侍者方当而立岁，先生巳是古稀年。闻者绝倒。子瞻守杭日，春时每遇休暇，必约客湖上早食于山水佳处。饭毕，每客一舟，令队长一人，各领数妓，任其所适。晡后鸣锣集之，复会望湖楼或竹阁，极欢而罢。至一二鼓，夜市犹未散，列烛以归。城中士女夹道云集而观之。故其诗云：游舫巳妆吴榜稳，舞衫初试月罗新。又云：映山黄帽螭头舫，夹道青烟雀尾炉。诚熙世乐事也。
赵成伯家有妹丽，仆忝乡人，不肯开樽，徒负此春雪，谨依元韵以当一笑。
绣帘朱户未曾开，谁见梅花落钟台。试问高吹三十韵，何如低唱两三杯。莫嫌衰鬓聊相映，须得纤腰与共回。知道文君隔青锁，梁园赋客敢言才。
余始赴中山，连日风埃，未尝了了见太行也，意颇以为恨。今将适岭表，过临城，道中天气肃然，西山草木皆可数，忽悟，笑曰：余南迁，其必返乎？此退之衡山之祥也。作诗志之：逐客何人著眼看，太行千里送征鞍。未应愚谷能留柳，可独衡山解释韩。
东坡一帖云：王十六秀才遗拍扳一串，意余有歌，人不知其无也。然亦有用陪传大士唱金刚经耳。字画奇逸，如欲飞动。鲁直以小楷书其下，此拍扳以遗朝云，使歌公满庭芳，亦不恶也。司马与苏子瞻论茶墨俱香，云：茶与墨二者正相反，茶欲白，墨欲黑，茶欲重，墨欲轻。茶。欲新，墨欲陈，苏曰：上茶妙墨俱香，是其德同也；皆坚，是其操同也。譬如贤人君子黔晳，美恶之不同，其德操同也。公叹以为然。
王荆公在熙宁中，作字说，行之天下。东坡在馆，一日，因见而及之，曰：丞相颐微窅穷制作，某不敢知，独恐每每牵附，学者承风，有不胜其凿者。如奔粗二字言之，牛之体壮于鹿，鹿之行速于牛。今积三为字，而其义皆反之，何也？荆公无以应。王晋卿暴得耳聋，意不能堪，求方于东坡，答之曰：君是将种，断头穴胸，当无所惜两耳。

[book_title]米襄阳谭史
吴兴闵于忱校
东明屠长卿评
元祐中，米元章居京师，被服怪异，戴高檐帽，不欲置从者之手，恐为所涴。既坐轿，为顶盖所碍，遂撤去露帽而坐。一曰，出保康门，遇晁以道，以道大笑，下轿握手问晁四：你道似甚应？晁云：我道你似鬼章。二人抚掌绝倒。时西边获贼寨首领鬼章，槛车入京，故以道为戏。米少时作邑，遣吏捕蝗，邻邑移文责之，谓吏驱蝗入境。米大书牒皆遣之，云：蝗虫本是堪作，应用割舍不得限三曰：疾去，不去，割取我耳。晋卿洒然而悟，三曰，病良巳。以颂示东坡云：老婆心急频相劝，性难只得三日限。我耳巳校君不割，且喜两家总平善，天灾不由人力挤排。若是敝邑遣去，须烦贵县发来。闻者莫不大噱。
米知无为军，见州廨立石甚奇，命取袍笏拜之，呼曰石丈。言事者闻而论之，朝廷传以为笑。或语芾曰：诚有否？芾徐曰：吾何尝拜，乃揖之耳。米尝作诗云：饭白云留子，茶甘露有兄。人问露兄故实，乃曰：只是甘露哥哥耳。芾在真州，&谒蔡攸于舟中，攸出右军王略帖示之，元章惊叹，求以他画易之，攸有难色，元章曰：若不见从，某即此江死矣。因大呼，据船舷欲堕，攸遂与之。米好奇怪，当平世，葬其亲润州山间，不封不树，尝自诧于人，言莫有知其穴者。有王相者，子韶之子也，素与米游，甚狎，独知之。米一日与客游山，因至墓所，周览之次，相忽溲于草间，米色变，意甚怒，然业巳讳之，意不敢止。相南宫尝大字书曰：君有瀑布诗，古今赛不得，最好是一条界破青山色。人固巳怪之。其后自题云：苏子瞻曰：此是白乐天奴子诗。见者莫不大笑。芾崇宁初，为江淮制置发运司勾当直达纲运，置司真州大漕张励深道，见其漫然玩世，不能俯仰顺时，深不乐之，每加形迹，芾不能堪。会蔡元长拜相，芾知巳也，走利仆诉于元长，乞于衔位中削去制置发运司五字，仍降旨请给序位，人从并同监司。元长悉从之，遣仆持敕命来。芾既得之，闭户自书新刺，凌晨拜命毕，呼殿径入，抵张公之励事。张惊愕莫测，及展剌，即均敌之礼，始知所以。既退，愤然语坐客云：米元章一生澄淡，今曰乃使着矣。
米知无为军，每雨旸致祷，设宴席于城隍祠，东向，坐神像侧，举酒献酬，往往获应。得新茶果，辄以馈神，令典客声诺传言以致之。间有得缗钱于香案侧，若神劳之者。尝晨兴，呼醮门鼓吏曰：夜来三更不闻鼓声。吏言有巨白蛇缠绕其鼓，故不敢近。米颔之，叱吏去，不复问故。郡人疑其蟒精，至今传之。又凿墨池，尝治事池上，蛙声聒人，因取。瓦书押字，投之池，由是蛙不鸣。米芾好古博雅，世以其不羁，士夫共目之曰米颠。蔡鲁公深喜之，尝为书画学慱士，后迁礼部员外郎，数遭白简逐去。一日，以书抵公，诉其流落，且言举室百指，行至陈留，独得一舟如许大，遂画一艇于行间，鲁公笑焉。蔡绦得是卷而藏之。时弹文正谓其颠，而芾又历告鲁公。泊执政，自谓久任中外，并被大臣知遇，举主累数十百，皆用吏能为称首，无有以颠荐者。世遂传米老辨颠帖。长沙之湘西，有道林、岳麓二寺，名刹也。唐沈传师有道林诗大字，犹掌书牌，藏其寺中，常以一小阁贮之。米元章为微官时，游宦过其下，文舟湘江，就寺主僧借观，一夕张帆，携之遁去。僧丞讼于官，官为遣健步追取还，世以为口实。米老以书抵西府蒋颖叔云：芾老矣，先生勿恤浮议，自荐之曰：襄阳米芾，在苏轼、黄庭坚之间，自负有才，不入党与。今老矣，困于资格，不幸且死，不一润色皇猷，黼黻皇度，臣某实惜之。愿明天子去常格料理之，生以为何如？芾皇恐。世又传米老自荐帖。元章 手以银为斗，置长柄，俾奴仆执以泻水于手呼为水斗。巳而两手相柏，至乾，都不用巾拭。世传米元章有洁疾，初未详其然，后得一帖云：朝靴偶为他人所持，心甚恶之，因屡洗，遂损不可穿。以此得洁之理，靴且屡洗，其余可知。芾方择壻，会建康叚拂字去尘，芾择之，曰：既拂矣，又去尘，真壻也。以女妻之。周仁熟与芾交契，一日，芾言：得一研，非世间物，殆天地秘藏，待我而识之。答曰：公虽名博识，所得之物，真赝各半，特善夸耳。芾起，取于筒，周亦随起，索巾涤手者再，若欲敬观状。芾喜，出研，周称赏不巳，且云：诚为尤物，未知发墨何如？命取水，未至，亟以唾点磨墨，芾变色曰：一何先恭后倨，研污矣，不可用为公赠。继归之，竟不纳。又元章尝以端研呈子瞻，子瞻故唾之，因以为遗。有客造元章者，去必濯。其坐榻屋宇器具，时涤之，巾帽稍有尘，则涤之，后加于顶。
元章守涟水，地接灵璧，蓄石甚富，一一品第，加以美名，入玩则终日不出。时杨次公为宪使，因往廉焉，正色言曰：朝廷以千里郡邑付公，那得终日弄石？都不省。录郡事米趋前曰：固也。乃搢笏于左袖中取一石，嵌空玲珑，峰峦洞穴皆具，色极清润，宛转翻覆，以示杨曰：如此石安得不爱？杨殊不顾，乃纳之袖。又出一石，叠嶂层峦，奇巧又胜，又纳之袖。最后出一石，尽天划神镂之巧，顾杨曰：如此石安得不爱？杨忽曰：非独公爱，我亦爱也。即就米手攫得之，径望车去。米以杨夺其所最，惘然自失者累月，屡以书请之，竟不复得。
蔚宗有褚河南所抚虞永兴枕卧帖，落笔精微，仅一丝发，既存骨气，复有精神。米见而爱之。崇宁间，子长源于京口，时蔚宗巳下世，米从长源求此帖，长源靳之曰：惟得公陆探微师子，乃可。从之。长源复靳曰：此画不足以当此帖，更得公案上盈尺朱砂。乃又从之。长源又靳之曰：细思二物，皆有愧于虞帖，非得公头不可。米乃移书曰：顷在杨州，蔚宗待我甚厚，示以此帖。追想笔法，写一通去，较其所藏，宛若刻楮，不复能辨。
南宫称法书曰墨王，可谓极称，非右军、大令、东武亭侯不足当也。东坡在维杨，一日设客，米元章在坐。酒半，元章忽起，自赞曰：世人皆以芾为颠，愿质之子瞻。坡笑曰：吾从众。

[book_title]东坡居士艾子杂说
艾子事齐王，一曰朝而有忧色。宣王怪而问之，对曰：臣不幸稚子属疾，欲谒告，念王无与图事者，故朝。然心寔系焉。王曰：盍早言乎？寡人有良药，稚子顿服，其愈矣。遂索以赐。艾子，拜受而归，饮其子，辰服而巳卒。他日，艾子忧甚戚，王问之故，戚然曰：卿丧子可伤，赐卿黄金以助葬。艾子曰：殇子不足以受君赐，然臣将有所求。王曰：何求？日：只求前日小儿得效。方艾子行于海上，见一物圆而褊且多足，问居人曰：此何物也？日：蝤蛑也。既又见一物，圆徧多足，问居人曰：此何物也？曰：螃蟹也。又于后得一物，状貌皆若前所见而极小，问居人曰：此何物也？曰：彭越也。艾子喟然叹曰：何一蟹不如一蟹也。
艾子使于魏，见安厘王，王问曰：齐大国也，比年息兵，何以为乐？艾子曰：敝邑之君好乐，而群臣亦多效伎。安厘王曰：何人有伎？曰：淳于髡之笼养，孙摈之踢毬，东郭先生之吹竽，皆足以奉王欢也。安厘王曰：好乐不无横赐，奈侵国用何？艾子曰：近日却告得孟尝君处，借得冯𬴐来，索得几文冷债，是以饶足也。齐地多寒，春深求芋甲。方立春，有村老挈苜蓿一筐以与艾子，且日：此物初生，未敢尝。乃先以荐。艾子喜曰：烦汝致新，然我享之。后欠及何人？曰：献公罢，即刈以喂驴也。艾子好饮，少醒日，门生相与谋曰：此不可以谏止，唯以险事休之，宜可诫。一日，大饮而哕，门人密抽彘肠致哕中，持以示曰：凡人具五脏方能活。今公因饮而出一脏，止四脏矣，何以生耶？艾子熟视而笑曰：唐三脏犹可活，况有四耶？艾子行出邯郸，道上，见二媪，相与让路，一曰：媪几岁？曰：七十。问者曰：我今六十九，然则明年当与尔同岁矣。艾子一夕疾呼一人钻火，久不至。艾子呼促之，门人曰：夜暗索钻具不得。谓先生曰：可持烛来，共索之矣。艾子曰：非我之门，无是客也。艾子见有人徒行，自吕梁托舟人以趋彭门者，持五十钱遗舟师，师曰：凡无赍而独载者，人百钱，汝尚少半，汝当自此为我挽牵至彭门，可折半直也。穰侯与纲、寿接境，魏冉将以广其封也，乃伐纲、寿而取之，兵回而范睢代其相矣。艾子闻而笑曰：真所谓外头赶兔，屋里失獐也。齐王一日临朝，顾谓侍臣曰：吾国介于数强国间，岁苦支备。今欲调丁壮，筑大城，自东海起，连即墨，经太行，接𮝹辕，下武关，逶迤四千里，与诸国隔绝，使秦不得窥吾西，楚不得窃吾南，韩、魏不得持吾之左右，岂不大利耶？今百姓筑城，虽有少劳，而异日不复有征戍侵虞之患，可以永逸矣。闻吾下令，孰不欣跃而来耶？艾子对日：今旦大雪，臣趋朝，见路侧有民祼露僵踣，望天而歌。臣怪之，问其故，答曰：大雪应候，且喜明年人食贱麦，我即今年冻死矣。正如今日筑城，百姓不知享永逸者在何人也。艾子曰：尧治天下久而髦勤，呼许由以禅焉。由入见之，所居土阶三尺，茅茨不翦，采椽不斲，虽逆旅之居，无以过其陋。命许由食，则饭土饷，啜土器，食粗粝，羹藜藿，虽厕监之养，无以过其约。食毕，顾而言曰：吾都天下之富，享天下之贵，久而厌矣，今将举以授汝，汝其享吾之奉也。许由顾而笑曰：似此富贵，我未甚爱也。秦破赵于长平，坑众四十万，遂以兵围邯郸，诸侯救兵列壁而不敢前。邯郸垂亡，平原君无以为策，家居愁坐，顾府吏而问曰：相府有何未了公事？吏未对。新垣衍在坐，应声曰：唯城外一伙窃盗未获耳。
公孙龙见赵文王，将以夸事眩之，因为王陈大鹏九万里钓连鳌之说。文王曰：南海之鳌，吾所未见也，独以吾赵地所有之事报子。寡人之镇阳，有二小儿，曰东里，曰左伯，其戏于渤海之上。须臾，有所谓鹏者，群翔于水上，东里遽入海以捕之，一攫而得，渤海之深，才及东里之胫，顾何以贮也？于是挽左伯之巾以囊焉。左伯怒，相与斗之，久不巳，东里之母乃拽东里回。左伯举太行山掷之，误中东里之母，一目眯焉。母以爪剔出，向西北弹之，故太行中断，而所弹之石，今为恒山也。子亦见之乎？公孙龙逡巡丧气，揖而退。弟子日：嘻！先生持大说以夸眩人，宜其困也。营丘士性不通慧，每多事，好折难而不中理。一曰，造艾子问曰：凡大车之下，与橐𫘞之项，多缀铃铎，其故何也？艾子曰：车𫘞之为物甚大，且多夜行，忽狭路相逢，则难于回避，以藉鸣声相闻，使预得回避尔。营丘士曰：佛塔之上亦设铃铎，岂谓塔亦夜行而使相避耶？艾子曰：君不通事理，乃至如此。凡鸟鹊多托高以巢，粪秽狼藉，故塔之有铃，所以警鸟鹊也，岂以车𫘞比耶？营丘士曰：鹯鹞之尾亦设小铃，安有鸟鹊巢于鹯鹞之尾乎？艾子大笑日：怪哉君之不通也！夫鹰隼击物，或入林中而绊之𬘺线，偶为木之所绾，则振羽之际，铃声可寻而索也，岂谓防鸟鹊之巢乎？营丘士日：吾尝见挽郎秉铎而歌，虽不究其理，今乃知恐为木支所绾，而便于寻索也。抑不知绾郎之足者，用皮乎？用线乎？艾子愠而答曰：挽郎乃死者之导也，为死人生前好诘难，故鼓铎以乐其尸耳。
赵以马服君之威名，擢其子括为将以拒秦，而适当武安君白起一战，军破掠赵括，坑其众四十万，邯郸几败。艾子闻之曰：昔有人将猎而不识鹘，买二凫而去。原上兔起，掷之使击，凫不能飞，投于地，又再掷，又投于地。至三四，凫忽蹒𨂃而人语曰：我鸭也，杀而食之，乃其分，奈何加我以抵掷之苦乎？其人曰：我谓尔为鹘，可以猎免耳，乃&耶？凫举掌而示笑以言日：看我这脚手可以搦得他兔否？范雎一见秦昭王而怵之以近祸，昭王遂幽太后，逐穰侯，废高陵华阳君。于是秦之公族与群臣侧目而惮雎，然以其宠而未敢害之。一旦王稽及郑安平叛，而㫿当缘坐，秦王念未有以代之者，尚缓其罪，因下令：敢有言郑安平叛者死。然雎固以畏摄而不敢宁矣。艾子因使人告之曰：佛经有云：若被恶人逐，堕落金刚山。念彼观音力。如。日：虚空住空中，非可久住之地。此一扑终在，但迟速之间耳。雎闻，荐蔡泽自代。
艾子一日，观人诵佛经者，有曰：咒咀诸毒药，所欲害身者，念彼观音力，还著于本人。艾子喟然叹曰：佛，仁也，岂有免一人之难，而害一人之命乎？是亦去彼及此，与夫不爱者何异也？因谓其人曰：今为汝体佛之意而攺正之，可乎？遂曰：咒咀诸毒药，所欲害身者，念彼观音力，两家都没事。
艾子浮于海，夜泊岛峙中，闻水下有人哭声，复若人言，遂听之，其言曰：昨日龙王有令，一应水族有尾者斩。吾鼍也，故惧诛而哭。汝虾嘛无尾，何哭？复闻有言曰：吾今幸无尾，但恐更理会科斗时事也。邹忌子说齐王，齐王悦之，遂命为相。居数月，无善誉。艾子见淳于髡，问曰：邹子为相之久，无誉，何也？髡曰：吾闻齐国有一毛手鬼，&为相，必以手掴之，其人遂忘平生忠直，默默而巳，岂谓是欤？艾子曰：君之过矣。彼毛手只择有血性者掴之。
艾子一夕，梦一大夫，衣冠甚伟，谓艾子曰：吾东海龙王也。凡龙之产儿女，各与江海为婚姻。然龙性又暴，又以其类同，少相下者。吾有小女，甚爱之，又其性尤戾，若吾女更与龙为匹，必无安谐。欲求耐事而易制者，不可得。子多智，故来请问，姑为我谋之。艾子曰：王虽龙，亦水族也，求婿亦须水族。王曰：然。艾子曰：若取鱼，彼多贪饵，为钓者获之，又无手足；若取鼋鼍，其状丑恶，唯虾可也。王曰：无乃太卑乎？艾子曰：虾有三德：一、无肚肠，二、割之无血，三头上带得不洁，是以为王婿也。王曰：善。
艾子行水涂，见一庙，矮小而装饰甚严，前有一小沟，有人行至，水不可涉，顾庙中而辄取大王像横于沟上，履之而去。复有一人至，见之，再三叹之曰：神像直有如此𬡓慢！乃自扶起，以衣拂饰，捧至坐上，再拜而去。须臾，艾子闻庙中小鬼曰：大王居此，为神，享里人祭祀，反为愚民之辱，何不施祸患以谴之？王曰：然则祸当行于后来者。小鬼又曰：前人以履大王，辱莫甚焉，而不行祸，后来之人敬大王者，反祸之，何也？王曰：前人巳不信矣，又安敢祸之？艾子曰：真是鬼怕恶人也。
艾子有从禽之僻，畜一猎犬，甚能搏兔。艾子每出，必牵犬以自随。凡获兔，必出其心肝以与之食，莫不饫足。故凡获一兔，犬必摇尾以视，艾子，自喜而待其饲也。一曰出猎，偶兔少而犬饥巳甚，望草中二兔跃出，鹰翔而击之，兔狡，翻覆之际，而犬巳至，乃误中其鹰，毙焉，而兔巳走矣。艾子忽遽将死，鹰在手，叹恨之次，犬亦如前摇尾而自喜，顾艾子以待食。艾子乃顾犬而骂曰：这神狗犹自道我是里。
艾子出游，见一妪，白发而衣衰粗之服，哭甚哀。艾子谓曰：妪何哭而若此之哀也？妪日：哭吾夫也。艾子曰：妪自高年而始哭夫，不识夫谁也？曰：彭祖也。艾子日：彭祖寿八百而死，固不为短，可以无恨。妪曰：吾夫寿八百，诚无恨，然又有寿九百而不死者，岂不恨耶？
艾子之邻，皆齐之鄙人也，闻一人相谓曰：吾与齐之公卿皆人而禀三才之灵者何？彼有智而我无智。一曰：彼曰食肉，所以有智。我平日食粗粝，故少智也。其问者曰：吾适。有粜粟钱数千，姑与汝，曰：食肉试之。数曰，复。又闻彼二人相谓曰：吾自食肉后，心识明达，触事有智，不徒有智，又能穷理。其一曰：吾观人脚面前出甚便，若后出，岂不为继来者所践？其一曰：吾亦见人鼻窍向下甚利，若向上，岂不为天雨注之乎？二人相称其智。艾子叹曰：肉食者其智若此。
艾子病热稍昏，梦中神游阴府，见阎罗王升殿治事。有数鬼台一人至，一吏前，白之曰：此人在世唯务持人阴事，恐取财物，虽无过者，亦巧造端以诱陷之。然后摘使准法，合以五百亿万斤柴于镬汤中煮讫，放王可之，令付狱。有一牛头倅执之而去。其人私谓牛头曰：君何人也？曰：吾镬汤狱主也，狱之事皆可主之。其人又曰：既为狱主，固首主也，而豹皮裈若此之弊。其鬼曰：冥中无此皮，若阳人焚化方得，而吾名不显于人间，故无焚贶者。其人又曰：某之外氏猎徒也，家常有此皮，若蒙狱主见悯，少减柴数，得还，则焚化十皮，为狱主作裈。其鬼喜日：为汝去亿万二字，以欺其徒，则汝得速还，兼免沸煮之苦，三之二也。于是乂入镬煮之。其牛头者时来相问，小鬼见如此，必欲庇之，亦不敢令火炽，遂报柴足。既出，镂束带将行。牛头曰：勿忘皮也。其人乃回顾曰：有诗一首奉赠云：
牛头狱主要知闻，权在阎王不在君。减却官柴犹自可，更求枉法豹皮裈。牛头大怒，乂入镬汤，益薪煮之。艾子既窹，语于徒曰：须信口是祸之门也。
艾子一日晨出，见齐之相府，门前有数十人，皆贫𪧘之甚，人相聚而立，因问之曰：汝何。者而集于此。其人曰：吾皆齐之贫民，以少业自营，亦终岁不乏。今有至冤，欲䜣于丞相辨之。艾子曰：相府非辨讼之所，当诣士师也。其人日：事由丞相，非士师可辨。艾子曰：然则何事也？其人曰：吾所业乃印雨龙与。指曰：蛮也。今丞相为政数年，率春及夏旱，仆印卖求雨龙，才秋，至冬多雨潦，即卖。指曰：蛮，吾获利以足衣食，皆前数年取逋债，印造及期，无不售者。却去年冬系大雪，接春又阴晦，或雨泥泞，牛马皮下，令人家求晴。吾数家但习常年，先印下求雨龙，唯一人有秋时剩下。指日蛮遂专其利，岂不为至冤乎？艾子曰：汝印者，龙当秋却售也。此乃丞相恐人道变理手叚，年年一般，且要倒过耳。
齐之士子，相尚里乌纱帽，长其顶，短其檐，直其势，以其纱相粘，为之虚粘奇帽，设肆相接。其一家自书其门曰：当铺，每顶只卖八百文，以其廉入日拥买，以是多愆期。一曰，艾子方坐其肆，见一士子与其肆主语：吾先数日约要帽，反失期，五七日尚未得，必是为他人皆卖九百文，尔独卑于价以欺吾也。呶呶久之。艾子因曰：秀才但勿喧，只管将八巧父钱与他，须要九百底帽子。齐有二老臣，皆累朝宿儒大老，社稷倚重。一曰蒙相，凡国之重事，乃关预焉。
一曰，齐王下令迁都，有一宝钟，重五千斤，计人力须五百人可扛。时齐无人，有司计无所出，乃白亚相，久亦无语，徐曰：嘻！此事亚相何不能了也。于是令有司曰：二钟之重，五百人可扛。人忽均凿作五百叚，用一人五百曰扛之。有司欣然承命。艾子适见之，乃曰：蒙宰奇画，人固不可及，只是船到彼，莫却费锢锵也无。
齐宣王时人有死而生，能言阴府间言，乃云：方在阴府时，见阎罗王诘责一贵人曰：汝何得罪之多也？因问曰：何人也？鲁正卿季氏也。其贵人再三不服，曰：无罪。阎王曰：某年齐人侵境，汝只遣万人往应之，皆曰：多寡不敌，必无功。岂徒无功，必枉害人之命。汝愎而不从，是以齐兵众万人皆死。又某年某日饥，汝蔽君之聪明而不言，遂不发廪，因此死数万人。又汝为人相，职在燮理阴阳。汝为政乖戾，多致水旱，岁之民被其害，此皆汝之罪也。其贵人叩头乃服。王曰：可付阿鼻狱。乃有牛头人数辈，执之而去。艾子闻之，太息不巳。门人问日：先生与季氏有旧耶？何叹也？艾子日：我非叹季氏也，盖叹阎罗王也。门人曰：何谓也？曰：自此安得狱空耶？
东坡居士艾子杂说终

[book_title]苏米序
余庚戌夏，养疴山居，他所嗜好，一切尽废，独拈得苏、米二老隽泠可绎之语，与夫褒刺可讪之谭，裒集成帙，佐茶水消永日耳。每阅季病瘳，会诸兄弟剧饮，偶出侑沰，五有见而昵，之。谓兹集即不邻书史，资益经术，然境浅情深，言近指远，作调谑观，每当也。余聆其议，若倍考用划者。五有强登木慱，同志欣赏，余不放秘，咺而𪫿之，因名谭史，志有稗也。肩吾郑化。
凡例
一
东坡、南宫两称伯仲，故苏趣、米颠，古今文人骚士往往步之。其单辞片语便足千秋，而恢谐谑浪不减江左清谭。孝标而在必补入《世说》。后人习为谭史久矣，脍炙人口。曾有批夲行世，而评骘少槩见。近得娑罗居士间拈出一二语，若盲瞳而赐之金针也，迷途而示之指南车也。故集谭史第一。
一
中郎云：人不癖不奇，世之面目可憎者，皆无癖之人也。则癖亦颠，亦趣矣，非苏、米之俦，谁其匠哉？近华闻修集癖史行世，亦有批本，而评语间出。今得柳浪馆石公品评，可与屠长卿并驱中原。遂集癖史第二。
一
悦客似以诲谣，然清谭之暇，不可少此逸兴。奇癖之士，未尝不有奇嗜，亦足助骚人逸士风前月下之怀耳，岂曰沉之锢之之为适也，聊缀悦客编第三。
一
艾子杂说，原属长公撰述，可以资暇补缺，仍附苏、米谭史之后。
一
晟水朱评，绚烂宇内，诗史子集不下百种，艳妆倩饰色二宜人，而残脂剩粉，偏自醉心。读此编者，开卷爽然，不鼓掌解颐者谁耶？幸毋作唾余观。
吴兴松筠馆主人闵于忱识。
病史题留
（草书不认识，看原书）
石公袁宏道

[book_title]癖史小引
凡人有所偏好，斯谓之癖。癖之象，若痴若狂，手口耳目不可以自喻，恩不能喜，雠不能怒者也。士患无癖耳，诚看癖，则神有所特寄，世外一切可艳之物，犹之未𫔭，其钥何自入哉？故凡贵贱穷通，淂丧毁誉，动能驱遣人意，与之为喜怒者，其人皆胸中无癖者也。刘倘之毦稽康。之鍜，阮孚之腊屐，千载人想其狂达，卒以名不废，至今嗜躅。看牛斗、听驴鸣试之，人人不解意味，所以皆癖也。
睡庵汤宾尹

[book_title]癖颠小史
目
笑癖、左传癖、鍜癖、疮痂癖、鹅癖、书癖、乞癖、钱癖、马癖、驴鸣癖、酒癖、毦癖、𡲆癖、山水癖、𡲆癖、洁癖、菊癖、昼睡癖、古碑癖、茶癖、妒癖、花癖、羯鼓癖、木马癖、书画癖、石癖、琵琶癖、香癖、誉儿癖、奕癖、法书癖、哭癖、游癖、芰癖、谈癖、竹癖、内癖、外癖、山水癖、牛心炙癖、谈鬼癖、睡癖、烟霞癖、荔枝癖、案牍癖、声乐癖、蜡烛、奇服癖、梅癖、诗癖
癖颠小史
闻道人撰
袁石公评
笑癖
陆云有笑癖，与兄机同为张华所知。机谒华，华问云：何以不来？机曰：云有笑疾，恐公未悉，故未敢轻诣。俄而云至，见华多须，以锦袋盛之，不及拜而笑倒。云又尝着缞绖，上船水中，目见其影，因笑而堕水。
左传癖
杜预耽思经籍，为春秋左氏经传集解，又参考众家谱，第为释例。贽虞赏之曰：左丘明本为春秋作传，而左传遂自孤。 释例本为传设，而所发明何但左传，故释例亦自孤行。时王济善相马，和峤颇聚敛，预常称自有马癖，峤有钱癖。武帝闻之曰：卿有何癖？对曰：臣有左传癖
鍜癖
稽康性好鍜，宅中有一柳树甚茂，乃激水圜之，每夏月居其下以鍜。初居贫，尝与向秀共鍜于大树之下，以自瞻给。颖川钟会，贵公子也，精炼有才辨，故往造焉。康不为之礼，而鍜不辍。良久，会去，康谓曰：何所闻而来，何所见而去？会曰：闻所闻而来，见所见而去。
疮痴癖
刘邕性嗜疮痂，以味似鳆鱼，尝诣孟灵休灵。休先患炙疮，痂落床上，邕取食之，灵休大惊，痂未落者，悉褫取饴邕。邕去，灵休与何勖画曰：刘邕向顾见噉，遂举体流血。
鹅癖
王羲之性爱鹅。会稽有孤居姥养一鹅，善鸣，求市未得，遂携亲友，命驾就观。姥闻羲之将至，烹以待之，羲之叹惜弥日。山阴有一道士养好鹅，羲之往观焉，意甚悦，固求市之。道士云：为写道德经，当举群相赠耳。羲之欣然，写毕，笼鹅而归，甚以为乐。
书癖
刘峻读书，常燎麻炬，从夕达旦，时或昏睡，𬋖其鬓发，及觉复读，闻有异书，必往祈借。崔慰祖谓之书淫。皇甫士安耽玩典坟，至忘寝食，时人目为书淫。
乞癖
罗友好伺人祠，往乞余食，虽复营署垆肆，不以为羞。一曰，闻人祠，欲乞食，往太蚤，门未开，主人迎神出见，问以非时，何得在此？答曰：闻卿祠，欲乞一顿食耳。遂隐门侧，至晓得食乃退。柏温常责之云：君大不逮乞食，何不就身求？友傲然不屑，答曰：就公乞食，今乃可得。明曰：巳复无温大笑。
钱癖
和峤性至吝，家有好李，帝求之，不过数十。王济候其上直，率少年诣园共啖毕，伐树而去。峤家产丰足，拟于王者，然性至鄙，以是获讥于世。故杜元恺以为有钱癖。
马癖
晋王济善解马性，尝乘一马，著连乾鄣泥，前有水，终不肯渡。济云：此必是惜鄣泥。使人解去，便渡。时洛京地甚贵，济买地为马埒，编钱满之，时人谓为金沟。支道林尝养马数匹，或言道人畜马不韵。支曰：贫道重其神骏，其最爱者，名曰频伽。尝饮频伽于桥下，马溲处忽生莲花。
驴鸣癖
孙楚雅敬王济，济卒，哭之甚哀，宾客莫不垂涕。哭毕，向灵床曰：卿常好我作驴鸣，我为卿作之，体似声真。宾客皆笑。楚顾曰：诸君不死，而令王济死乎？王粲好驴鸣，既葬，文帝临其丧，顾谓同游曰：王好驴鸣，可作一声送之。坐客皆作驴鸣。
酒癖
刘伶嗜酒，尝乘鹿车，携一壸酒，使人荷锸而随之，曰：死便埋我。尝渴甚，求酒于妻，妻捐酒毁器，涕泣谏曰：君酒太过，非摄生之道，必宜断之。伶曰：善。吾不能自禁，惟当祝鬼神自誓耳。妻从之。伶跪祝曰：天生刘伶，以酒为名，一饮一斛，五斗解酲。妇人之言，慎不可听。仍饮酒，遇肉，块然复醉。常醉与俗人相忤，其人攘袂奋拳而起，伶徐曰：鸡肋不足以安尊拳。其人笑而止。
毦癖
刘备性好毦，时有以牛尾毦赠备，备手自结之。诸葛亮曰：将军当复有远志耶？止结毦而已。备知亮非常人，乃投毦而谓曰：以忘忧耳。
𡲆癖
阮孚性好屐，或有诣之者，见正自蜡𡱪，因自叹曰：未知一生当着几量屐，神色甚间畅。
山水癖
宗少文好山水，西陟荆巫，南登衡岳，因结室衡山，以疾还江陵，叹曰：老病俱至，名山恐难徧睹，惟当澄怀观道，卧以游之耳。凡所游履，皆图之于室，谓人曰：抚琴动操，欲令众山皆响。
𡲆癖
祖约性好财，阮孚性好𡱪，同是累，而未判其得失。有诣约，见正料财物，客至，屏当不尽，余两小簏，以著背后，倾身障之，意未能平。或有诣阮，正，见自蜡𡱪，因自叹曰：未知一生当着几量𡱪，神色甚闲畅。于是胜负始分。
洁癖
宗炳之性好洁，士大夫造之者，去未出户，辄令拭席洗床。王思微好洁净，左右提衣，悉令用白纸裹手。指宅中有犬污屋栋，思微令门生洗之，意尤不巳，更令刮削，复言未足，遂令易柱。何修之性好洁，一日之中，洗涤者十余过，犹恨不足，人称为水淫。王维居辋川，雅好洁地，不容浮尘，日有十数帚扫治，专使两僮缚帚，有时不给。米芾有洁癖，屋宇器具，时一涤之，巾帽少有尘，则濯之，客去，必濯。其坐榻。每盥手，以银为斗，置长柄，俾奴仆执以泻水于手，呼为水斗。已而两手相拍，至乾，都不用巾拭。偶有朝靴，为他人所持，心甚恶之，因屡洗遂损，不可复穿。倪瓒性好洁，每盥颈，易水数十次。阁前置梧石，日令人洗拭。及苔藓盈庭，人迹罕至，绿褥可爱。居邓蔚山中，令童子入山担七宝泉，以前桶煎茶，后桶濯足。人讶问之，曰：前者无触，故煎茶；后者或为泄气所秽，故以濯足。偶眷赵买儿，留宿别院，拟其不洁，俾之浴。既寝，且扪且嗅，复俾浴不巳，竟夕不交而罢。
菊癖
陶潜性爱菊，每对花命酒，独酌吟咏，移曰为彭泽令，宅边有丛菊，重九日，出坐径边，采菊盈把。时无酒，忽有江州守王弘，令白衣吏送酒至，遂饮醉而归。
昼睡癖
宋华元郡王允良，性好昼睡，每自旦。酣睡，至暮始兴，盥濯栉漱，衣冠而出，燃烛治家事，饮食宴乐，达旦而罢，则复寝以终曰。
古碑癖
孙何酷好古文，为转连使，曰，政尚苛峻，州县患之，乃求古碑文字磨灭者数本，钉于馆中。孙至，则读其碑，辨识文字，以瓜搔发，垢而嗅之，遂往往至暮，不复省录文案。
茶癖
陆羽著茶经，论说茶之功效，并煎茶、煮茶之法：造茶具二十四事，以都统笼贮之，远近倾慕，好事者家藏一副。苏子瞻曰：陆羽有茶癖。王仲祖好饮茶，宾至辄饮之，士大夫皆患焉。每欲往候，必曰：今日有水厄。
妒癖
李益有妒癖，每夜散灰扃户，以防妻妾，出则以所解覆营于床，周回封署，归必详视，然后乃开。
花癖
张籍性躭花卉，闻贵侯家有山茶一株，花大如盎，度不可得，乃以爱姬柳叶换之，人谓花淫。
羯鼓癖
唐玄宗酷嗜羯鼓，而不好琴。会听琴，一弄未毕，叱琴者出，谓内侍曰：速令花奴将羯鼓来，为我解秽。
木马癖
宋燕王好坐木马子，坐则不下，或饥则便就其上饮食，往往乘兴奏乐于前，酣歌终。曰
书画癖
米元章酷嗜书画，所藏唐晋真迹，无日不展于几上，手不释笔，临学之，夜则以小笈置枕傍。尝从人借古书画，临榻竟，并以真赝本归之，俾之自择，莫能辨也。
石癖
米元章性嗜石，每得佳石，辄具朝服拜之，呼为石丈僧敄周有端州石，屹起成山，其麓受水可磨，元章得之，抱之眠。三曰尝守涟水，地接灵壁，畜石甚富，一一品目，不复省录郡事。时杨杰为察使，知米以好石废事，以正言责之。米径前，于袖中取一石，嵌空玲珑，峰峦皆具，色极清润，举以示杨曰：如此石安得不爱？杨殊不顾，乃纳之袖中。又出一石，叠嶂层峦，奇巧更胜，又纳之袖中。最后出一石，尽天划神镂之巧。杨忽曰：非独公爱，我亦爱也。即就米手攫得之，径登车去。
琵琶癖
范德孺喜琵琶，暮年苦夜不得睡。家有琵琶、筝二婢，每就枕，即令杂奏于前，至熟寐乃巳。
香癖
刘季和性爱香，尝厕还，辄过香炉上。徐铉遇月夜，露坐中庭，必𬋖香一炷，时号为伴月香。
誉儿癖
王勃与弟助劼，皆以文著。王福畤每对客辄誉之。后幼子劝又有文名，福畤复以诧韩思彦，思彦曰：昔武子有马癖，君复有誉儿癖，王家癖何多耶？
奕癖
李纳性辨急，酷尚奕棋，每下子安详，极于宽缓。有时躁怒，家人则密以棋具陈于前，纳便欣然改容，取子布算，都忘其恚。王积薪每出游，必携围棋短具，画纸为局，与棋子并盛竹筒中，系于车辕马鬣间，道上，虽遇匹夫，亦与对手，胜则征其饼饵牛酒
法书癖
钟繇初求蔡邕笔法于韦诞，诞不传，辄槌胸呕血。曹操以五灵丹救之，得活。及诞死，繇发其塳，遂得邕法。于是学书，穷昼夜无间辍。卧则以手画被，被为之穿，如厕至于忘归。世传繇有书癖。张芝酷嗜草书，凡家之衣帛，必先书而染练之，临池学书，池水尽黑。
哭癖
唐衢应进士不第，能为歌诗，意多感发，见人文章，有叹伤者，读讫必哭，涕泗不能巳。每与人言论，发声一号，音词哀切，闻者莫不凄然。尝游太原，属戎帅军宴，衢得预会，酒酣言事，抗音而哭，一席不乐，为之罢会。李肇国史补曰：唐衢善哭。
游癖
陶岘好游，自制三舟，备极工巧，一舟自载，一舟置宾客，一舟贮饮馔，与孟彦深、云卿辈优游于湖泖江汉之间。岘有女乐一部，常奏清商曲，逢山水胜处，则与客留连。弥曰，当时号为水仙。
芰癖
屈到嗜芰，有疾，召宗老而告之曰：祭我必以芰。
谈癖
卫玠好清谈，弥曰忘倦。其后多病，体羸，母恒。禁其语遇有胜曰：亲友时请一言，无不咨嗟，以为入微。琅琊王澄有高名，少所推服，每闻玠言，辄叹息绝倒，时人为之语曰：卫玠谈道，平子绝倒。
竹癖
王徽之喜竹，尝暂寄空宅中，便令种竹。或问：寄居何须种竹？徽之但啸咏，指竹曰：何可一日无此君耶？时吴中一士大夫家有好竹，欲观之，便出坐舆，径造竹下，讽啸良久，主人洒扫请坐，徽之不顾。将出，主人乃闭门微之，便以此赏之，尽欢而去。
内癖
荀粲娶曹洪女，有艳色，专房嬿婉，情义至笃。冬月妇病热，乃出中庭，自取冷还，以身熨之。后妇卒，传嘏吊之，粲不言而神伤。嘏问曰：妇人才色并茂为难，子之聘也，遗才存色，非难遇也，何哀之甚？粲曰：佳人难再得，顾逝者不能有倾城之异，然未可易遇也。痛悼不能巳巳，未几亦亡。
外癖
王仲先闻潘章之美，因与友，遂同衾枕笃于伉俪。未几偕殁，其家悯之，葬于罗浮山，忽生一树，柯条枝叶无不相抱，时人号为共枕树。
牛心炙癖
王右军嗜牛心炙，年十一时，周𫖮异之。时绝重牛心炙，座客来，未噉先割啖，右军乃知名。
谈鬼癖
苏子瞻在黄州及岭外，每旦起不招客与语，必出访客。所与游，亦不尽择，各随其人高下，谈谐放浪，不复为畛畦。有不能谈者，则强之使说鬼。或辞无有，则曰：姑妄言之。
睡癖
李岩老好睡，众人食罢下棋，岩老辄就枕阅数局，乃一展转云：我始一局，公几局矣。
烟霞癖
田游岩隐箕山，高宗亲幸其门，游岩野服出拜，帝曰：先生比佳否？答曰：臣所谓泉石膏盲，烟霞痼疾。
荔枝癖
杨太真嗜荔枝，必欲生致之，乃置驿传送，飞驰数千里至京，色味未变。杜牧诗曰：长安回首绣成堆，山顶千门次第开。一骑红尘妃子笑，无人知是荔枝来。
案牍癖
沈文通喜吏事，每觉有疾，药饵未验，亟取难决词状，连判数百纸，落笔如风雨，意便欣然。
声乐癖
韩持国嗜声乐，遇极暑辄求避，屡徙不如意，则卧一榻，使婢执板，缓歌不绝声，展转徐听，或颔首抚掌，与之相应，往往不复挥扇。
蜡烛癖
寇准喜蜡烛，知邓州曰：自制花蜡烛，不点油灯。厕溷间烛泪在地，往往成堆。
奇服癖
翟耆年好奇，巾服一如唐人，自名唐装。一曰，往见许彦周，彦周髽髻，着犊鼻禅，蹑高屐出迎，耆年愕然，彦周徐曰：吾晋装也，公何怪。
梅癖
林逋隐居孤山，搆巢居阁，绕植梅花，吟咏自适，徜徉湖山，或连宵不返。客至则童子放鹤招之。
诗癖
简文帝自谓七岁有诗癖，长而不倦。
癖颠小史
举世皆卿愿也。集癖集颠，不几诞与非也。世自世法，我自我法。刹之笙歌娱耳，妖冶悦目，腥脓厌口之时，而吾独饮清冷泉， 樵歌牧唱，鸟语永鸣，看于颤山危峰顶悄重以尔。王百驾之高轩驷马，叱咤如雷之时，而吾独披毳袖，坐庯固茅庵。古古谭人天小品以自召。嗟示府有至性，不受人损。颠者真𮎛不被世法。颠，其古七狂欤，痴务古七狷欤。不在不梢，吾谁攴图。要宁瀛颔内欣禧是徧者，宜高僧，宜侠客，宣日流，宜澄后，韵士冥矣。黄孝姓宜湾谈，宜山房野复，宜扁舟百义。慨不得音，时反是。内各古似，名冠差焉。侯尧中为杂贸，阴至仕藉。中足史切以要宁傚唐山人舍稿殉瓢中，而浪文江
阁修居士尊泽题

[book_title]悦容编叙
余读悦容徧而知作者是个大无情汉也。客怪何音？回羡是真正有情汉。子见了美人，已自痴迷，并此七尺，此付托美人，凭某康济，柰何反不康济之善尔。子与氏之言回妻妾之奉，言妻妾奉我，非言我奉妻妄。雍弦奉名，寇辰之矣。编中云：九死易寸心，疑层不得其死心塔地，永矢无他，即奉五奉万种耳，非奉我也。毕意从甲，得渠寸心，一一备之偏中矣。为此，则作悦客编者，又是一倜大有情汉也。回正是大无情汉也。作者为谁？或回萝月奸主人，评者为急，则世所传好画龙者也。然喜评此编，又是好真龙矣。何也？以其似河图也。回罪遇罪过，以末俗之游辞，上拟先天之秘笈，不伦极矣。𥬒口龙马之图，上一篇阴阳男女文字耳。祀四造端克妇见道之言，如舍夫归之外，更何有先天之秘也？平更何有多天之秘也手。
鿄溪一书生撰
西湖病渴子书

[book_title]悦容编引
情之一字，可以生而死，可以死而生，故凡忠臣孝子、义士节妇，莫非大有情人。顾丈夫不遇知已，满腔真情，欲付之名节事功而无𫠦用，不得不钟情于尤物，以寄其牢骚愤懑之怀。至妇人女子，一改不可磨灭之真，亦惟寄之以色事人一道。昔云：士为知已火，女为悦已容。每感斯言。大抵女子好丑无定容，惟人 悦，悦之至而客亦至，众人亦收国士之享魋。然悦客者，寄也，编悦容者，寄𫠦寄也。使索我以真，则余且为扁舟五湖人矣，岂犹向官。山读裨火哉！夫不身履其境，而摹其事，调停爱护，款则颍周，词旨秋鬯，设非曲解其情，了不可得。心如高唐一梦，想像自真，然复不敢自姫，用以公之好事，为闺中清玩之秘书，以见人生乐事，不必讳言帏房，庶女子有情，不至埋没云尔。长水天放生读悦容小引，而知作者名节事功中人也，止为未淂知已，权以满膛真情，寄之闺房。倘有真正知已，以一叚不可磨灭之真感而动之，吾知其调停爱护，定周而鬯也。众人亦忞国士之高矣。一笑一笑！其奈眼中维有西施，而世上并其东者亦无之何。

[book_title]悦容编评林
目次
随缘葺居，缘饰，选侍，雅供，博古，寻真，及时，晤对，钟情，借资，招隐，达观
共十三篇
悦容编评林
长水天放生辑
东明屠赤水评
西湖病渴子校二
一、随缘
天地清淑之气，金茎玉露，萃为闺秀，遇之者若前世，若梦中，瑟鸣铁跃，剑合龙飞，一切关河岁月，都不能间隔。然非奇缘不遇，必欲得此丽容而后加意，是犹谓秦汉以后无文，唐以外无诗也。要以随其所遇，近而取之，则有其乐而无其累。如面皆芙蓉，何必文君；眉皆远山，何必合德；口皆樱桃，何必樊素；腰皆细柳，何必小蛮；足皆金莲，何必潘妃。歌即念奴，笑即褒姒，颦即西子，点额即寿阳。肥者不失为阿环，瘦者不失为飞燕；奇丑者不失为无盐。当其怨出塞之明妃也，当其恨长门之阿娇也，当其云雨巫山之神女也。他如稍识数字，堪充柳絮；才高略减妒心，巳有小星遗意。无才便为德大，贞出于淫，皆当弃短取长安。知不买骨致马，而天龙降于好画哉？余意不然，譬如饮酒，必玉浆甘露，方堪沉湎，如常酒不一沾唇可也。善乎罗近溪先生，有一门人，自怨其好色，质之先生，先生大喝曰：惶恐！惶恐！穷秀才抱着一个黄痩老婆，便说好色，岂不羞死？门人大惭而退。昔又论戒色者曰：必觅一人世尤物，密而昵之，此后即有所见，自然淡而无味矣。此皆妙论也。若不择绝世之色，而轻施婉挛者，皆好淫，非好色也。何如何如？
二、葺居
美人所居，如种花之槛，插枝之瓶，沉香亭北，百宝栏中，自是天葩故居。儒生寒士，纵无金屋以贮，亦须为美人营一靓妆地，或高楼，或曲房，或别馆，村庄清楚一室，屏去一切俗物，中置精雅器具，及与闺房相宜书画室外须有曲栏纡径，名花掩映，如无隙地，盆盎景玩，断不可少。盖美人是花真身，花是美人小影，解语索笑，情致两饶，不惟供目，兼以助妆。余意创一小庵，入门水一泓，桥十九曲，下桥竹一亩。竹尽草堂五间，从屋倍大。堂后围楼三进，每进九间，侧楼各各六之四，周有曲栏，以通往来。楼外奇花怪石，老树古藤，以多为胜。楼后辟一大圃，为山为水，为酒家，为尼庵，为书室，为团瓢，为高岗，为曲河，为村居，为茅舍，绣错其中。日则散诸美行游诸胜，夜则聚诸美团坐一楼。或宣说内典，或评论古史，或分韵哦诗，或藏奇斗草，更须著述，流传当世，以代与海内诸君子觌面也。
三、缘饰
饰不可过，亦不可缺。淡妆与浓抹，惟取适宜耳。首饰不过一珠一翠，一金一玉，疏疏散散。便有画意。如一色金银，簪钗行列，倒插满头，何异卖花草。标服饰亦有时宜。春服宜倩，夏服宜爽，秋服宜雅，冬服宜艳，见客宜庄服，远行宜淡服，花下宜素服，对雪宜丽服，吴绫蜀锦、生绡白苧，皆须裒衣阔带，大袖广襟，使有儒者气象。然此谓词人韵士妇式耳。若贫家女典尽嫁时衣，岂堪求备哉？钗荆裙布，自须雅致，但可使有儒者气象，不可使有儒者家风。不然，称盐数米，成何体统？亦不可使有儒者气质；不然，绳趋尺步，成何模样？亦不可使有儒者口角，不然之乎者也，成何说话？或幅巾衲衣，白绦朱靸，或纱帽紫衣，皂靴软带，或黄冠鹤氅，尘尾羽扇，或唐巾直醊，绫袜云鞋，反成别调。然亦不可无一，不可有二。
四、选侍
美人不可无婢，犹花不可无叶，秃枝孤蕊，虽姚黄魏紫，吾何以观之哉？佳婢数人，务修精洁，时令烹茶、浇花、焚香、披图展卷、捧砚磨墨等项，兼其命名，亦犹斋头品具，可无佳称乎？聊摘古青衣美名，以备择用，如墨娥、绿翘、白苧、红绡、紫玉、丽华、轻红、云容、晓云、佛娥、轻蛾、红香等俱佳。若一切花名，近属滥套，所谓号俗子，不出山泉、溪桥、敬仰爱慕之类也。必洗去，尤不可无半老精妪一二人以周旋其间。有此妙妪，美人恃之以壮其怯，婢子倚之以开其愚，色色妥当，事事调停，而主人亦可借以言所欲言，达所未达，而自此情意愈洽矣。且美人贤，能导之妒，美人妒，能导之贤；美人喜，能代之嗔，美人嗔，能代之喜。此古之贤妃，亦必有师氏也。若夫命名，无如小玉为妙矣。客大怪之，余曰：无他。余自思：频呼小玉浑无事，只要檀郎听得声之语耳。
五、雅供
闲房长曰：必需款具，衣厨食櫑，岂可溷入清供？因列器具名目：天然几、藤床、小榻、醉翁床、禅椅、小墩、香几、镜台、妆盒、花𨱔、茶具、笔砚、彩笺、酒器、绣具、琴箫、棋枰。至于锦衾纻褥，画帐绣帏，俱令精雅，陈设有序，映带房栊。或力不能办，则芦花被、柳絮褥，布帘纸帐，亦自成景。又须以兰花为供，甘露为饮，橄榄为肴，蛤蜊为羹，百合为齑，鹦鹉为婢，白鹤为奴，梧桐为薪，薏苡为米，方得相称。
六、博古
女人识字，便有一种儒风。故阅传奇，观图画，是闺中学识。如大士像是女中佛，何姑像是女中仙，木兰、红拂，女中之侠。以至举案提瓮、截发丸熊诸美女遗照，皆女中模范。闺合宜悬，如宫闺传、烈女传、诸家外传、艳异编、金瓶梅、水浒传、拜月亭、西厢三弄、玉茗堂、还魂二梦，以备谈述歌咏。间有不能识字，暇中聊为陈设，共话古今奇胜，红粉自有知音，还怕少不得也。秀才窗稿，亦山人诗集五六种。客问：何意？笑曰：不然，何以消受此等清福？客大笑。又问：何以曰也秀才亦山人也。曰：也叫做秀才，亦唤作山人。云尔，若是真正秀才，的确山人，其窗稿、诗集，又为书房清供矣。客又笑。
七、寻真
美人，有态有神、有趣，有情、有心。唇檀烘曰：媚体迎风，喜之态；星眼微瞋，柳眉重晕，怒之态；梨花带雨，蝉露秋枝，泣之态；须云乱洒，胸雪横舒，睡之态；金针倒拈，绣榻斜倚，懒之态；长颦减翠，瘦黡绡红，病之态；惜花爱月为芳情。停阑踏径为闲情，小窗凝坐为幽情；含娇细语为柔情；无明无夜，乍笑乍啼为痴情。镜裨容，月下影，隔帘形，空趣也；灯前目，被底足，帐中音，逸趣也。酒微醺，妆半卸，睡初回，别趣也。风流汗，相思泪，云雨梦，奇趣也。神丽如花艳，神爽如秋月，神清如玉壶冰，神困顿如软玉，神飘荡轻扬，如茶香，如烟缕，乍散乍收。数者皆美人真境。然得神为上，得趣次之，得态、得情又次之。至于得心，难言也。姑苏台半生贴肉，不及若耶溪头之一面；紫台宫十年虚度，那堪塞外琵琶之一声。故有终身不得而反得之，一语历年不得而反得之。邂逅厮守，追欢，浑闲事，而一朝隔别，万里系心；千般爱护，万种慇懃，了不动念，而一番怨恨，相思千古。或苦恋不得，无心得之；或现前不得，死后得之。故曰九死易，寸心难。态之中，吾最爱睡与懒，情之中，吾最爱幽与柔，趣则其别者乎，神则其困顿者乎，心则却以不得为大幸矣。客怪之曰：痴心妇人，负心汉子，其来也非一日矣。负心吾不忍为之，痴心又不能禁也。自此缘深情重，何时脱离？展转爱恋，交互缠緜，流浪生死海中，何时出头？不若暂如笼鸟瓶花，点缀光景，到头来，各各自奔前程，大家不致担误。何如！何如！说至此，亦自知杀风景极矣，然不能不杀风景也。昔日袁中郎在天竺大士前祝曰：只愿今生得寿夭，不生子，侍妾数十人足矣。极得此意。固知中郎自是慧人也，然不可与俗人共赏鉴也。
八、及时
美人自少至老，穷年竟日，无非行乐之时少。时盈盈十五，娟娟二八，为含金柳，为芳兰蕊，为雨前茶，体有真香，面有真色。及其壮也，如日中天，如月满轮，如春半桃花，如午时盛开牡丹，无不逞之容，无不工之致，亦无不胜之任。至于半老，则时及暮而姿或丰，色渐淡而意更远，约略梳妆，偏多雅韵，调适珍重，自觉稳心。如久窨，酒如霜后橘，如老将提兵，调度自别，此终身快意时也。春曰艳阳，薄罗适体，名花助妆，相携踏青，芳菲极目。入夏好风南来，香肌半祼，轻挥纨扇，浴罢湘簟共眠，幽韵撩人。秋来凉生枕席，渐觉款洽高楼，爽月窥窗，恍拥婢娟而坐。或共泛秋水芙蓉荫带隆冬，六花满空，独对红妆，拥炉接膝，别有春生。此一岁快意时也。晓起临妆，笑问夜来花事阑删。午梦揭帏，偷觑，半娇黄昏，着倒眠鞋，解至罗襦，夜深枕畔细语，满床曙色，强要同眠。此又一曰快意时也。时乎时乎，不再来，惟此时为然了。此则日日受用，时时受用，以至一生受用，无半日虚度，真是不枉做了一世人。但一日也要有嗔怪时方有趣；一年也要有病苦时方有韵；一生也要有别离时方有致。不然，天有日月而无雷雨，地有草木而无风波，人有欢合而无悲离，不成三才矣。佳人半老，秋凉款洽，曙色满床，强要同眠。此等滋味，非亲尝者不知鉴赏。
九、晤对
对美人而焚香啜茗，清谈心赏者为上，谐谑角技，携手闲玩者为次，酌酒𫗦肴，沉酣潦倒者为下。美人曰：
焚香啜茗，清谈心赏，我巳忘之。谐谑角技，携手闲玩，此是婢子事，奈何溷我。曹极可厌，更不知世上有所谓酌酒𫗦殽，沉酣潦倒也。真笑杀人！真笑杀人！又曰：晤对何如？遥对同堂，未若各院。毕竟隔水问花，碍云阻竹，方为真正对面，一至牵衣连坐，便俗杀不可当矣。
十、钟情
王子猷呼竹为君，米元章拜石为丈。古人爱物，尚有深情，傥得美人而情不挚，此淑真所以赋断肠也。故喜悦则畅导之，忿怒则舒解之，愁怨则宽慰之，疾病则怜惜之。它如寒暑起居，慇懃调护，别离会晤，侦讯款谈，种种尤当加意。盖生平忘形骸，共甘苦，彻始终者，自女子外，未可多得也。美人智慧，反非本色，亦令人畏而忌之，惟有娇痴，最为可惜，所以从来说争妍，又说取怜也。此钟情一篇，非大有心人不能道，亦非大有心人不能为，勿小看着。推而广之，奠安世界，康济苍生，亦只是这些子，无他术也。所以陈曲逆曰：使我得天下而宰之，当如是肉。捉象捉兔，只是一副精神，无大小，亦无偏全。客调予曰：缘何以肉比美人，似不伦极矣。予曰：曰肉方得痛痒相关，所以今人男女相爱相呼，必曰：我的肉，我的肉也。客大笑。临了数语，太骂人。又曰：说来微似儿女情，做去却是丈夫事。所欲与聚，所恶勿施，便是这个不然。竹曰君，石曰丈。木石且有生气，为民父母，而忍木石其民也乎？噫！王米之罪人也。
十一、借资
美人有文，韵，有诗意，有禅机，匪独捧砚拂笺，足以助致，即一颦一笑，皆可以开畅玄想。彼临去秋波那一转，正今时举业之宗门，能参透者。文无头巾气，诗无学究气，禅亦无香火气。客问余曰：临去秋波那一转，如何是今时举业宗门？参透了如何？文便无头巾气，诗便无学究气，禅便无香火气。余笑而不答。客强之，余复笑而不答。客大怒，余益大笑，然不答如故也。客怒而去。旁有一美人轻对余曰：俗子去矣，试略言之何如？余曰：且说西厢本意，此一顷秋波，不在眼上，却在脚下，所以说今时举业宗门也。隔壁一伙好秀才窃听之，不自禁，乃大叫曰：得之矣，得之矣。余笑曰：若在脚下寻眼，仍是文有头巾气，诗有学究气，禅有香火气，这佪我却保得定的一蒲团。僧曰：饶舌，饶舌！美人视余莫逆而笑。夜坐对月，美人复理前语。余又曰：脚踪上不独秋波一转，而芙蓉之面，杨柳之腰，莲花之步，种种具足。美人曰：何谓也？余日：傥令质粗皮厚，骨重步深，鞋痕且三寸没矣，何从见其回旋顾复之致也邪？美人嗔眼向余，而以画扇打余肩三下，久之，乃曰：令人恨你又爱你，妒你又怜你。
十二、招隐
谢安之𡲆也，稽康之琴也，陶潜之菊也，皆有托而成其癖者也。古未闻以色隐者，然宜隐孰有如色哉？二遇冶客，令人名利心俱淡，视世之奔蜗角蝇头者，殆胸中无癖，卒怅怅靡托者也。真英雄豪杰，能把臂入林，借一个红粉佳人作知巳，将白日消磨，有一种解语言的花竹，清宵魂梦，饶几多枕席上的烟霞。须知色有桃源绝胜，寻真绝欲，以视买山而隐者如何？曰隐，曰借，正所谓有托而逃，寄情适兴，岂至沉溺如世之痴汉，颠倒枕席，牵缠油粉者邪？如此，则不为桃源，而为柳巷矣，不胜。买山而隐，却要买山而埋矣。一笑！一笑！
十三、达观
诚意如好色，好色不诚，是为自欺者开一便门矣。且好色何伤乎？尧、舜之子，未有妹喜、妲巳，其失天下也先于桀纣，吴亡越亦亡夫差，却便宜了一西子。文园令家徒壁立，琴挑卓女，而才名不减郭汾阳，穷奢极欲，姫妾满前，而朝廷倚重，安问好色哉？若谓色能伤生者，尤不然。彭篯未闻鳏居，而鹤龄不老；殇子何尝有室，而凫歾莫延。世之夭者、病者、战者、焚溺者、扎厉者，相率而死，岂尽色故哉？人只为虚怯死生，所以祸福得丧，种种惑乱，母怪乎名节道义当前，知而不为，为而不力也。傥思修短有数，趋避空劳，勘破关头，古今同尽。缘色以为好，可以保身，可以乐天，可以忘忧，可以尽年，安得如此快谈？尧、舜之子先失天下，吴、越同尽，却便宜了一个西子。此是绝世奇谈，非有骨男子不能道。若令妹喜、妲巳、夷光见之，必相谓曰：使我辈当日早有如此知心，亦不令之昏惑至此。客曰：如此又不为悦者容矣。曰：所云容者，岂以媚哉？以德也。故相传曰德容。客大笑。至末后虚怯死生数语，此了大事真诠，建功业秘诀，非真为人导淫也，勿便作痴人前说梦。
文园不减才名，汾阳朝廷倚重，好色不以贫富夺也。缘色以为好一语，原有主张，要知不是缘好以为色也。若是情人，眼内出西施，便是缘好以为色。固知作者自是具眼，且缘者借也，亦与醉翁之意不在酒同一法门。呆人不要被他哄了。
有室者常能远色，鳏居者每至神驰色之。好不好，正不在形迹上论也。此都是作者溷人处，须要晓得。

[book_title]《枕函小史》PDF下载
原书地址：
枕函小史_佚名_在线阅读_中华典藏
[IMG:枕函小史_1.jpg]
[IMG:枕函小史_2.jpg]
通过百度网盘分享的文件：枕函小史.四卷.五种.明闵于忱辑.明松筠馆刻朱墨套印本.pdf
链接：
[URH:★http://www.daxuan.com★]
提取码：9qo2

        </div>
      </div>
    </div>
  </div>
</div>
<!--update:2025-08-30 09:44:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>