<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录上,目录下,卷首之一,卷首之二,卷首之三,卷首之四，五,卷首之六,卷首之七,卷首之八,卷首之九,卷首之十,卷首之十一,卷首之十二,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,">
<meta name="description" content="兵制史书。又名《八旗通志二集》。清铁保等奉敕续修。铁保,字治亭,号梅庵,姓栋鄂氏,满洲正黄旗人,累官吏部主事。是书约于嘉庆间精选补充《八旗通志》而成。较之《八旗通志》,资料来源有所扩大,体例亦有所变通,并增加了一些类目。计凡三百四十二卷,卷首十二卷。卷首载天章、敕谕。“志”有旗分、兵制、职官、氏族、土田、典礼、学校、选举、营建、人物等类。“表”分封爵、世职、宗人府、内阁、部院、直省等大臣以及内大臣年表,八旗都统年表。另有八旗大臣题名。全书已非原志之志、表、传三部分,原志诸传收入人物志内,人物志所补,多系李">
<title>钦定八旗通志_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">钦定八旗通志</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]2644088</span> <br/>
          说明： <span class="inputVal" id="bkdec">兵制史书。又名《八旗通志二集》。清铁保等奉敕续修。铁保,字治亭,号梅庵,姓栋鄂氏,满洲正黄旗人,累官吏部主事。是书约于嘉庆间精选补充《八旗通志》而成。较之《八旗通志》,资料来源有所扩大,体例亦有所变通,并增加了一些类目。计凡三百四十二卷,卷首十二卷。卷首载天章、敕谕。“志”有旗分、兵制、职官、氏族、土田、典礼、学校、选举、营建、人物等类。“表”分封爵、世职、宗人府、内阁、部院、直省等大臣以及内大臣年表,八旗都统年表。另有八旗大臣题名。全书已非原志之志、表、传三部分,原志诸传收入人物志内,人物志所补,多系李绂补撰。志下有目,如氏族志下分八旗满洲谱系、八旗蒙古谱系、八旗高丽谱系、八旗汉军谱系等子目。世职表按满洲、蒙古、汉军之黄、白、红、蓝,或前镶后正,或前正后镶,分述其世职。八旗大臣题名按各省总督、巡抚、提督、总兵分卷。所补内容以乾隆朝为主,卷首天章、敕谕所收资料尤为难得。系研究八旗之社会制度和军事制度沿革的重要参考书。有乾隆末年刻本、1984年中央民族学院影印本。</span> <br/>
          封面： <span class="inputVal" id="bkimg">Z_7083.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]钦定八旗通志
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]2644088
[book_dec]兵制史书。又名《八旗通志二集》。清铁保等奉敕续修。铁保,字治亭,号梅庵,姓栋鄂氏,满洲正黄旗人,累官吏部主事。是书约于嘉庆间精选补充《八旗通志》而成。较之《八旗通志》,资料来源有所扩大,体例亦有所变通,并增加了一些类目。计凡三百四十二卷,卷首十二卷。卷首载天章、敕谕。“志”有旗分、兵制、职官、氏族、土田、典礼、学校、选举、营建、人物等类。“表”分封爵、世职、宗人府、内阁、部院、直省等大臣以及内大臣年表,八旗都统年表。另有八旗大臣题名。全书已非原志之志、表、传三部分,原志诸传收入人物志内,人物志所补,多系李绂补撰。志下有目,如氏族志下分八旗满洲谱系、八旗蒙古谱系、八旗高丽谱系、八旗汉军谱系等子目。世职表按满洲、蒙古、汉军之黄、白、红、蓝,或前镶后正,或前正后镶,分述其世职。八旗大臣题名按各省总督、巡抚、提督、总兵分卷。所补内容以乾隆朝为主,卷首天章、敕谕所收资料尤为难得。系研究八旗之社会制度和军事制度沿革的重要参考书。有乾隆末年刻本、1984年中央民族学院影印本。
[book_img]Z_7083.jpg


[book_title]目录上
钦定四库全书
钦定八旗通志目録上
卷首之一
天章一
【恭録圣祖仁皇帝御制诗文】
卷首之二
天章二
【恭録世宗宪皇帝御制诗文】
卷首之三
天章三
【恭録皇上御制诗】
卷首之四
天章四
【恭録皇上御制诗二】
卷首之五
天章五
【恭録皇上御制诗三】
卷首之六
天章六
【恭録皇上御制文】
卷首之七
勅谕一【天命三年至顺治十二年】
卷首之八
勅谕二【康熙九年至康熙六十一年】
卷首之九
勅谕三【雍正元年至雍正五年】
卷首之十
勅谕四【雍正六年至雍正十三年】
卷首之十一
勅谕五【乾隆元年至乾隆二十年】
卷首之十二
勅谕六【乾隆二十一年至乾隆六十年】
卷一
旗分志一【满洲佐领缘起】
卷二
旗分志二【镶黄旗满洲佐领上】
卷三
旗分志三【镶黄旗满洲佐领下】
卷四
旗分志四【正黄旗满洲佐领上】
卷五
旗分志五【正黄旗满洲佐领下】
卷六
旗分志六【正白旗满洲佐领上】
卷七
旗分志七【正白旗满洲佐领下】
卷八
旗分志八【正红旗满洲佐领上】
卷九
旗分志九【正红旗满洲佐领下】
卷十
旗分志十【镶白旗满洲佐领上】
卷十一
旗分志十一【镶白旗满洲佐领下】
卷十二
旗分志十二【镶红旗满洲佐领上】
卷十三
旗分志十三【镶红旗满洲佐领下】
卷十四
旗分志十四【正蓝旗满洲佐领上】
卷十五
旗分志十五【正蓝旗满洲佐领下】
卷十六
旗分志十六【镶蓝旗满洲佐领上】
卷十七
旗分志十七【镶蓝旗满洲佐领下】
卷十八
旗分志十八【蒙古佐领缘起　镶黄旗蒙古佐领　正黄旗蒙古佐领】
卷十九
旗分志十九【正白旗蒙古佐领　正红旗蒙古佐领】
卷二十
旗分志二十【镶白旗蒙古佐领　镶红旗蒙古佐领】
卷二十一
旗分志二十一【正蓝旗蒙古佐领　镶蓝旗蒙古佐领】
卷二十二
旗分志二十二【汉军佐领缘起　镶黄旗汉军佐领】
卷二十三
旗分志二十三【正黄旗汉军佐领】
卷二十四
旗分志二十四【正白旗汉军佐领】
卷二十五
旗分志二十五【正红旗汉军佐领】
卷二十六
旗分志二十六【镶白旗汉军佐领】
卷二十七
旗分志二十七【镶红旗汉军佐领】
卷二十八
旗分志二十八【正蓝旗汉军佐领】
卷二十九
旗分志二十九【镶蓝旗汉军佐领】
卷三十
旗分志三十【八旗方位图说　附八旗聚集之所出城禁令】
卷三十一
旗分志三十一八【旗户籍】
卷三十二
兵制志一【八旗兵制】
卷三十三
兵制志二【禁卫一】
卷三十四
兵制志三【禁卫二】
卷三十五
兵制志四【八旗驻防】
卷三十六
兵制志五【恩恤】
卷三十七
兵制志六【军令】
卷三十八
兵制志七【军政　附巡防】
卷三十九
兵制志八【教閲　兵籍】
卷四十
兵制志九【军器】
卷四十一
兵制志十【马政】
卷四十二
职官志一【宗人府　内阁　军机处　翰林院詹事府　吏部　户部】
卷四十三
职官志二【礼部　兵部　刑部　工部　盛京五部】
卷四十四
职官志三
卷四十五
职官志四
卷四十六
职官志五
卷四十七
职官志六
卷四十八
职官志七
卷四十九
职官志八
卷五十
职官志九
卷五十一
职官志十
卷五十二
职官志十一【职制】
卷五十三
职官志十二【公式】
卷五十四
氏族志一
【国姓原始】
卷五十五
氏族志二【八旗满洲谱系一】
卷五十六
氏族志三【八旗满洲谱系二】
卷五十七
氏族志四【八旗满洲谱系三】
卷五十八
氏族志五【八旗满洲谱系四】
卷五十九
氏族志六【八旗蒙古谱系】
卷六十
氏族志七【八旗高丽谱系】
卷六十一
氏族志八【八旗汉军谱系】
卷六十二
土田志一【土田规制一】
卷六十三
土田志二【土田规制二】
卷六十四
土田志三【土田规制三】
卷六十五
土田志四【土田规制四】
卷六十六
土田志五【土田规制五】
卷六十七
土田志六【土田规制六】
卷六十八
土田志七【土田数目一】
卷六十九
土田志八【土田数目二】
卷七十
土田志九【土田数目三】
卷七十一
土田志十【土田数目四】
卷七十二
土田志十一【守　　　陵人员地亩】
卷七十三
土田志十二【各处驻防地　亩设立规　制给地数】
卷七十四
土田志十三【目八旗茔】
卷七十五
土田志十四【地八旗牧　场畿辅牧　场奉天牧场驻防牧】
卷七十六
土田志十五【土田教令】
卷七十七
土田志十六【土田蠲恤　蠲赈银米　优免徭役】
卷七十八
典礼志一【王公仪制王公册封诸王册封仪公主册封仪王公俸禄王府庆贺】
卷七十九
典礼志二【八旗朝仪　附王公相见回避等仪】
卷八十
典礼志三【八旗仪制】
卷八十一
典礼志四【八旗祀典一】
卷八十二
典礼志五【八旗祀典二】
卷八十三
典礼志六【八旗军礼】
卷八十四
典礼志七【八旗冠服】
卷八十五
典礼志八【八旗婚礼】
卷八十六
典礼志九【八旗乡饮酒礼　附养老】
卷八十七
典礼志十【八旗丧礼】
卷八十八
典礼志十一【八旗恤典】
卷八十九
典礼志十二【满洲祭神祭天典礼一】
卷九十
典礼志十三【满洲祭神祭天典礼二】
卷九十一
典礼志十四【满洲祭神祭天典礼三】
卷九十二
典礼志十五【满洲祭神祭天典礼】
卷九十三
典礼志十六【四满洲祭神祭天典】
卷九十四
学校志一【礼五国子监】
卷九十五
学校志二【肄业八旗官】
卷九十六
学校志三【学上八旗官】
卷九十七
学校志四【学下宗学觉　罗学咸安宫　官学景山】
卷九十八
学校志五【官学世职　幼学清　文学教塲官学蒙古语学算学八旗　义学附盛京八旗官学黑】
卷九十九
学校志六【龙江官学顺天】
卷一百
学校志七【奉天府学生员　驻防考试　八旗武生】
卷一百一
学校志八【繙译考试　蒙古繙译】
卷一百二
选举志一【八旗科第一　八旗乡会试缘】
卷一百三
选举志二【起八旗科第　二八旗繙译科武科】
卷一百四
选举志三【缘起八旗科第】一
【题名历科】
卷一百五
选举志四【进士八旗科第题　名二历科举】
卷一百六
选举志五【人一八旗科第题　名三历科举】
卷一百七
选举志六【人二八旗科第题　名四历科繙译进士八旗科第　题名五历科繙】
卷一百八
选举志七【八旗科第题名六　历科武进士】
卷一百九
选举志八【八旗科第题名七　历科武举一】
卷一百十
选举志九【八旗科第题名八　历科武举二】
卷一百十一
选举志十【各项考试则例】
卷一百十二
营建志一【京城营建规制一】
卷一百十三
营建志二【京城营建规制二】
卷一百十四
营建志三【京城营建规制三】
卷一百十五
营建志四【京城营建规制四】
卷一百十六
营建志五【八旗驻防规制一】
卷一百十七
营建志六【八旗驻防规制二】
卷一百十八
营建志七【八旗驻防规制三】
卷一百十九
营建志八【水师营建规制】
卷一百二十
艺文志【经部　史部　子部　集部】
钦定八旗通志目録上

[book_title]目录下
钦定四库全书
钦定八旗通志目録下
卷一百二十一
人物志一【宗室王公传一之上】
卷一百二十二
人物志二【宗室王公传一之中】
卷一百二十三
人物志三【宗室王公传一之下】
卷一百二十四
人物志四【宗室王公传二】
卷一百二十五
人物志五【宗室王公传三】
卷一百二十六
人物志六【宗室王公传四】
卷一百二十七
人物志七【宗室王公传五】
卷一百二十八
人物志八【宗室王公传六】
卷一百二十九
人物志九【宗室王公传七】
卷一百三十
人物志十【宗室王公传八】
卷一百三十一
人物志十一【宗室王公传九】
卷一百三十二
人物志十二【宗室王公传十】
卷一百三十三
人物志十三【宗室王公传十一】
卷一百三十四
人物志十四【宗室王公传十二】
卷一百三十五
人物志十五【大臣传一】
卷一百三十六
人物志十六【大臣传二】
卷一百三十七
人物志十七【大臣传三】
卷一百三十八
人物志十八【大臣传四】
卷一百三十九
人物志十九【大臣传五】
卷一百四十
人物志二十【大臣传六】
卷一百四十一
人物志二十一【大臣传七】
卷一百四十二
人物志二十二【大臣传八】
卷一百四十三
人物志二十三【大臣传九】
卷一百四十四
人物志二十四【大臣传十】
卷一百四十五
人物志二十五【大臣传十一】
卷一百四十六
人物志二十六【大臣传十二】
卷一百四十七
人物志二十七【大臣传十三】
卷一百四十八
人物志二十八【大臣传十四】
卷一百四十九
人物志二十九【大臣传十五】
卷一百五十
人物志三十【大臣传十六】
卷一百五十一
人物志三十一【大臣传十七】
卷一百五十二
人物志三十二【大臣传十八】
卷一百五十三
人物志三十三【大臣传十九】
卷一百五十四
人物志三十四【大臣传二十】
卷一百五十五
人物志三十五【大臣传二十一】
卷一百五十六
人物志三十六【大臣传二十二】
卷一百五十七
人物志三十七【大臣传二十三】
卷一百五十八
人物志三十八【大臣传二十四】
卷一百五十九
人物志三十九【大臣传二十五】
卷一百六十
人物志四十【大臣传二十六】
卷一百六十一
人物志四十一【大臣传二十七】
卷一百六十二
人物志四十二【大臣传二十八】
卷一百六十三
人物志四十三【大臣传二十九】
卷一百六十四
人物志四十四【大臣传三十】
卷一百六十五
人物志四十五【大臣传三十一】
卷一百六十六
人物志四十六【大臣传三十二】
卷一百六十七
人物志四十七【大臣传三十三】
卷一百六十八
人物志四十八【大臣传三十四】
卷一百六十九
人物志四十九【大臣传三十五】
卷一百七十
人物志五十【大臣传三十六】
卷一百七十一
人物志五十一【大臣传三十七】
卷一百七十二
人物志五十二【大臣传三十八】
卷一百七十三
人物志五十三【大臣传三十九】
卷一百七十四
人物志五十四【大臣传四十】
卷一百七十五
人物志五十五【大臣传四十一】
卷一百七十六
人物志五十六【大臣传四十二】
卷一百七十七
人物志五十七【大臣传四十三】
卷一百七十八
人物志五十八【大臣传四十四】
卷一百七十九
人物志五十九【大臣传四十五】
卷一百八十
人物志六十【大臣传四十六】
卷一百八十一
人物志六十一【大臣传四十七】
卷一百八十二
人物志六十二【大臣传四十八】
卷一百八十三
人物志六十三【大臣传四十九】
卷一百八十四
人物志六十四【大臣传五十】
卷一百八十五
人物志六十五【大臣传五十一】
卷一百八十六
人物志六十六【大臣传五十二】
卷一百八十七
人物志六十七【大臣传五十三】
卷一百八十八
人物志六十八【大臣传五十四】
卷一百八十九
人物志六十九【大臣传五十五】
卷一百九十
人物志七十【大臣传五十六】
卷一百九十一
人物志七十一【大臣传五十七】
卷一百九十二
人物志七十二【大臣传五十八】
卷一百九十三
人物志七十三【大臣传五十九】
卷一百九十四
人物志七十四【大臣传六十】
卷一百九十五
人物志七十五【大臣传六十一】
卷一百九十六
人物志七十六【大臣传六十二】
卷一百九十七
人物志七十七【大臣传六十三】
卷一百九十八
人物志七十八【大臣传六十四】
卷一百九十九
人物志七十九【大臣传六十五】
卷二百
人物志八十【大臣传六十六】
卷二百一
人物志八十一【大臣传六十七】
卷二百二
人物志八十二【大臣传六十八】
卷二百三
人物志八十三【大臣传六十九】
卷二百四
人物志八十四【大臣传七十】
卷二百五
人物志八十五【大臣传七十一】
卷二百六
人物志八十六【大臣传七十二】
卷二百七
人物志八十七【大臣传七十三】
卷二百八
人物志八十八【大臣传七十四】
卷二百九
人物志八十九【忠义传一】
卷二百十
人物志九十【忠义传二】
卷二百十一
人物志九十一【忠义传三】
卷二百十二
人物志九十二【忠义传四】
卷二百十三
人物志九十三【忠义传五】
卷二百十四
人物志九十四【忠义传六】
卷二百十五
人物志九十五【忠义传七】
卷二百十六
人物志九十六【忠义传八】
卷二百十七
人物志九十七【忠义传九】
卷二百十八
人物志九十八【忠义传十】
卷二百十九
人物志九十九【忠义传十一】
卷二百二十
人物志一百【忠义传十二】
卷二百二十一
人物志一百一【忠义传十三】
卷二百二十二
人物志一百二【忠义传十四】
卷二百二十三
人物志一百三【忠义传十五】
卷二百二十四
人物志一百四【忠义传十六】
卷二百二十五
人物志一百五【忠义传十七】
卷二百二十六
人物志一百六【忠义传十八】
卷二百二十七
人物志一百七【忠义传十九】
卷二百二十八
人物志一百八【忠义传二十】
卷二百二十九
人物志一百九【忠义传二十一】
卷二百三十
人物志一百十【忠义传二十二】
卷二百三十一
人物志一百十一【忠义传二十三】
卷二百三十二
人物志一百十二【忠义传二十四】
卷二百三十三
人物志一百十三【忠义传二十五】
卷二百三十四
人物志一百十四【忠义传二十六】
卷二百三十五
人物志一百十五【忠义传二十七】
卷二百三十六
人物志一百十六【循吏传一】
卷二百三十七
人物志一百十七【循吏传二】
卷二百三十八
人物志一百十八【循吏传三】
卷二百三十九
人物志一百十九【循吏传四】
卷二百四十
人物志一百二十【孝义传】
卷二百四十一
人物志一百二十一【列女传一】
卷二百四十二
人物志一百二十二【列女传二】
卷二百四十三
人物志一百二十三【列女传三】
卷二百四十四
人物志一百二十四【列女传四】
卷二百四十五
人物志一百二十五【列女传五】
卷二百四十六
人物志一百二十六【列女传六】
卷二百四十七
人物志一百二十七【列女传七】
卷二百四十八
人物志一百二十八【列女传八】
卷二百四十九
人物志一百二十九【列女传九】
卷二百五十
人物志一百三十【列女传十】
卷二百五十一
人物志一百三十一【列女传十一】
卷二百五十二
人物志一百三十二【列女传十二】
卷二百五十三
人物志一百三十三【列女传十三】
卷二百五十四
人物志一百三十四【列女传十四】
卷二百五十五
人物志一百三十五【列女传十五】
卷二百五十六
人物志一百三十六【列女传十六】
卷二百五十七
人物志一百三十七【列女传十七】
卷二百五十八
人物志一百三十八【列女传十八】
卷二百五十九
人物志一百三十九【列女传十九】
卷二百六十
人物志一百四十【列女传二十】
卷二百六十一
人物志一百四十一【列女传二十一】
卷二百六十二
人物志一百四十二【列女传二十二】
卷二百六十三
人物志一百四十三【列女传二十三】
卷二百六十四
人物志一百四十四【列女传二十四】
卷二百六十五
人物志一百四十五【列女传二十五】
卷二百六十六
人物志一百四十六【列女传二十六】
卷二百六十七
人物志一百四十七【列女传二十七】
卷二百六十八
人物志一百四十八【列女传二十八】
卷二百六十九
人物志一百四十九【列女传二十九】
卷二百七十
封爵表一【宗室封爵一　亲王一】
卷二百七十一
封爵表二【宗室封爵二　亲王二】
卷二百七十二
封爵表三【宗室封爵三　郡王　贝勒　贝子】
卷二百七十三
封爵表四【宗室封爵　镇国公辅国公镇国将军辅国将军】
卷二百七十四
封爵表五【异姓封爵一王贝子公侯伯】
卷二百七十五
封爵表六【异姓封爵二　子】
卷二百七十六
封爵表七【异姓封爵三　男一】
卷二百七十七
封爵表八【异姓封爵四　男二】
卷二百七十八
世职表一【镶黄旗满洲世职上】
卷二百七十九
世职表二【镶黄旗满洲世职下】
卷二百八十
世职表三【正黄旗满洲世职上】
卷二百八十一
世职表四【正黄旗满洲世职下】
卷二百八十二
世职表五【正白旗满洲世职上】
卷二百八十三
世职表六【正白旗满洲世职下】
卷二百八十四
世职表七【正红旗满洲世职上】
卷二百八十五
世职表八【正红旗满洲世职下】
卷二百八十六
世职表九【镶白旗满洲世职上】
卷二百八十七
世职表十【镶白旗满洲世职下】
卷二百八十八
世职表十一【镶红旗满洲世职上】
卷二百八十九
世职表十二【镶红旗满洲世职下】
卷二百九十
世职表十三【正蓝旗满洲世职上】
卷二百九十一
世职表十四【正蓝旗满洲世职下】
卷二百九十二
世职表十五【镶蓝旗满洲世职上】
卷二百九十三
世职表十六【镶蓝旗满洲世职下】
卷二百九十四
世职表十七【镶黄旗蒙古世职】
卷二百九十五
世职表十八【正黄旗蒙古世职】
卷二百九十六
世职表十九【正白旗蒙古世职】
卷二百九十七
世职表二十【正红旗蒙古世职】
卷二百九十八
世职表二十一【镶白旗蒙古世职】
卷二百九十九
世职表二十二【镶红旗蒙古世职】
卷三百
世职表二十三【正蓝旗蒙古世职】
卷三百一
世职表二十四【镶蓝旗蒙古世职】
卷三百二
世职表二十五【镶黄旗汉军世职】
卷三百三
世职表二十六【正黄旗汉军世职】
卷三百四
世职表二十七【正白旗汉军世职】
卷三百五
世职表二十八【正红旗汉军世职】
卷三百六
世职表二十九【镶白旗汉军世职】
卷三百七
世职表三十【镶红旗汉军世职】
卷三百八
世职表三十一【正蓝旗汉军世职】
卷三百九
世职表三十二【镶蓝旗汉军世职】
卷三百十
宗人府大臣年表
卷三百十一
内阁大臣年表一【崇德元年至康熙三十年】
卷三百十二
内阁大臣年表二【康熙三十一年至雍正十三年】
卷三百十三
内阁大臣年表三【乾隆元年至乾隆六十年】
卷三百十四
部院大臣年表一【崇德三年至康熙三十年】
卷三百十五
部院大臣年表二【康熙三十一年至雍正十三年】
卷三百十六
部院大臣年表三【乾隆元年至乾隆六十年】
卷三百十七
内大臣年表一【顺治元年至康熙三十年】
卷三百十八
内大臣年表二【康熙三十一年至雍正十三年】
卷三百十九
内大臣年表三【乾隆元年至乾隆六十年】
卷三百二十
八旗都统年表一【满洲八旗一　顺治元年至康熙三十年】
卷三百二十一
八旗都统年表二【满洲八旗二康熙三十一年至雍正十三年】
卷三百二十二
八旗都统年表三【满洲八旗三乾隆元年至乾隆六十年】
卷三百二十三
八旗都统年表四【蒙古八旗一顺治元年至康熙三十年】
卷三百二十四
八旗都统年表五【蒙古八旗二康熙三十一年至雍正十三年】
卷三百二十五
八旗都统年表六【蒙古八旗三　乾隆元年至乾隆六十年】
卷三百二十六
八旗都统年表七【汉军八旗一顺治元年至康熙三十年】
卷三百二十七
八旗都统年表八【汉军八旗二　康熙三十一年至雍正十三年】
卷三百二十八
八旗都统年表九【汉军八旗三乾隆元年至乾隆六十】
卷三百二十九
直省大臣年表一【年总管将军都统副　都统顺治元年至康熙】
卷三百三十
直省大臣年表二【二十年将军都　统副都统康熙二十一年至】
卷三百三十一
直省大臣年表三【康熙四十年将　军都统副都统康熙四十一年】
卷三百三十二
直省大臣年表四【至康熙六十一　年将军都统副都统雍】
卷三百三十三
直省大臣年表五【正元年至雍正　十三年将军都统副都】
卷三百三十四
直省大臣年表六【统乾隆元年至　乾隆十五年将军都统副】
卷三百三十五
直省大臣年表七【都统乾隆十六　年至乾隆三十年将军都统副】
卷三百三十六
直省大臣年表八【将军都统副都　统　乾隆四十六年至乾隆六十】
卷三百三十七
直省大臣年表九【年散秩办事参赞领队　大臣雍正三年至乾隆四】
卷三百三十八
直省大臣年表十【十年办事参赞领　队大臣乾隆四十一年至乾】
卷三百三十九
八旗大臣题名一【隆六十年】
卷三百四十
八旗大臣题名二【各省总督】
卷三百四十一
八旗大臣题名三【各省巡抚】
卷三百四十二
八旗大臣题名四【各省提督】
钦定八旗通志目録下

[book_title]卷首之一
<史部,政书类,军政之属,钦定八旗通志>
钦定四库全书
钦定八旗通志卷首之一
天章一
圣祖仁皇帝御制诗
赐抚远大将军图海二首
两朝密勿重元臣秉钺登坛西定秦钟鼎功名悬日月丹青事业画麒麟
其二
威名万里作长城壁垒旌旗壮远征绥靖边陲驰露布凯旋立奏泰阶平
赐宁古塔将军巴海诗【并序】
镇守宁古塔等处将军巴海丰沛旧臣疆场重寄宣威布德招徕远人朕甚嘉焉爰赐篇章以旌乃绩
夙简威名将略雄高牙坐镇海云东旌麾到处销兵气壁垒开时壮武功尽使版图归化日远教边徼被皇风酬勲世锡丹书重勉尔长思报国忠
赐奉命大将军杰淑二首
卷斾生风壮气扬早持龙节定炎方秋毫无犯民心悦尽扫欃枪奏凯章
其二
旄钺才临父老迎楼船一举海波清金瓯已定千年业铜柱须标万古名
赐辅国将军俄启诗【并序】
内大臣辅国将军俄启侍从帷幄勤劳茂着百步穿杨发矢如电因赐御章以旌其射
观德由来上古风手持满月緑沈弓鹰扬虎视流星远中鹄穿杨为世雄
赐大将军安亲王岳乐二首
大开册府纪元功伐罪安民将略雄伫见天潢蒙上赏明光高宴赋彤弓
其二
洞庭南岳尽提封九代勲名勒景钟眼底穷荒皆赤子早销金甲劝三农
赐护军统领桑格
百战威名已早扬频年秉钺在岩疆素知果勇兼韬略应着弘图肃鬼方
大閲
南苑风高水潦收旋催羽队肃貔貅九天鼓吹鸣金镯万乘旌旄拥翠虯马足过时残雪尽銮声回处朔云浮宣威端在承平日自昔经邦有大猷
赐施烺诗
海氛之不靖?艟出没波涛震惊滨海居民鱼盐蚕织耕获之利咸失其业朕心恒悯恻焉迩者滇黔陇蜀湖湘百粤悉底敉宁蕞尔台湾阻险负固尔施烺衔命徂征决策进取楼船所指将士一心遂克岛门迫其营窟勇以奋其气诚以致其归捷书到阙时值中秋对此佳辰欣闻凯奏念瀛壖赤子获登衽席用纾南顾之忧惟尔丕绩即解是日所御之衣驰赐载褒以诗
岛屿全军入沧溟一战收降帆来蜃市露布彻龙楼上将能宣力奇功本伐谋伏波名共美南纪尽安流命裕亲王福全皇长子胤禔帅师征厄鲁特锡之以诗
万国勤怀保三阶愿治平寰中皆赤子域外尽苍生小蠢忘帡冒天心解鬬争执迷思梗化伐罪事专征武略期无敌王师出有名亲藩分铁钺长子拥麾旌貙虎资郎将貔貅壮禁营玉戈凝晓色金甲耀秋晴获丑宁遗类筹边重此行据鞍军令肃横槊凯书成烟火疆隅堠牛羊塞上耕遐荒安一体归奏慰予情
赐总督佛伦
东表闻风化西秦作雨霖扬清知疾苦激浊勉官箴旷世孤芳节超伦千古心封疆资大吏抚育代忧深
赐将军孙思克
天讨恭行日军威战捷时列营张犄角搤吭有偏师立见穷追尽能承节制奇鹰扬资远略宿望在西陲
示大将军伯费扬古
仗钺亲驱寇分麾扼要先战能遵指授动辄秉机权鴞鸟巢全覆妖狐命苟延楼兰须共灭功胜勒燕然
候兄裕亲王
花萼楼前别已经春夏余平明挂锦缆日暮傍樵渔吴越当年景江湖各自如留心民事重隔月信音疎
阅浙江驻防将士射
羽林旧将分防重吴越名区古要疆讲武正宜清宴日人人自擅技穿杨
咏桐老图赐裕亲王
丹桂秋香飘碧虚青桐迎露叶扶疎愿将花萼楼前老帝子王孙永结庐
国舅佟国维六十夀诗以赐之
领袖高门称退让英华雅望冠椒房谦和不恃勲臣贵谨恪能承宠眷长鹤算天增筹国老松年仙授养生方齐眉共享团圆庆特赐流霞捧夀觞
兄裕亲王挽诗二律
花萼空虚梦悲歌暮景伤泪同秋雨湿声逐碧天长清颂连香桂心慈厌帝乡徽章纵有秩寂寂叹时光
其二
少小同居处义深读孝经赋诗明务本携手问慈宁乐善从无息神襟物外停繁忧题旧日血泪染疎棂河南巡抚赵弘燮陛见求训旨故作截句一首赐之
宣布抚安在已亷刚柔率属要温谦中州民俗多忠厚务使和平莫太严
将军潘育龙久任封疆故存问赐诗
少年勇战启元戎久任三秦铁石衷守土防边资壮略披坚敌阵表彤弓昇平当惜老臣在竹帛还酬旧日功白首怡神存硕果愿期添算荷恩隆
赐将军吴英
水陆封疆六十年曾经百战驾轻船蓬台远涉鲸鲵浪岛屿全消烽火烟将老偏宜立志壮宸襟每注施恩延波涛有作须先靖黾勉防微计未然
赐大学士温达
自少存心敦孝友中年芳誉畹兰清枢垣华省看封事储粟经邦着政声三殿丝纶资作楫九霄雨露启和羮君臣须发苍然矣时念虞廷进善旌
浙闽总督范时崇陛见来京朕每念祖为开创宰辅父乃忠义名臣所以待之优重今因囘任特书御诗饯送
翼唐九佐开天命论道三台识国桢握管表章文学馆持忠坚保岁寒名栋梁祖干家声重兰桂孙枝令誉清浙闽封疆慎抚育惟期宁静勉精诚
大西门升八旗官閲骑射作
骑射为观德从来旧制存久安惜将老长治厌兵繁训练虽成法忠贞寔本原先知亲上意不必问私恩
题朱伦瀚手指画雪梅竹
指端写出犯寒梅老干单枝雪里培疑是江南春色晚红芳遍野点青苔
又
雪覆石林竹时催腊尽梅闲云飘远岫长对翠屏开
两广总督赵弘灿陛见来京
镇抚封疆多历年滇黔百粤凯归鞯当时马革抒诚切近日龙光锡庆绵万里宣风梅岭表三台拥节桂江边优隆主眷酬耆旧芸阁宸章赐绮筵
赐松江提督赵珀
忆昔云间山水邦波流清润抵松江春秋久未临銮辂时刻尝怀拥节幢训练多方嫺步伐抚循成俗重敦龎建牙好慰军民望服衆投醪士气降
病中偶尔问及工部尚书翰林院掌院学士徐元梦乃同学旧翰林康熙十六年以前进士再无一人矣率赋一律以遣闷怀
七旬彼此对堪怜病里囘思一慨然少小精神皆散尽老年岁月任推迁常怀旧学穷经史更想余闲力简编诗兴不知何处至拈毫又觉韵难全
挽总督赵弘燮
四十余年抚近京旗民称善政和平保全终始君恩重奄逝悲凉衆涕盈不畏刁顽持法纪久司锁钥务精明官方仍在归泉壤节钺空悬揽辔情
圣祖仁皇帝御制文
赐一等公遏必隆家庙碑
孝昭皇后壼德攸宣伦情肫笃念父母鞠育之勤思祠宇春秋之祀朕嘉其意遣官督理後二月皇后已崩十七年十二月工作告成因谕内阁详考明代实录允符典例特赐碑文勒诸贞石粤稽往代临御万邦必敦九族宫闱化洽内辅惟贤眷佑之隆宜崇旷典以笃椒亲道至备也孝昭皇后仁孝性成温恭德着久存屺岵之思每深霜露之感尔一等公遏必隆同妻县主敬慎齐
家洽谦冲之令望肃雍秉训诞淑慎之坤仪是当锡以丹垩享以苹蘩爰命冬官董其兴作事方行乎二月哀忽动於六宫未遂之志朕甚悼焉念尔勲戚大臣兼核历朝典制落成之日用赐丰碑昭国家不遗故旧之恩示皇后永怀顾复之念光流泉壤堪为戚属之羽仪名列丹青不愧纶言之奨赉凡尔子孙克保无斁钦哉
赐广西巡抚马雄镇墓碑
朕惟臣子之谊大节为重然平居无事之时人人侈谈忠义一旦临事而为国捐躯确乎不夺者盖寡则所称成仁取义之士国家得之宜何如褒崇焉尔马雄镇洊历禁近简授节旄恪恭之誉有闻绥辑之功斯着岂意叛藩逆命怙恶弄兵急变起萧墙之中孤城介桂岭之外声阻援絶形绌势危尔则以死自持抗词骂贼遂触凶怒横致幽囚然犹志切输忠力图灭寇间关遣子万里来归慷慨上书一心罔贰丹诚既通於王室阖门咸殉於岩疆节挺冰霜历四年而益厉操坚金石经百折而不挠可云烈矣呜呼惟见危乃知授命之不易疾风劲草繄尔一身实荷纲常之钜朝廷养士数十年有臣如此庶无负焉朕用既悯且嘉特考彞宪赐諡文毅跻以崇阶爰勒贞珉昭示来世凡属臣僚闻风兴起咸思自励尔之为功世道岂浅欤
赐福建总督范承谟墓碑
朕惟朝廷简畀重臣授以封疆之任平时则竭诚殚力以靖厥职猝逢事变则有凛乎不可犯确然不可夺之节舍生取义流光天壤古所谓不二心之臣如此而已尔范承谟名臣之子奋迹甲科入侍禁林出典节钺咸有声绩着於当官洎闽疆莅镇之年值狂竖盗兵之日寇起门庭祸生肘腋智未及施勇不暇展而尔志耻幸生义无苟免奋身骂赋誓不共天遂致阖室幽囚三年拘系阻敓其衣食迫胁以甲兵凶焰弥张贞操愈劲卒蹈白刃以作完人慷慨从容兼有其美兹者底定疆陲申明命讨罪人斯得臣节益昭倍深轸悼之情特厚饰终之礼宠以隆秩諡曰忠贞呜呼褒忠显善帝王治世之大权恩命叠颁朕?有私於尔以培正气以植人伦庶使选愞之士覩盛典而知兴慕义之夫闻休风而加劝勒诸贞石其永有誉於无穷哉
开国佐运勲臣武勲王扬古里直义公蜚英东弘毅公额宜都碑
朕惟我国家创建丕基开无疆之景运既笃生圣神英武之君以翦除乱逆启辟疆宇戡定诸邦一统之烈肇於东土其时则有一德一心之佐殚忠戮力经营四方以翊鸿猷而成大业盖天实挺生异才锺山岳之灵挟风霆之气贞诚不二毅勇无伦名高百战之勲位超五等之爵垂声竹帛配食
庙廷以与国家共承休祉子孙世衍其泽是岂偶然者哉当我
列祖之龙兴也一时人材蔚起猛士如云战将如雨以艺勇称以功名显者不可胜数而功冠诸臣为一代元勲则有开国佐运忠勇王扬古里直义公蜚英东弘毅公额宜都尤为杰出焉朕尝恭览
列圣实录考三臣行事折冲行间则战必胜攻必克平居则矢忠直赞谋画丰功伟绩至今焜耀简编未尝不缅想英风兴怀往蹟昔人创造艰难枕戈擐甲栉风沐雨之劳恒留连往复不能去於怀也岁在戊寅朕巡行旧京展祀
陵寝追维
祖宗功德隆盛并及当时佐命之臣邱壠所在皆遣官致祭而於三臣之墓特亲至奠醊以示优崇仍复专官祭享盖功在社稷以死勤事古人爰有明禋之典朕笃念勲庸用申异数并为文勒诸贞石以昭示於无极焉赐一等公内大臣都统国舅諡忠勇佟国纲碑
朕惟自昔勲旧之臣乃心王室平居恪勤职事左右宣劳一旦奉扬威命忠不辞难勇不避险鸿名骏烈焜耀无穷史册所书良足嘉叹尔佟国纲赋性贞纯秉心渊塞亲居元舅而敬以持身位列上公而谦能服物入则?共宿卫出则筦领禁军伟量夙重於岩廊令闻允孚於寮寀乃者小丑构争近逼边圉三军声讨简佐元戎尔乃慷慨厉兵赳桓敌忾属贼锋之既挫将弃垒以潜奔尔犹擐甲直前提戈独进鋭志弥坚金石壮气逾薄虹霓誓埽陆梁永清朔漠岂期上将遽殒师中夫尔以肺腑之亲心膂之寄秩崇望峻劳久勲高假令偕衆旋军亦可从容奏凯而义存愤激甘?艰危人尽如斯寇奚足殄易曰君子以致命遂志传曰杀敌为果致果为毅惟忠生勇尔实兼之循行易名斯无愧矣呜呼典礼加隆荣哀悉备英风震於边徼劲节炳若丹青九原有知应无遗憾惟朕睠思懿戚笃念老成身後追褒久而益痛特命所司勒文墓石昭朕无已之怀亦俾後人知所激劝焉
赐江南江西总督傅腊塔碑
朕惟国家所以资封疆之大吏者固在乎操履洁清正己率物又必优干济之才具通明之识斯足以振肃下僚综理繁剧绥靖兵民以无负乎简任之重古人所谓有猷有为有守兼之者实难其人也尔傅腊塔秉性贞诚赋材敏达朕屡经拔擢出典屏藩入为卿贰稔知其品行端亷谟猷恢裕念两江幅辽濶事务殷繁弹压保厘亟需伟略爰畀尔总制之任俾展其经理之才尔能精白一心坊表庶职风清弊絶舆论翕然更能寛严互用咸纲举而目张教养兼修亦害除而利溥军民辑睦里井乂安斯其才守兼优岂非国家之桢干臣工之模楷者与倚任方殷遽尔徂逝吏民讴思至於流涕且吁请尸祝观爱戴之弗谖知德施之未冺朕用是深轸於怀驰赐奠醊恤典加渥諡曰清端制文以褒美之呜呼人臣能奉宣德意以嘉惠一方生膺显秩殁有荣名勒之贞珉传於奕世宁不休与
清文监序
朕惟自昔圣人易结绳以书契用使天下之义理悉归文字天下之文字悉归六书六书备而义理无不毕具苟不为讲习修明则形声点画之制虽存其义几乎息矣我
太祖高皇帝创业垂训至仁合於天地肇造清书大文昺如日月
太宗文皇帝上圣之资开天之运继志绍闻丕宣文治世祖章皇帝神灵首出智勇天授秉英断之资持以恭俭扩寛仁之量齐以忧勤朕以凉德膺
祖宗之鸿图即位多年未尝晷刻不以法
祖为念兢业自守宵旰靡遑万几之暇惟以读书穷理尽吾之志凡五经四书已经翻译之外如纲目讲义等有关於治道者靡不译尽近来老成耆旧渐就凋谢因而微文奥旨久而弗彰承譌袭舛习而不察字句偶有失落语音或有不正国书所关至钜政事文章皆由此出非详加厘定何所折衷非编辑成书何以取法爰诏儒臣分类排纂日以缮稾进呈朕亲御丹黄逐一审订解诂之疑似者必晰同异於毫芒引据之阙遗者必援经史以互证或博咨於故老或参考於旧编大而天文地理小而名物象数十二字母五声切音具载集中名曰清文监用探音声之本原究字画之详尽为部三十有六为类二百八十为书二十一卷清文得此而无余藴凡以明
祖德之源流敬本之深意也易云观乎人文以化成天下朕仰承
列祖创造之弘模深惟国家同文之盛典岁阅数周彚成全帙诵是编者尚其体朕历载之勤劬因音声以求字画因字画以求文章继自今诏令之出纳章奏之敷陈以及达於遐陬勒诸琰琬者大经大法咸有据依一话一言式循典则庶几国书永贻於千百禩而与日星河汉长垂天壤也夫
和硕裕宪亲王碑文
国家景运龎洪本支百世用惇秩叙懋建屏藩矧兹同气之最亲加以懿行之茂着恩无间於终始礼务尽夫荣哀纪述生平倍增忾叹惟王为
皇考世祖章皇帝之长子朕之亲兄也胄既属尊齿复居长而秉性寛和持身谦牧虚受之量虽疎贱不遗矜慎之衷虽细微必饬而其大者则在因心展孝曲尽慈宁色养之诚视国如家克敦夙夜奉公之义入而预闻大政出而翊赞戎机佐致昇平共享清宴岂期偶恙遽遘鞠凶当王之初疾也尝遣医审药躬视再三王自谓渐瘳谆辞逊谢及朕时巡塞上哀讣忽闻遂触冒炎蒸倍道遄返辍朝临奠制诔抒怀历丧礼之告竣常涕泗之横集顾瞻华屋杳隔春晖岁月不淹顿成陈迹能不悲夫迄今追维往事溯自髫龄或同侍寝门或偕游禁苑或参稽图史或陪扈銮舆朕日笃家人昆弟之欢而王则益修臣职惟谨四十余年曾无失德天怀乐善何日忘之经曰高而不危所以长守贵也满而不溢所以长守富也王服习斯训美备厥躬按法旌行予諡曰宪洵无忝矣兹王之寝园在黄华山麓川回岩抱既固且完朕亲加相度乃襄大事嗣子保泰命绍旧封式缵王绪於戏惟王克忠克孝之节允树为臣为子之型王之休德朕褒扬之王之後嗣朕佑芘之爰据实摛文勒之贞石用垂令闻於不朽俾後之览者知所景仰焉
和硕恭亲王常宁碑文
国家因亲锡宠固莫重於宗支而自近推恩尤必先乎同气故手足之谊既笃生前轸恤之仁复加没後凡以道隆敦本礼备饰终典至渥也惟王朕之介弟幼受亲藩久沐尊崇历沾赐赉方期奉天伦之乐承日接之欢克保修龄茂膺多祉何图春秋犹壮齿髪未衰疢疾忽侵溘焉凋谢缅维曩昔感悼良深特遣官以筑幽宫复勒铭以垂贞碣呜呼音容渐邈嗟朱邸之长辞岁月旋移怅黄罏之永閟式颁宠命昭示来兹不其休欤太子太傅都统三等公议政大臣吏部尚书中和殿大学士佐领赠少保仍兼太子太傅諡文襄图海碑文
朕抚御方夏勤求治理维兹丞弼之臣协心毗赞绥靖邦家实倚赖焉尔图海秉资忠慤砥行端谨密勿周旋历有年所敬以事上诚以持躬渊鉴沈几克膺大任自为都统时尝平荆楚西山之乱还入纶扉赞襄匪懈乃逆贼吴三桂凭藉宠灵煽动南服一时羣不逞之徒嚣然附和察哈尔孤负国恩造衅构孽尔以将军副信郡王只承庙算出关征讨肤功立奏东服底平继以泾原骚动西土震惊命尔为大将军以乘胜之师回戈西向贼方肆其狂蹶思与滇逆并力惟尔以重臣建牙遂得横截秦陇扼亢捣虚逆势穷蹙始帖耳垂尾复来效命迩年以来尔镇抚三秦威略大着能使羣贼胆寒则凡天戈所指建耆定之成功者惟尔劳勩为多爵以上公俾之振旅方将复烦以机务与之讲持盈保泰之理共享隆平至治讵图勤瘁之余溘焉殒逝腹心失倚深用衋伤虽恩恤有加锡之嘉諡而朕轸悼元老之心则未有己也爰命伐石树之墓道使後有溯勲旧之烈者得以考焉
武英殿大学士兼吏部尚书佐领加二级諡文清阿兰泰碑文
朕惟国家之务全赖平章简我良臣得之匪易其有克副股肱之寄积抒夙夜之勤律己弥见小心佐政能持大体方切倚毗而不假年饰终之礼有加哀往之情恒笃用泐贞石永世有辞尔武英殿大学士兼吏部尚书佐领加二级諡文清阿兰泰有容之德大受之材自历百司御事以至为冢卿罔不慎乃在位朕甚嘉之用俾尔弼余一人以襄大政尔能和衷以协力推诚以布公遵国家荡平正直之涂养人心清静宁壹之福十年之久一眚无闻岂惟朕心所素知抑亦羣情所悦服至於洁亷之操尤着美於朝端萧然故居朕尝书额示宠且性本谦冲义惟止足每一求退朕辄黯然欲断来章温言批荅间有微疾赐问频仍岂期近者卧病一旬遂尔不起辍朝深痛未解朕怀賵马赙金恤尔身後临丧祖奠如朕亲行加祭易名悉从优异呜呼缅生平不事声名之迹惟密勿常多赞助之劳朕无溢辞务传其实尚俾知我弼臣之遗徽茂烈足以光於邦家风於有位千秋不泯眎此丰碑
福建总督范承谟画壁集序
朕惟帝王教化首重名节所以维系人心扶树纲纪也古人臣以身事主守土膺疆或遇蝥贼潜生豺狼勃起则捐躯矢志取义成仁而其激烈慷慨之气间发为文辞虽质直无华後世论録终有不可泯灭者以其出於忠义之诚本乎性情之正也福建总督范承谟名臣之子授节闽海方值逆竪盗兵偏隅煽焰筹略未展横罹幽絷閲三寒暑贞操弥坚故其皭然不滓之志萦纡鬰屈无所摅露乃以墙壁为书牋以桴薪为笔墨题分甲乙字辨衡从日月既深篇章渐积名曰画壁记实也卒能终始不挠归於正命若承谟者可谓冒白刃而不疑守丹心而自信者矣夫以茹荼含檗之余每念不忘君父故诗文不必尽合於古之作者而浩然之气流行充溢当其胸填声咽髪植风生土块灰丸同於利劒秃毫断梗等比霜矛写忠孝之性灵夺奸凶之残魄是又岂刻雕藻缋涂饰虚浮者之所能及乎自三逆殄灭寰宇谧宁恤典频加恩纶屡降固己延赏後昆光贲泉壤矣兹特允其子时崇所请复为序其存稿盖善善欲长春秋之义弁章特锡数出非常庶几追妥忠魂亦以风厉臣节焉
钦定八旗通志卷首之一

[book_title]卷首之二
钦定四库全书
钦定八旗通志卷首之二
天章二
世宗宪皇帝御制诗
赐庄亲王
一本论瓜瓞连枝喜最亲推恩先迩室略分讲家人尽洗膏粱习须教学业醇股肱兼耳目属望更谆谆
赐裕亲王
朱邸连云翼紫宸屏藩重望属亲臣银潢????接恩波近玉叶枝分湛露新善体诒谋惟爱国远承家法在勤民同心夹辅应无忝长巩瑶图亿万春
赐怡亲王
天上根盘若木枝朝阳辉映日纷披葵心北拱输丹禁棣萼春荣护赤墀干济有才频入告軄司无缺亦书思忠勤佐就昇平业长保勲名奕世垂
赐果郡王
花萼连枝夹帝京英才挺秀信维城冲和自保穰穰福恭敬无劳赫赫名同气一堂亲燕笑推恩千禩佐休明更期永矢忠勤节长看盘根应候荣
赐大学士马齐
黄扉出入领朝簪宿德耆英眷注深才是济川需作楫功同望岁伫为霖常思国事如家事益励臣心沃主心喜起明良传盛烈薰风千载播瑶琴
赐大学士松祝
玉陛觇风度金瓯卜姓名常时依紫极何以福苍生化理资调燮訏谟属老成公忠勤体国力为赞昇平
赐大学士白潢
密勿黄扉重清时掌国均平成需弼亮光辅贵经纶共勉三公軄无惭一个臣蓼萧多雨露应及老成人
赐大学士徐元梦
位以中台峻名因主眷高六卿推旧德百軄藉薰陶报国訏谟切衔恩翊赞劳运筹称自昔前席礼频叨
赐内大臣马武
禁籞宣劳重近臣貂蝉奕叶载恩纶入参帷幄抒丹悃出典周庐翊紫宸镇静实堪心膂寄老成尤见性情纯天家濊泽无私厚勤恪应沾雨露频
赐尚书孙柱
卿月光华灿朝廷任重臣分曹资辅国列位济斯民正直先寮属端严领缙绅所期弘伟略报国不谋身
赐庄亲王
金章玉佩冠通侯班列彤阶最上头仪表宗潢高乐善屏藩王室重宣猷桐圭分锡开朱邸棣萼联辉映凤楼捧日丹忱勤翼赞天家恩泽自长流
赐果郡王
天潢崇锡爵宗子重维城共荷屏藩寄知敦翼赞情好书传沛献乐善纪东平望古几前哲相期保令名
赐怡亲王
勤政楼头花萼芳亲贤心膂藉匡襄忠诚谨慎谟猷着公正亷明誉望彰经理度支需赞画畴咨水土奏丰穰年年景福由天赐长秉丹衷达九阊
赐总督查弼纳
时雍佳气浃寰瀛绣戟牙幢制阃荣两省风霜澄吏治三春雨露洽舆情位高定效公忠实职钜非循亷谨名文武兼资才自裕伫期嘉绩佐昇平
赐总督杨宗仁
绦节金章制上游雄藩兼控主恩优分疆名帅归钤辖绣错方州待运筹文武和衷羣吏宪军民一体大臣猷殷勤早夜遵天语会见酬庸第一流
赐淳亲王
满树繁花应候荣蟠根奕叶托瑶京试看华萼相承意更听埙箎迭和声带砺永存苗裔业豆笾有践弟昆情天朝屏翰家庭事莫负皇心眷顾诚
赐都统拉锡
羽林十二应星文直宿周庐向夜分阵识风云才自裕身依日月志弥勤鹰扬早领熊罴士虎拜常参鵷鹭羣办得丹心捧宸极时清莫漫羡奇勲
赐提督郝玉麟
元戎拥节镇岩疆特简殊荣姓氏香阃外长城资一面胸藏武库靖多方旌旗整暇军容肃纪律严明士气扬盛世筹边重颇牧枫宸应为锡龙光
赐提督高其位
太和累洽庆櫜弓专阃还推赫濯功裨益军民资伟略剂调文武在和衷拊循正及从容日谋勇皆由训练中元老旗常书茂绩雅歌应有穆如风
赐怡亲王
皇皇藩服惟德是荣眷言贤王谟猷光明夙夜小心以忠以诚弼予一人庶绩用成嘉兹翊赞朱邸斯营上栋下宇永安且宁有策其基有壮其楹奕世承之长卫帝京庆既令居式昭颂声
如意歌赐怡亲王
彩云冉冉鸾鹤翩鸾鹤背驭双神仙南极西池环佩联双双同庆帝胄贤手执如意来当前篆刻蝌蚪黄金填晶荧上下星文躔瑶台此日喜气偏琅琅更听仙语传唱随偕老如和弦既指山海为岁年复言日月同团圆煌煌带砺眷便便子孙永保福且绵予因仙语嘉喜骈为尔歌双如意篇
己酉夏南甸大閲
陈师鞠旅卜良朝万里餱粮备己饶习战自能闲纪律临戎惟在戒矜骄剑莹鸊鹈清光闪旗绕龙蛇赤羽飘听彻前锋歌六月云台合待姓名标
其二
风拂榆槐暁角鸣筑坛选将命专征飕飕羽箭穿杨巧猎猎云旓耀日明万里玉关平虏穴三秋瀚海渡天兵裹粮带甲须珍重扫荡尘氛远塞清
赐总督高其倬
崇牙高建秉洪钧远控岩疆轶等伦两省山河司筦钥万民肥瘠视经纶还持绦纛开军垒永失丹忠答禁宸操凛氷霜功带砺匡时重镇眷良臣
哭怡贤亲王二首
宗室屏藩重朝端柱石崇持身惟正直应物本虚公青史经天略丹心贯日忠衔哀为作诔难与述丰功
其二
繐帐陈筵日云軿载道时悲深万民泪痛失百寮师献替犹如昨仪容俨在斯可怜风雨急花萼损连枝
怡贤亲王挽诗三十韵
天锡亲贤笃本支惟王德业赞纯熙功存廊庙寰区仰道冠宗藩百辟仪少日温恭承
帝眷髫龄孝谨荷
恩慈问安每候龙楼啓扈跸常随豹尾驰圭璧精神昭粹质凤麟苞彩擅英姿自然才艺该文武卓尔端凝絶党私三纪无惭臣子道八年攸赖股肱资溯从大统祗承日历想嘉猷翊辅时佐理万几安亿兆综厘庶政挈纲维度支式定邦财裕水利功兴浩泽施减赋蠲逋勤布算栉风沐雨劝鎡基淤流通处成膏壤田壠开时养稻粢九品抡才分玉石六韬训士总熊罴霜威秋肃明条教恺泽春温善抚绥万里边防襄庙算两军输挽佐畴咨任兼宫府仔艰钜理析豪厘辨等差伟绩固难更仆数清标更系久长思撝谦不恃金枝贵精白匪求黼座知乐善荐贤时亹亹奉公体国日孜孜寛仁恤下孚羣望亷洁居心凛自持八字褒崇皆实行四时赐赉必晴曦庆流正喜天人合善积还期福禄宜岂意赓扬方际盛忽惊寝疾永暌离鞠躬遑恤身前计矢志空余没後悲犹忆恳情辞吉地竟循薄葬守遗?公卿徒步随旌仗老穉扶观泣路岐赠諡载光崇德典加坛还树册勲碑明禋配享千秋重素服衔哀浃月期纵极宠荣颁礼数难酬懿美罄言词应知灵爽归仙籍留得鸿名万古垂
年华迅速倏值端阳箱贡氷纨案陈角?於颁赐诸王大臣之际念及吾弟怡贤亲王仙游己周一载不禁凄然涕下援笔赋此
韶光荏苒暗中迁开到榴花又一年节届香蒲陈似旧贡来细葛赐谁先检文悲览贤臣颂搦管慵裁棣萼篇伟绩殊勲无可答为营佳兆表新阡
端阳前一日为吾弟怡贤亲王二周之辰每一回思辄伤怀抱作五言律志感
诘朝端午节再命罢称觞岁月如流迈容仪何日忘安邦思柱石覔句梦池塘物候频增感情随彩缕长壬子岁九月七日吾弟怡贤亲王定窆於水东村朕念手足至谊兼以辅弼功勤献替忠欵抚今忆昔情不能己因亲临奠送稍伸积痛夫神游於天魄藏於地亘古迄今理之常也但以吾弟之亲贤为国家柱石幽明异路於兹永别当深秋草木黄落之际朕心曷胜凄怆爰赋此诗以写怀
西风瑟瑟草离离惨对灵筵奠酒卮荆树凋残惊日晚雁羣零落入云悲邈焉不返游仙梦行矣休歌薤露词此际亲临无限痛九泉英爽料应知
世宗宪皇帝御制文
清汉文孝经序
孝经者圣人所以彰明彛训觉悟生民溯天地之性则知人为万物之灵叙家国之伦则知孝为百行之始人能孝於其亲处称惇实之士出成忠顺之臣下以此为立身之要上以此为立教之原故谓之至德要道自昔圣帝哲王宰世经物未有不以孝治为先务者也恭惟圣祖仁皇帝缵述
世祖章皇帝遗绪
诏命儒臣编辑孝经衍义一百卷刋行海内垂示永久顾以篇帙繁多虑读者未能周徧朕乃命专译经文以便诵习夫孝经一书词简义畅可不烦注解而自明诚使内外臣庶父以教其子师以教其徒口讽其文心知
其理身践其事为士大夫者能资孝作忠扬名显亲为庶人者能谨身节用竭力致养家庭务敦於本行闾里胥向於淳风如此则亲逊成化和气薰蒸跻比户可封之俗是朕之所厚望也夫
清汉文小学序
古者八岁而入小学教之以洒扫应对进退之节爱亲敬长之义俾童而习之以养其德性其说散见经传朱子采集为小学一书所以示人教学之方而有以为正心修身之本其言约其理该盖六经四子性理诸书之阶梯也
皇考圣祖仁皇帝尝
特颁谕旨令有司兼以命题课士海内士子固己咸知诵法矣又
命尚书顾八代一人翻译清文日进呈
览
钦定三年而後成嘉惠後学之心至深且厚当日未经刋刻颁行朕敬承
皇考遗志特命校对授梓以资肄习读者宜知纲常伦纪之当崇视听言动之当谨与夫嘉言懿行之当遵循慕效修其軄自在家庭日用之常经而充其量可以成圣贤忠孝之大节子弟之习於是而淳教化之原於是而备诗曰成人有德小子有造朕盖深有望焉
和硕怡贤亲王遗稿题辞
朕弟怡贤亲王天资高卓頴悟絶伦如礼乐射御书数之属一经肄习无不精妙入神为人所莫及而其心则谦抑逊让欿然不自足也平日所作诗篇抒写性情和平大雅无纎毫尘腐之气而王自谦学力不充总未存稿是以王仙逝後邸中竟无留存者因忆昔年兄弟聚首时讌集唱和王每以所作就正於朕朕扈从塞垣王亦间有寄怀之句片楮寸缣朕皆爱而藏之不令弃置今检点箧笥中得王诗三十二首爰彚为一帙附於朕诗集之後以存其概此在王虽为余事然自古名臣硕彦偶有吟咏着述即残篇剩简而当时後世之人咸宝重爱惜流传歌诵想慕其为人初不在篇什之繁富所谓诗以人重也王以不世出之名贤而有此清新俊逸之词翰且忠孝慈惠之意蔼然流露於笔墨间吉光片羽岂惟朕心不忍湮没亦天下後世所共珍欤
赐原任总督杨宗仁像赞
粤稽往代崇奨勲贤名藏太室身画凌烟睠余良佐令德无愆逮事
圣祖开府旬宣暨於朕躬制阃斯迁亷洁之守如氷在渊耿介之性如石弥坚嘉乃丕绩湖湘泽延未遑三接昔用拳拳兹览遗照仪度凝然清风亮节丹青是传锡以宸翰焕彼瑶编朂哉後昆永绍厥先
和硕怡贤亲王碑文
朕惟国家启昌隆之运则诞降名臣祖宗锺福庆之贻则笃生贤胄粤若师师虞代稷契为帝室之英济济周朝旦奭是姬宗之彦莫不纪诸谟典颂以声诗前绩可稽遗编具在如朕弟怡贤亲王则於古有光者也王秉乾坤之清淑萃川岳之精华爰自幼年早徵至行禁庭奉
诲循礼度以持躬内殿承
欢笃孝思於绕膝实超出於同气久默识於中怀是以缵绍之初慎选亲贤之寄特加恩命晋授王封正在亮隂俾膺总理当良奸之杂处以镇静服羣情遇纲纪之待厘以精明襄万务成劳既着眷倚逾殷综中外之訏谟司兵农之大计而王恪勤匪懈兢励弥深体朕心为己心视国事如家事详核度支之积窦府藏充盈请蠲吴越之浮粮闾阎康阜兴田功於畿内秔稻连畴筹水利於江南河渠顺轨至若边形指掌了大势於川原武略在胸赞成谋於帷幄壮戎容於雁碛组练鲜明裕军寔於龙沙骅骝腾跃苍黔恬乐罔闻徵彂之烦朝省安闲莫见运筹之迹是其潜思默算备竭精诚故能应变投机不形声色者矣扶持正直公道於以昭彰荐达猷为人材由兹奋起度惟谦挹同事务协於和衷量本寛洪曹官胥归於涵茹领周庐之环卫训练维勤定宫府之规模施为悉当凡关於民生吏治知无不言曾经其熟计深图言皆有效祗慎而不宣於衆退谦而恐居其名皆中禁之密陈岂外廷之能晓心迹则青天白日衾影无惭节操则莹玉清冰垢尘不染研几穷理得圣经贤传之精微辅世宁民具帝佐王臣之藴负道光竹帛恢平章调燮之勲瑞叶星云树喜起明良之范朕实赖王治安寰?王实为朕翊赞昇平既历八年有如一日斯乃
上天降佑
烈祖垂庥赉良弼於本支作盛时之梁栋於
皇考为孝子於朕躬为纯臣自昔罕伦在今幸觏惠慈之性宜其克享遐年岂弟之恩足以迓承繁祉人情胥愿天数难齐讵尽瘁以忘躯遂抱疴之纒体祷神只而靡应商医药而弗瘳王忠爱之忱始终一致沉绵之候迁避而弗敢上闻危笃之期溘逝而虑伤永诀朕将临视王己飘升望幻影於云中灵奇示象蜕色身於尘界慧觉超凡生有由来理当可信王幽明感德远近归仁锡命每申则日晴紫陌祖筵方彻则风蔼青阡?叩繐帷动举朝之痛忆竞随素绋溢长路之悲号尝赐标题略传梗槩忠敬而兼之诚直勤慎而益以亷明礼重易名约一言而该美善义隆加諡冠八字以示宠褒朕亲奠郊垧频纡车驾时陈牲醴每遣臣僚敦俭素之风茔兆本由於自择议推崇之典经费优给於官供吉兆既安丰碑宜勒於戏念股肱之谊重雕刻金镛惓手足之情深铺扬玉牒功高德茂享亘古之鸿声生荣死哀备生人之全福将使斯文炳焕偕星曜以流辉贞石嵯峩与峯峦而并峙云尔
和硕怡亲王初次祭文
业成翊赞资藩翰之懿亲化致昇平赖股肱之良弼而况劳绩独高於朝守德位俱隆勲庸迥越於简编亲贤备美既忘身以尽瘁深悼往而伤怀惟王为
皇考圣祖仁皇帝之子朕之亲弟也天与恪诚性情忠孝凛晨昏之
圣训谨奉步趋尽臣子之良规仰蒙
慈爱当朕鸿基之初绍命王总理之是膺矢白日以勿欺竭恭勤而匪懈刚方卓立镇静於纷繁之时悃愊自将赞襄於密勿之地是用益加委任俾展谟猷理军务之机宜管度支之出纳督领周庐之环卫兴修畿甸之营田而王体朕心如己心视国事如家事总宫府之钜细经画咸周殚夙夜之公忠施为悉当至於民生吏治察利弊而极力敷陈吉士荩臣辨贞邪而多方保护是用周知旁烛幽隐得以上闻决策定谋肤功於焉迅奏佐治安之大计致熙皥之淳风凡历八年有如一日忠敬而兼之诚直勤慎而加以亷明朕尝表之以示褒王实当兹而不愧功在社稷洵中外所共知名勒鼎钟亘古今而罕匹斯乃迓庥
列祖笃生硕辅於皇家荷庆
上天诞降宗亲於泰运寛厚仁慈之度宜其延享遐年和平正直之怀足以祗承多福岂期证候渐致沉绵尚力疾以入庭每思觐谒迨养疴而移地惟恐闻知朕萦系弗忘焦忧莫释商量医药恨疗救之无方默祷神祗叹精?之靡感虽流芬耀烈非关夀算之短长而一德同心宁解肝肠之凄怆丰功伟绩合配享於
庙廷懿德鸿声更光垂於史牒亲临朱邸怅望繐帷方颁优恤之恩纶特荐方筵於初祭於戏眷腹心之密寄精爽长存念手足之至情音容己隔濡毫纪行书百幅以难宣酾酒抒哀泪千行而不竭王其鉴格尚克歆承
和硕怡贤亲王祭文
呜呼哀哉贤弟仙逝倏己閲三载矣音容俨然遂隔幽明思念纒绵与时俱积从前奠醊悉循国家之典制而为文祭告亦多授意摛词今则葬期己届挥泪含痛自制祭章亲率宫眷及诸弟子侄辈以家人之礼致奠攅庐至情无文直抒胸臆惟贤弟听之忆昔幼龄趋侍庭闱晨夕聚处比长遵奉
皇考之命授弟算学日事讨论每岁塞外扈从形影相依贤弟克尽恭兄之道朕兄深笃友弟之情天伦至乐宛如昨日事也朕兄临御之初实赖贤弟为腹心股肱之寄贤弟秉忠诚之至性展翊赞之嘉谟凡有关於吏治民生国政军计者无不悉心筹画慎密敷陈务期海宇乂安苍生被泽即宫中府中事无钜细亦莫不措置咸宜经营悉当自古史册所传良弼懿亲一心一德者畴能与贤弟比伦乎贤弟之德备矣功宏矣不亟为表扬以传永久朕兄之心其能安乎纵极力表扬而於贤弟之丹诚伟绩又岂足云报乎呜呼修短之不齐者数也生死之难忘者情也得贤弟而中道弃捐朕兄之德凉也赖朕兄而遗徽表着贤弟之福厚也今者朕兄以念弟之深痛弟之切大显其勲名尊崇其典礼凡经理於身後者无不殚竭其心思而贤弟生也荣死也哀名既不朽夀且无疆贤弟之福不己全乎假令克享大年後朕而逝即朕之孝子顺孙善体朕心亦未必能洞悉贤弟数十年之心迹如今日朕之经理周详罔有遗憾然则贤弟洵有全福而朕之怀忧抱恫失所依毗其福不及贤弟远矣朕兄数年以来追慕
皇考
皇妣明发有怀凄怆曷极今贤弟又舍我而仙逝矣旣抱终天之恨更增同气之悲含酸茹叹其何能自己耶贤弟忠爱之悃朕兄所深知况万几在御决不肯过自悲伤以贻九京之隐痛惟有敬念
皇考付托之重深体贤弟辅弼之忱於当日忠谠箴规之言比时未曾见诸施行者必追忆而悉践之力图政治之有成以不负
皇考不负贤弟庶几在天之灵为之欣慰而默相庇佑焉呜呼援笔写心肆筵馈奠哀衷满纸泪酒盈觞贤弟其领受之呜呼哀哉
和硕怡亲王诔【并序】
雍正八年五月初四日和硕怡亲王以疾薨於位春秋四十有五呜呼哀哉维我弟贤王夙承
皇考圣祖仁皇帝懿训陶熔德器谙练谟猷以忠诚正直之心沉毅坚刚之力寛厚和平之量精明豁达之才辅翼朕躬勤劳王事宫府一体上下同心万几之协赞匪轻八载之恪恭如一国尊良弼谊切懿亲斯固上天之庇佑邦家
皇考之保安宗社默佑我贤王以宏宣伟烈永佐昇平而眉夀蕃禧自将申锡於无疆者也讵意谋猷方壮倚赖殊殷累月沉疴一朝薨逝悼股肱之莫寄怅肺腑而难言友爱之情纒绵曷已呜呼去岁冬闻王有疾心焉忧之选医视药祝祷神只日夕旁徨廹冀痊可廼王则时觐庭轩时移远墅恐病状之宣露致心绪之牵萦力疾上言多方安慰迨王言旋京邸朕以祈雨还宫闻王疾笃命驾临视王知之脱然仙逝盖不欲以永诀伤朕怀焉呜呼王於生死存亡之顷惟知有君而不知有身王之心至是安矣朕将何以为情哉王之薨也王公卿尹僚吏弁卒钦王之德望佩王之教泽感王之恩施者罔不惊悼仓皇涕泗相告谓王为国柱石为世楷模失我贤王我将安仰及至发引之辰徒行而送者万计贵贱老穉匍匐呼号呜呼王之生也人肃然敬殁也人惨然悲非王之贤何以致此然而王之美德懿行不乐人知人亦无从而知即朕知王之深亦言之而莫能罄也雍正四年朕尝书额赐王曰忠敬诚直勤慎亷明八字之褒无溢词有遗美焉王纯孝之性徵於髫龀凛遵慈诲谨度饬躬以故荣遇有加始终勿替朕御极之初命王总理国政屹然静镇衆莫能挠盖王识力迥越仁智兼优敏决而默运小心严明而善持大体其领度支也赋式维均出纳有节其营水利也心劳树艺绩底平成其於吏治则惠民者兴旷职者去见闻所及钜细敷陈其於人才则不弃微长弗苛小过鉴别悉当培植良多至於严督禁旅密运军机转饷筹边更徵武略王少称神勇留意兵戎帷幄运筹计周万里以故年来征讨重赖其能呜呼王之厚德丰功昭然天壤而王之造膝吁请大有造於国家者中外臣民无由通晓及今而不言美将湮焉朕心何忍维王诚心爱国好善施仁护端正之贤藩保忠勇之良佐蠲浮徵而永纾民力补亏帑而不事追赔宿逋子裔亦予矜全细过羣僚?还旧秩凡此皆王之一片公心平时谠论为熙朝植良善为盛世沛恩膏而密勿之请命宣忠其为功於寰宇者不诚大且远哉稽之周礼司勲有曰凡有功者书於太常祭於大烝然则太庙之飨配以有功固酬德报勲之彛典也如我怡亲王之纯孝纯忠以光辅鸿业则为
皇考之令子大猷大策以底定丕基则为
列祖之功臣几筵分配永显殊庸集议於朝佥云允协王固建不朽之盛烈称宇宙之全人矣呜呼仪文具备悲悼徒增加諡崇封?申隐痛朕上念
九庙付托之身下纳百僚劝慰之语亦复深自节抑未敢过情惟是德心之契昆弟之亲实有迥异於寻常者情极而悲时难自遏不得已仿古昔哀诔之体备述令德揽泪成篇俾千万世子孙臣庶周知遗烈追慕贤藩其词曰
天昌鸿祚国仰元臣兴朝笃庆睦族敦伦友恭之轨史牒炳麟缵承大统倚毗懿亲伟矣贤宗厥惟淑弟手足相依腹心攸系埙箎克谐盐梅互剂爱以亲生心由天契朕怀乾惕凛若氷渊树旌振铎饥渇求贤疑丞辅弼疏附後先顾兹上爵孰秉中权於维我王位崇德备三光丽霄五岳镇地纬武经文怀仁抱义总摄之司惟王弗愧王心精白如日皎然王性果决如玉弥坚精思独运巨力能肩鞠躬尽瘁於兹八年八年星霜九重宵旰班集晨墀牍陈夕案一字无欺片言善断不惮辛勤良劳翊赞心膂协应形影追随时都时俞时警时咨临轩俯听趋殿书思雍雍式好肃肃其仪朝宁家庭千秋万岁骨肉深恩永怀勿替寸晷未离何堪长逝异地犹悲奚容隔世呜呼哀哉人生不朽曰德与功德臻盛大功极穹窿气充天表神满寰中夀民夀国龄享奚穷维王大忠可贯金石维王深仁代宣雨泽扶翼天枢滋培国脉百链之金无瑕之璧其忠维何本乎至诚心在社稷屏絶私营其仁维何原於好生惠施朝野不市虚名胸有钧衡身为屏翰邦之九赋默抒成算国之六师奨勤警玩调燮咸宜经纶兼贯明农治地率吏安民有闻必奏罄意而陈怀抱氷雪气煦阳春化被黎庶德徧臣邻赤诚之佐保以百口青海之师纾其掣肘卫国者心回天者手咎且弗辞功於何有朕沛大泽实允王言为王造福庆衍璿源偶与王语汗若泉奔稽首辞谢曰天子恩公忠如彼仁厚若此甫申锺灵旦奭嫓美元化方调瑞徵旋起何意亨衢遽羁修轨茂勲赫奕显秩崚嶒望垂惇史飨配大烝礼因德备諡以功增
庙庭礼典王克歆承峩峩赐茔神筮叶吉屹屹丰碑烺燿星日赤舄衮衣永安灵宅云马风车出游象阙呜呼哀哉德动天鉴庆象昭彰吉人举事瑞现云光善孚衆志仰戴难忘万声合恸奠醊凄怆生荣死哀於斯已极惟朕深情辗转胸臆恭顺之容依依若即忠谠之言历历堪忆繐帷亲奠莫解幽忧素服匝月未释深愁鶺鴒声婉棠棣花稠交晖园近云物先秋王有良嗣朕其训诲王有殊勲朕其纪载仰荷皇图宁不自爱抑情纪哀传流亿代呜呼哀哉
钦定八旗通志卷首之二

[book_title]卷首之三
<史部,政书类,军政之属,钦定八旗通志>
钦定四库全书
钦定八旗通志卷首之三
天章三
皇上御制诗一
大閲
时狩由来武备修特临南苑肃貔貅龙骧选将颇兼牧天驷抡材骥共骝组练光生残雪映旌旗影动朔云浮承平讵敢忘戎事经国应知有大猷
大学士福敏久未入直为赋长句赐之
为忆传经开绦帐还教赞化入黄扉精神秋水原无滓气象光风却久违武相只今劳杖履文丞应即整裳衣喜逢长至晴和候待步金门暖日晖
四月九日为怡亲王诞辰作此赐之
朱邸恩晖永银潢瑞霭浮旧勲存柱石遗绪属弓裘诗礼崇芳范公诚励远猷喜逢添算日花满凤麟洲
题唐岱山水幅
天际新螺翠欲浮坐来九夏似深秋岩腰古寺开青障渡口欹桥锁碧流清籁吟空金气肃寒鸦归树暮烟收丹青妙处夸生动每对溪山一为留
赐大学士鄂尔泰
早年勲绩振南蛮黄阁论思久任艰五载忧勤肩燮理两朝寅亮首清班允期舟楫川同济何啻门庭水一湾申甫蕃宣周硕辅敷予惠泽满人寰
赐大学士福敏
元老由来衆所仪岩岩班列帝王师每当咨治披香日恰似谈经绦帐时入赞经纶常补阙退朝劔佩自委蛇儿行学始循占毕启导重劳下讲帷
赐内大臣常明
禁籞宣劳久恩隆志愈虚洁身正羣仆扈跸典周庐每以嘉谟告因知丹悃摅清时无折槛不用叩阶除
赐和亲王
桐圭传锡庆棣萼喜连芳乐善辉编简维城佐庙廊允堪称玉叶不愧表银潢嘉尔抒丹悃承恩并日长
赐怡亲王
屏藩重寄赖宗臣夹辅宣猷翼紫宸尽职从知忠荩切好书犹见性情醇银潢派里圭璋器花萼楼前雨露春善体贻谋须黾勉永承惠泽笃亲亲
赐大学士查郎阿
玉陛资调燮西陲运计筹持钧惟旧德补衮着嘉猷可继萧曹业还同韩范俦江湖与廊庙莫释一心忧
赐工部尚书来保
卿月光华灿庙廊分曹布理赖匡襄训垂虞典天工亮职列周官地利详诚慤允堪昭倡率訏谟时切赞平康老成自合叨荣泽常领清班鸳鹭行
命妇索绰罗氏年一百三岁矣其子孙皆多夀五世一堂信人瑞也万夀节扶掖入见喜而有作
淑范能修四德贤饮和犹占万民先百龄瑞庆传都下五代孙曾绕膝前天上拜恩沾雨露人间不老即神仙更期夀世多黄耋共乐昇平大有年
题唐岱仿各家山水画册
万柳含烟
宿雨朝烟二月时轻黄嫩緑一然?却教少妇愁添乍无奈王孙归意迟窣地欲迷芳草路因风时弄小腰支扁舟刺处春何许蘸影如油上下宜
万顷恩波
浩渺含太虚一色琉璃影画师创新格恩波图万顷故知寓意深笔谏吾须领惟予牧万民驭朽恒自警或理有壅蔽或政过寛猛或民怨饥寒或时有灾眚虑泽不下逮中心常耿耿披图监己切愈以发深省
万笏朝天
远山插笏曾无数黛色参天正近秋最爱茅庵坐清昼琤琮常听瀑泉流
万松曡翠
王蒙真蹟无半纸妙处何人得神髓尺图重写万松真生面苍苍喻非指劲干蟠拏偃盖高虬龙深夜因风号缅想山中高卧客柴扉静掩听寒涛
万点青荷
清和风景别桂棹漫开舩傍岸试新屐沿波曡小钱因风时泛泛映日故田田极目苍茫外琉璃破晓烟
万林秋色
黄叶红叶绮错山色树色霜匀不必诗夸小杜恍疑人在三春
万壑祥云
万壑祥云满千林瑞色笼可堪廊庙见只合画图中
万水朝宗
君不见庐山瀑布三千尺万古银河倚天碧又不见龙门初辟神禹功九曲滔滔终向东是知观乎海者难为水披图更悟其中理琤琮万派皆朝宗涧壑渊渟清且泚我独悠然吟兴豪会心在此原非此
万竿烟雨
有猗者竹在彼渭川乃含宿雨乃带朝烟其色维何非?非妍其音维何非管非弦有客坐对羌民之先其屋何有四壁萧然其手何持道德一编逸民也欤吾何得而致焉
万峰瑞雪
漫空飞玉屑插汉列琼瑶寒澁溪流断氷凌枫叶凋石矶闲钓艇古寺闭僧寮有鸟巢枯树无人过小桥皑皑迷万壑密密布三霄滕六分明在云深不可招
赐总河高斌
禹功万古仰平成疏濬随时赖俊英淮浦建牙资保障黄流奏绩久澄清息机早是无穿凿顺性犹然矢朴诚潘靳嘉猷编简在【明潘季驯本朝靳辅皆能治河者】千秋惟尔继贤声
过水东邨怡贤亲王茔有感而作
一德叨
恩宠宗臣事业恢敬诚
天语定明达性根来长想功垂册徒倾酒满杯依迟伤物化况复谒
陵回
赐尚书那苏图
分署列西曹明刑重任操体予钦恤意嘉尔匪躬劳劔佩环宸极纲维领俊髦好生前训在师法是皋陶
吾弟和亲王诞辰诗以夀之
华萼同枝气本亲鴒原分岂隔君臣顾予作后多乾惕知尔维城亦苦辛缅想飞觞桃李下已看流驶岁时频喜逢彩缕添长算立字毋忘望汝纯【弟亦三十岁故云】
唐岱仿郭熙山水
丹峦翠?万重深古寺疎钟度远林最爱河阳潇洒处蒙蒙云气湿衣襟
听唐侃弹琴
萧森梧竹含秋清银猊吐篆萦风轻虚堂万籁俱閴寂唐侃琴操锵锵鸣一弹再抚余音杳松风水月襟怀渺孤鹤横空唳一声緐?弱竹喧羣鸟
将军塔尔岱久着勤劳养年私第今闻朕出口行围不辞劳瘁而来诗以赐之
百战归来矍铄身凌烟姓氏竟谁伦养闲合适林中趣怜尔仍随辇後尘赫奕虎符叨宠旧辉煌竹简纪功新为询閲历疆场事几度闻之厪念频
赐总督高斌之任
淮扬底定早垂勲节钺新开紫气分自是经纶方藉展可知鱼水正需殷人言久庆江南雨物望应归冀北云保障茧丝须识取编氓一路颂声闻
相马歌赐来保
伯乐善相马车下老骥出今岂无其人来保称第一曩时有黄海【国朝善相马者】亲授相马术谓不相其皮亦莫称其力心端德自优万中无一失天闲云锦羣一顾靡不悉为余辨骊黄六飞协安吉此术固云美相人亦可则况兹居八柱亮采汝所职勉此空冀心佐予敷九德致仕礼部侍郎衔内务府总管丁皂保年九十矣朕每进宫必入朝请安矍铄如昔诗以赐之
旧日春卿贰清时万石君目光犹奕奕衷赤尚勤勤乐易故应尔忠良衆所闻泰平无战伐马援漫从军未解彭佺术曾将灌绦齐林泉应乐齿珂马尚闻鸡菊水无须井丹霞自有梯所期职植衆难老摠眉梨
大学士福敏七十夀辰诗以赐之
前世文昌宿当朝王者师典型鵷鹭序标凖凤凰池有问鸣钟应方瞻霁月披耆年缘令德初度值良时堂敞槐阴茂筵开日影迟春风坐绮席仙酒介厖眉允赖经纶手犹踈弟子仪夀身兼夀世长佐太平基
唐岱谿山雪霁图
薰风酿暑吹楹栏黄沉緑浮堆氷盘挥扇那能却炎气淋漓梅润蒸齐纨忽展谿山雪霁图文筵六月三冬寒玉屏琼树数千里中有村舍非人间冻峡挂珠流不得渔矶彷佛富春滩唐岱笔法老尤劲鼻祖摩诘追范寛试供病渴人清览何须热恼愁长安
赐定边左副将军超勇亲王额驸策楞
旧日殊勲定月支维藩今复寄边陲每因章奏知忠恳却为贤劳费解推土拓不夸戎马绩烽销常慰庙堂思汉家定远何须道方识前猷万载垂
淮扬一带连岁被水黎民阽危用遣高斌前往赈恤兼求疏濬之方濒行诗以赐之
负扆奉三无垂衣御四陲殷殷何所念所念惟苍黎祈年厪宵旰惟愿晴雨时安得海宇间比户足食衣百姓敦亲睦农桑乐雍熙圆盖?仁恩迩来无征鼙若获岁屡丰教化或可期乃者淮扬郡泽国古若斯年来多水灾黎民困阻饥旬宣勑大吏补救赖有司疮痍尚未起赈恤宜早施蠲租并截漕疏流兼护堤凡百区画方实藉衆力为吾恩汝其布吾民汝之儿何以瀹异涨化为秔稻畦何以拯苍黔免彼沟壑危予忧尔其释尔劳予应知免尔经纶策慰予饥溺思
赐江南总督尹继善之任
淮沛今何似灾余不忍言迩来阙二鬴谁与辨三飱敢靳司农帑还祈大造恩当春应举趾积潦尚留痕民瘼遐观在心忧梦想存勉伊经画策为我活黎元
赐河南巡抚雅尔图回任
鸣珂辞魏阙回辔指中州借尔丹诚罄俾予恺泽流农桑图治本保障为民谋敷政何居要端惟不竞絿
春日同諴亲王和亲王游宴御园作
偶乘芳候遣几闲乐事天伦礼法删春半园葩开笑靥雨余山翠濯烟鬟风经锦埭香犹细鹤步兰皋篆欲斑却喜緑塍千顷润稍纾云汉赋民艰
雨歇芳林万绮纷缘溪红映碧波文欣浮桂舫同追景何异芸斋共乐羣百和浓香薰艳卉数峰轻缕带归云今年膏泽叨灵贶敢懈祈年夙夜勤
听唐侃弹琴
仙籁【琴名】平张梧几横澄心试听指弦声古风犹见巢兮燧哇律都删琶与筝蟠盖几株吟韵谡垂虹百尺挂川晴愧予未解南薰愠领取春风和且平
朱伦瀚指头画松隂横琴图
抱琴松下来独坐听流水声不在丝桐却在心与指轇轕苍龙枝清泉流其下无为调适人横琴一为写
康亲王七旬夀辰诗以赐之
佳辰欣降岳伊古重维城宝籙緜遐算宗潢尚老成琱弧悬夏令夀酒介春觥难老期臣庶深情况父兄河间曾有献柱下不徒彭带砺河山永千秋与国荣
题唐岱山水便面
尝闻名山有旦评可览不如可游妙可游复不如可居绘林想亦同兹道唐岱笔法老尤健云烟澹染秋山照缚茅蜗舍据佳胜寒江堪弄严公钓峰容树态总天真碧萝苍石归诗料犹疑谷口籁作时翏翏于喁号万窍是中应有肥遯人召以蒲轮头屡掉岂似北山隐仕流移文徒惹稚圭诮
工部侍郎德龄有贤母诗以赐之
治身勤四德教子朂三迁乐易斯长夀令闻乃大年封坩曾着洁画荻旧称贤彤管芳规在千秋耀简编
题唐岱秋林读易图
?含平楚千章翠户对疎峰万笏青风散日暄秋色好由来大地是羲经
赐塔尔岱
奔走戎臣职怜伊老更殷旌门仍扈跸册府久书勲但识旗堪夺那知笔可耘成诗还译告两字表忠勤
赐奉天将军额洛图
留都开幕府抚镇更旬宣古重维桑地今成秉礼?扈陪依豹尾晋谒领鵷聨大树甘棠并芳声莫让前
酹克勤郡王园寝
开国承家日于藩夹辅资一时扶王业四海定丕基懿德书金匮佳城奠玉巵银潢天共远百世笃宗支
酹功臣额亦都墓
坐享八紘泰宁忘百战功佐周曾有望兴汉不徒冯金简香生緑椒浆玉泻红盖臣陪祀事式绍乃家风开国佐运勲臣武勲王扬古里直义公费英东弘毅公额亦都墓在
二陵之间松楸相望犹见当日
君臣相得之概感而赋此
虖池麦饭共艰辛想像
当年鱼水亲何必大风思猛士林林扈跸有宗臣
题唐岱山庄春晓图
水净碧溪天净空远峰湿翠尚蒙蒙柴扉不启?帷卷桃柳一川烟雨中
大学士鄂尔泰去冬有手足不仁之症入春尚未痊可昨具疏乞休既不允其请诗以慰之
黄阁丝纶寄明廷鵷鹭仪长期与夀国偶尔用求医弥月心频系方春候渐宜股肱人有藉参术效偏迟玉蕊争辉夜银牋赓韵诗【新春与大学士张廷玉及内廷翰林等小宴重华宫有聨句思贤辅之句】当欢劳耿耿簪绂漫先辞
命慎郡王写盘山山色口占诗以赠
吾叔诗才素所知於今学画画尤奇同来胜地宁无意为写山容更咏之
题慎郡王山水即用其韵
好山欲断云与连见在天成古寺边今日坐参相应处底须蜡屐破萝烟
想是白莲社里回裙腰緑润步苍苔柴扉半掩双桐静毕竟应参孰去来
临故大学士鄂尔泰第酹酒
青宫德义傅黄阁股肱臣永赖调元化何期作古人百僚失矩范十载忆忠纯适去空骑尾悲来底忌辰嘉猷人尽识
昆命我须遵【雍正十三年　　皇考遗诏以大学士配享　　太庙朕弗敢忘】国有旌贤典钦哉步後尘
听唐侃弹琴
虚堂赤夏清风生炎官远徙秋爽凝松涛竹?禁不语惟有唐侃琴韵锵锵鸣愧我曾无抚琴指不解琴音会琴理宫商之外太古心成连伯牙乃所以
题慎郡王水阁丛篁图
飞流界青山散作鸣琴涧虚轩架其上烟云朝夕变洞口锁箖箊案头陈笔研擕客策短筇指点乔松畔纵赏固已佳忘言良复善
题唐岱仿王蒙山水图
形似休论刻楮工谁能牛目辨颠翁临平秋色知何许【王蒙粉本盖图临平秋色也】只在枫丹荔白中
赐直隶总督那苏图
滹水松山六御临观丰稍觉慰予心王畿千里民惟止保障一方汝尚钦要识
天庥承处幸应须农事静中寻连塍二麦芃芃緑漫使驰驱恣羽林
五弟稽古斋全集刻成进览即事书怀
华编成秩秩谦度出迟迟【余与弟皆以雍正八年荟萃所为诗文定稿而乐善堂全集刻於乾隆丙辰弟至今岁始刻全集即此谦冲朕实愧赏弗置】稽古得精粹由中不蔓枝清辞淡以远豪笔爽而奇恍忆晴窻永埙箎唱和时【集中诸作旧时日课同题者居大半】
善琴者唐侃村居西山下是日过其庐因题
百战归来志未磨【唐侃旗人也随大将军费扬古出征昭木多颇有功在军中犹以琴自随至雍正年间始赐副都统衔予告家居】郤耽小隐意如何临泉兴寄猗兰操筑室情同安乐窝幽赏漫随孤鹤去剧谈常喜野人过一挥应令四山响觌面真师黈益多
香山听唐侃弹琴
听琴盖如对高士必有其地与其时金风玉露新秋序【时七月朔日】谷深林静香山陲我知妙处不能写其能写者舍侃谁村居隔五里以近抱琴而来何不宜为我作高山噫吁嘻巍乎高哉且崎为我作流水徒观其状也则汤汤荡荡渺复弥忽然触景貌秋鸿【是日弹此三曲】遵渚遵陆羽可用为仪平生不识宫与角其理或可推而知弭节沉吟以构思乃如绦州才子覆被无语寻新诗铿然奋发千钧弩又如重瞳喑呜叱咤千军之中能搴上将旗神来候也非人力我欲赞之乃不得其辞幼读孔子书记其说关雎曰乐而不淫哀而不伤善琴者当有会於斯是为太始正音堪味道世间筝琵笛筑徒尔为
题慎郡王山水小景十二幅
梅溪
幽梦到罗浮春风入蓓蕾虚舟本无系泛此香雪海
桃坞
白屋几家静绀霞万树春不教花逐水恐引问津人
春泛
前溪新水生後溪烟柳横来往东风里心随一叶轻
观瀑
飞流落危峡凭栏俯平楚天地不藏机色声无着处
云岚
千章树影蒙万曡山容活妙领米南宫此间得衣鉢
赏荷
朗开徵士牖闲对君子花霞标徼瑞露镜里吐天葩
山寺
棒喝临济宗幽寂云门寺青鞵布韈来知复谁家子
梧月
古月不速客高梧有脚秋鹤梦清宵冷幽人正倚楼
霜鸿
携得塞垣霜书空三两行芦花眠不稳却为忆衡阳
红叶
锦树经秋绚如燃不着枝相对停车客司勲字牧之
云栈
劔关天外矗磴栈云中绕谁复嗣青莲抽毫吟蜀道
雪溪
天沉玉峰外芦重冻溪边破冷方兰棹惟应访戴船
赐尹继善回江南总督任
熙绩匪独能亮工资羣彦词林擅卓荦封疆推老练简畀淮海区奏成伫底奠保障财赋地茧丝非所羡去岁吴淞灾波臣势方扇每念幸活民玉食不能咽赈济救燃眉其何筹久宴安民首察吏瘅恶亦彰善设诚物乃孚逞明终必眩
安微巡抚纳敏陛见入京兹以东巡扈驾便道遣赴?任并赐以诗
属车扈从辔如琴敬慎还同在羽林赓和底多夸藻采【纳敏颇能诗是行凡令随驾诸臣赓和之作彼亦和之】要须识我爱民心
赐傅恒经略金川
壮龄承庙略一矢靖天狼番部蕞尔蠢王师武必扬慰予西顾久嘉汝赤心良挞伐敉么寇抚循集衆长斯能成伟绩用干不庭方伫看销兵气敷天日月光
孟冬上旬於瀛台赐经略大学士傅恒及命往蜀西诸将士食并成是什
大清声教暨遐陬岂有来王稽蜀酋黩武开边非我志安良禁暴藉卿谋行军吉值初阳复赐食恩同湛露流转瞬明年擒娑虏还教凯宴侑封侯
南苑行宫晚坐忆经略大学士傅恒
依然庭宇静朅尔研瓯闲一室澄心处两年睫眼间【南苑未至盖二年矣】冲寒怀硕辅此际历重关所愿明天讨成功指日还
经略大学士傅恒舟渡蜀江赋诗呈览用其韵荅之
若济常殷拟巨川平羌今复率师前行旌冬发真勤瘁露布春传此伫延遥度应临滴博垒底教稍迟【去声】蜀江船【四川驿站所办不协故稍迟行程】数千里外宁暌隔心在丹枫玉马边
大学士傅恒经略西川效忠宣力诛渠魁破坚垒申明纪律大振军威番酋穷蹙乞命经略大学士鋭意荡平未允其请朕宏解网之仁下诏班师召大学士还朝襄赞劳绩茂着诗以赐之
安边底绩本丹忠请命番酋势已穷上将有心期利执大君无物不包蒙那须一月闻三捷早觉千忻达两宫晋国勤劳予厪念速归黄阁赞元功
敺鸟何庸尽覆巢好生天地德含包歌成宵雅八章句蓍得同人九四爻兵洗蓬婆春淡荡首稽玁狁面顤?蜀民安抚勤筹画心契元良泰陛交
经略大学士忠勇公傅恒率师进剿番酋忠诚奋发志期殄寇执奏再三朕揆势度理以允降班师休兵息民为经国远计彼匈奴未灭何以家为者乃票姚貮师辈武人锐往立功之槩大学士辅弼元臣抒诚赞化名耀旗常正不必与兜鍪阃帅争汗马一日之绩诗以示之
三面姑开格蜀夷来调说鼎伫期之集思广益卿诚践勤远劳民我不为武岂佳兵应戒彼绩惟和衆孰同斯功成万骨枯何益壮志无须效貮师
经略大学士忠勇公傅恒赐第在东安门内迤北朕命将作为之经理今奏凯还朝适届落成为纪一律赐之
票姚赐第落成新歌凯归来得意春上将鹰扬今奏绩诸军鳬藻久怀仁攸芋君子熊罴梦毕骇酋涂匍匐臣从此坐调熙世鼎敷予教泽万方均
二月十四日经略大学士忠勇公傅恒奏报金川番酋莎罗奔狼卡擕其徒丑相率随提督岳锺琪以二月初五日亲诣军门筑坛纳欵匍匐稽颡永矢归诚经略大学士升帐受降开诚抚谕远近番汉官兵观者数万衆靡不欢呼忭舞肤功克奏边境敉宁露布驿闻喜而有作
止戈为武信其然我泽如春经略宣共喜捷音来玉阙何殊俘虏自金川番酋路左心倾服军士行间气倍鲜单骑汾阳休比拟都因忠赤格
穹天
经略大学士忠勇公傅恒奏凯金川率领诸将士还朝锡宴丰泽园用昭饮至之典即席得长律一首
卡撒功成振旅归昇平凯宴丽晴晖两阶干羽钦虞典六律宫商奏采薇湛露应教颁幕殿甘膏更庆遍春畿持盈保泰咨同德偃武修文凛勅几
香山聼唐侃弹琴
经年唐侃琴音寂好是山深过雨初欲借散怀先属付抚弦切莫奏关雎
二十一叔慎郡王生辰诗以夀之
圣祖含饴恩并天追随与叔正齐肩咏歌尚忆相酬日【向在书窻与叔和韵之作独多】彼此同交不惑年【叔今年亦四十】好学好文光谱牒为屏为翰效英贤三阳发岁韶华富介夀还欣福似川
大学士来保七十夀为是歌以赐之
七十古稀亦常有纶阁中人不多觏【叶】居然台衮臻黄耉平生诚谨获福厚金门朝夕宣勤久鲐背精神尚抖擞汉万石君今其友作歌春酒为卿夀词取易达卿祗受勉力赞襄予左右
固伦额驸超勇亲王策楞夀终诗以惜之【有序】额驸在
皇祖时以名藩选尚公主宣力边陲茂着劳绩
皇考授为定边左副将军晋爵亲王额尔德尼招之役血战先登万衆披靡狡寇为之歛迹朕眷待优隆额驸弥笃忠荩始终一节允惟懿戚中杰出之良为王国屏翰於其薨也锡之优恤且命配享
太庙崇祀贤良祠以报殊勲俾衆蒙古知劝复成长律
用志悼怀
丁年尚主令名闻絶塞宣猷建伟勲不必读书知大义每於临阵冠三军老成凋谢予忧尔要寄畴咨子克云【命世子成衮札布嗣为札萨克盟长将来亦克胜定边左副将军之任云】重惜贤藩教侑庙报功兼以劝忠勤
往清河奠超勇襄亲王固伦额驸策楞
灵舆肃肃驻河濆归殡佳城别塞云即此始终怀大义【额驸在日曾奏闻　　皇考愿於身殁後仍归京师?葬大长公主园寝今其子奏请朕既允奏并命一切丧仪皆如宗室亲王之例官为经理云】果然卓荦轶前闻中年自是伤哀乐此日何堪哭戚勲见说漠陲将发引犹教血泪洒三军赐健鋭云梯营军士食即席得句【有序】
朕於实胜寺旁造室庐以居云梯军士命之曰健鋭云梯营室成居定兹临香山之便因赐以食是营皆去岁金川成功之旅适金川降虏及临阵俘番习工筑者数人令附居营侧是日并列衆末俾预惠焉
犹忆前冬月云梯始习诸【戊辰冬月有香山閲云梯兵之作】功成事师古戈止衆宁居实胜招提侧华筵快霁初餕余何必惜可以逮豚鱼
夀五弟和亲王四十夀辰
灰飞缇室应书云遐算添同刺绣纹邸第良辰欣有庆天伦至乐贵无文樽持北斗倾红友诗拟东坡夀卯君从此每逢开袠岁棣华歌继九如闻
示山东巡抚准泰
山左前巡忆洊饥吾民疾苦日思之三年休息今何若莫饰虚观进颂词
赐河东总河顾琮
堤遥工简息洪涛无事常经智不劳泉闸湖垸善瀦泄永期转漕济千艘
赐两江总督黄廷桂
迎銮卫警跸建节久旬宣体我勤民德嘉卿率属贤何须张锦帐惟喜閲鳞田细验刚柔俗周谘丰歉年咸中方有庆虚已自无偏此地人文盛还淳尚勉旃
閲河示总督高斌
泽国民生庶金堤
祖制垂来巡期善守底绩贵无为持正裁浮议开诚集衆思问予何训示志在五言诗
赐浙闽总督喀尔吉善
巡吴於越便中过恐悞农桑候正和完赋自缘民俗美不须重勉善催科【今年南巡元江南积逋二百余万而浙省向无逋欠特加恩蠲免本年正赋三十万两以示奨励】
閲杭州旗兵
承平世恐军容弛文物邦应武备明已向会稽陟禹蹟便教浙水诘戎兵羽林旧将今谁是
【皇祖驻跸杭州閲武诗有羽林旧将分防重之句】七萃材官古莫衡四十年重逢盛典行间踊跃倍常情
双忠祠【有序】
乾隆十五年驻藏都统傅清左都御史拉布敦诛叛臣朱尔墨特那木札尔其党罗藏札什率兵助逆二臣死焉赠以伯爵优恤而归其丧於京师亲临奠醊建专祠祀之命曰双忠并纪以诗
卫藏西南夷极边入我王化百余年始犹羁縻後执賮置兵为守防呼韩【雍正年间始命大臣驻彼率緑旗兵防守凖噶尔】蒙古习俗尚黄教得失视此为转旋其何小丑背厚泽夜郎自大轻王臣托词承平劳物力示之大信休兵屯戕兄虐下遂无忌更与外贼为牵援血人於牙攫财贿中梗驿路军书传【朱尔墨特那木札尔乃颇罗奈之子朕以其父勤劳颇能安辑疆土封为郡王後颇罗奈故伊袭其父王爵即诡词请撤驻藏官兵因念彼既以撤兵为请即不从适足以致其疑故如其请自此肆无顾忌戕其兄弟侄荼毒所部遣使通凖夷求援旋断絶邮置军书不达者旬日二臣觇其逆谋已露遂决计先事诛之】惟时奉命监彼土曰傅清暨拉布敦目覩逆势日猖獗炎炎不息将燎原战守不可兵力弱官军万里阻蜀门国事为重余度外二人同心利断金【叶】知无一生有九死但期济事酬深恩朱尔墨特那木札汝来示汝大义存天无二日尔二日尔忘尔父叨藩翰凶渠稔祻力已张【去声】藐视二人何有焉笼中之鸟砧上鱼西藏指日据有全挺身来见忽疑虑潜呼羣丑施戈鋋傅卿直前扼其臂逆王命者诛无延拉卿拔刀剚其脰罪在魁首无牵连罗藏札什其羽翼走险叫詉豕突然桀犬吠尧各为主蜂屯蚁聚来獽狿吁噫二臣力不逮如归视死双躯捐小丑乌合旋就缚骈首就戮长竿悬逆诛顺抚妖氛靖卫藏万衆如一言忠臣报主有如此智勇兼济诚通天昔每椎心今吐气如披云雾瞻苍旻不劳一旅翦渠寇岂止万命免沉沦尸祝社祭衆夙志?伸絶域千秋传灵舆肃肃归故里建祠临奠恩频宣锡爵赐封延後世志予哀悼旌勲贤双忠之气浩千古双忠之力敌万军駡贼有似奋常山诱致大异斩楼兰双忠蹟略传斯篇他年以待信史编
大学士高斌七十夀辰诗以赐之
早参黄阁侍金銮晚觉扶鸠步履难卧理藉卿为保障成功告我永安澜读书未懈平生志益夀何须九转丹黄髪皤皤在朝衆勤劳轸念久河干
夀原任大学士龙翰傅先生八十初度
光霁由来衆式观绦帷黄阁领儒冠身名应拟济南伏年德原同沛下桓松鹤作朋还侑酒孙曾绕膝合加餐还丹益算何须藉两字传经永不刋
赐盛京将军阿兰泰
出寄干城入侍宸【阿兰泰在御前侍卫里行】据鞍矍铄尚精神东都留守分明是应令耆英会里人【阿兰泰年六十余而须鬓皆白故戏及之】
赐吉林将军傅森
数处开牙尽有名大东坐镇翼陪京将军底事无勲积累洽重熙值太平
过功臣费英东扬古里等墓题句志感
槗山柏里欝相望开国同心想杜房一二荩臣兹扈跸逸勤胥及尔宁忘
躬临酹酒当年事【癸亥初至盛京凡功臣墓皆亲临赐奠】遣奠依然表旧劳【兹以重来各遣大臣致酹】动我怆然翘望处山陵气接朔云高赐河东河道总督兼署山东巡抚白锺山
治河以卫民表里本相因况萃一身钜其厪万姓辛宁当营供奉匪为事游巡立位官须业名言昔可循
双烈诗
双烈诗者例双忠诗而作也昔驻藏都统傅清左都御史拉布敦诛叛臣朱尔墨特纳木札尔以人少力微二臣死事然究能锄元凶而安絶域故临奠建祠并有双忠之诗以扬其勲去岁命定北将军班第议政大臣鄂容安驻伊犁时二臣既奏阿睦尔撒纳有反志朕命便宜从事庶几消患未然乃二臣观望疑虑以致兎脱而贼党反得结连赴约袭我军营二臣力不能敌捐躯沙塲犹之死王事也一以勇决建绩一以徘徊偾事然而临难致命奋不顾身有足哀者今大兵既靖伊犁逆贼穷蹙逃窜不日献俘二臣灵轝至京之日朕亦亲临醊奠并成是作双烈云者盖不如双忠之尽善矣
昔有傅介子手斩楼兰头通权建殊绩芳名播千秋况乎统三军既悉彼逆酋一武夫之力何事仍夷犹逡巡大军彻偏师五百留彼枭有密约入觐中逗遛八月廿五日三处共一谋阿睦尔撒纳来阿尔台陬将合其部衆挈妻孥以逃【叶】是则预有旨其妻孥尽收厥阿巴噶斯断我军书邮克什木巴朗伊犁逞刼偷两路如期发猖狂肆叫詉【叶】蜂屯更蚁杂不可爬与梳【叶】二臣知不敌全军将内投而彼截归路加以聚蚍蜉巴朗谍致辞权假为我逑徐当备马駞送之返皇州二臣怒唾骂天朝无此媮効死视如归背义生肯求奋旅更前进气髪冲兜鍪终知事不济毕命饮属镂【叶】问罪重整师岂辞雪载途【叶阿睦尔撒纳叛後向谓事难成者皆以为不出所料伊犁卒不能平朕料叛贼隂险多诈其得在此其失亦在此伊犁之衆不过一时附和终不能人尽从彼若少延缓则叛贼又将别生变诈反失事机因正永常恇怯退师之罚急趣西路军帅尅期进剿旋於今春直达伊犁逆贼失据奔窜】旋复定伊犁胁从寛厥尤一二助恶者【谓阿巴噶斯克什木之流】系虏皆?刘渠魁窜异域玉师奋遐搜亦闻哈萨克缚献深同讐命求二臣骨灵舆返首邱临奠例双忠惜哉涙涌流初若聼我言宁有今日不忠於国有济烈为已不渝【叶】究匪贪生比使我悲心悠朱门歌舞辈青史文章俦我岂为彼哉长歌旌乃休
舒布图铠巴图鲁奇彻布歌
千人万人敌昔有亦惟能将资衆力一人奋勇敌二千昔未前闻今始出其人曰惟奇彻布向为侍卫备宿直【叶】去岁从军监包沁包沁之人乃通贼【厄鲁特呼礮为包包沁其司礮人也上年正月其宰桑阿克诸尔率衆二千余人来附逆贼阿睦尔撒纳之乱包沁煽动阑出卡伦为官军所殱】来围其帐欲肆害奇彻布曾无惧色徐腰櫜鞬手弓箭出帐跨马声霹雳蚁聚叫讙羣近前应弦覆倒贼辟易辟易复前恃其衆长枪火铳竞相逼奇彻布且战且走得一柳林为障翼贼人围之凡数重恐自伤无施铳隙持枪人亦弗敢进进被箭死屍横骼二千人各二千心一人气夺二千魄侵寻天暮衆西奔奇彻布归奏殊绩赐金赐爵酬勤劳复请从师肯宴息舒布图铠巴图鲁神勇之名汝应得荆轲孟贲匹夫豪日月爝火光应息我歌嘉尔岂徒然朂我八旗永为式
三巴图鲁歌
巴图鲁者勇冠军昔我旗人颇恒有近世以来殊不闻盖因太平日已久岁寒松柏见後凋当春何以殊榆柳迩者西鄙属用军折冲咸欲効奔走舒布图铠已超羣三巴图鲁亦赳赳其一额纳伸去岁伊犁从将军将军使彼询事因单骑迳入衆贼羣左支右屈箭毙数人知事不济拔刀自刎期报君其一巴宁阿【读作麻韵】仓卒乱时将军前後护卫相蔽遮发无不中中无不死杀人如麻将军遣之出巴宁阿曰朝廷命官偷生安往耶力敌视将军尽节然後伏剑义烈真堪嘉二人既死还复苏宰桑巴磉得之壮其志养之数月我师再入方得归军牙其一曰富锡尔将军命之携印以出归帝里其奈贼人拥蜂更屯蚁料不能出将印沉之水力战受创命垂尽伊犁喇嘛救之得不死故赐额纳伸曰卓礼克图巴图鲁卓礼克图者节义卓尔永不渝赐巴宁阿曰昆都尔巴图鲁昆都尔者力敌万人暇有余赐富锡尔曰哈布台巴图鲁哈布台者穿杨贯石技不殊回思去岁迅功成亡矢遗镞夫何曾不期小丑逆志萌未能除蔓我二卿乃致沙塲双捐生亦我坐谋遥未精嘉我旗人多忠诚旧风未远垂仪型愉以为戚留定评乃至西海扬芳声
原大学士傅龙翰先生挽诗
拖绅避省视【前冬先生抱恙时朕亲临视比于病中恐朕轸念戒家人勿以闻及闻丧往哭尚未大歛】易箦慎初终自昔赐场叹从今融帐空仪型失老宿启迪忆童蒙未及询楹奠於斯恨莫穷
赐山东巡抚鹤年
粤海旬宣久青齐治【平声】抚抡嘉伊品荦荦为我牧元元坐镇青油幕扈随紫气轩驱驰何足贵善政勉徐源
赐河南巡抚图尔炳阿
连疆迎跸路重穑问农田所幸岁非歉还欣雪被骈安民惟择吏乐後每忧先中土风犹朴斯宜正直宣
赐江南总督尹继善
幕府山边开幕府风规得似茂宏无保厘务布兆民福清跸宁求一已娯静柝久曾历数省建牙今复镇全吴吏民相习休云易朂尔思艰莫漫图
赐总河白锺山
司河称最久自是悉防修慎莫幸无事勉惟建远谋况经益新淤【上年河决孙家集致荆山桥淤浅上游积水入春未涸恐妨耕作亟命疏导】此实厪深忧朂尔平成绩纾予宵旰筹
赐苏州巡抚爱必达
青齐障宿保吴下节新移民隐刍荛达官方砥砺期允当知有要宁止贵无私此地灾伤後惠鲜莫漫迟
赐闽浙总督喀尔吉善
海疆泽国久声腾坐镇宣风嘉汝能连率威仪今陶侃一家父子昔韩宏【喀尔吉善之子定长为贵州巡抚】行春惠化吾方揽作雨平章民久称供顿何须事华饰山川韶秀此邦胜
赐浙江巡抚杨廷璋
监司经久任自是悉民情要以能倡率宁惟贵洁清艰难九年蓄生聚五方盈饥溺吾心切勤哉抚恤诚
赐贵州巡抚定长
迎銮当入觐述职并宁亲此意原嘉尔【定长奏请入觐适当南巡欲因迎銮便中省其父喀尔吉善故许其来也】推恩讵一人【京中诸臣随来者给假省亲省墓者多亦不止定长一人也】西南门户固礼乐獞苗新抚远惟安静庶因福及民
钦定八旗通志卷首之三

[book_title]卷首之四，五
钦定四库全书
钦定八旗通志卷首之四
天章四
皇上御制诗二
赐安徽巡抚高晋
江分上下各抚治简剧因之寄任殊以汝慎勤应胜此凤庐其念洊灾区
赐河道总督白锺山
南巡江国周遭历不使河干负弩朝嘉尔导疏合优叙肯因小节课臣僚
二十一叔父慎郡王挽辞十韵
同庚亦契韵年少久相随
膝下陪闻礼
床前领弄饴後来虽各学时复有聨词【见乐善堂全集中】及我亲机政惟
王合表仪【乙卯冬由贝勒晋封郡王】嘉言闻进牍硕画见司旗【曾命管理旗务】闲趣兼工画清辞独剩诗晚年务置醴【用杜甫语】双鬓早添丝都为【去声】一儿弃遂教百事隳未能规子夏因与继孙枝【王早失子无嗣因命皇六子出嗣祀事】
叔辈晨星在顾瞻寜弗悲
仲冬南苑大閲纪事
廿年一举寜为数【乾隆己未大閲至今盖廿年矣】周礼分明节候论便设军容示西域【时哈萨克布鲁特塔什罕回人等皆令预观】伫看露布靖坚昆【迩日盼将军兆惠喜音殊切於怀】好齐以暇千旓颭既正还奇万礮喧风日晴和士挟纩非予恩也摠
天恩
赐浙闽总督杨应琚
岱甸乌台建铜邱幕府开节移闽海要人喜福星来三世封疆寄平生经济材予心深所托元气贵栽培
故大学士黄廷桂挽辞
华镫广乐正陈时扼擥惊闻辰尾骑
慈庆朝仪难并辍强州酉节物泪双垂
屈指军兴逮五年储胥事事合机先【凡军需事宜有经朕先时规画而传谕批示甘肃尚未奉到者及邮牍至无不适相脗合】亶惟良弼苍生福痛惜摧心敢问
天
马利军行粟赈民弥留两事尚谆谆【遗疏内深以调飤马匹及地方赈恤诸务筹办未竟为憾览奏衋伤不忍终幅】鞠躬尽瘁今诚已葛亮而来此一人
运筹力疾尚劳心驿馆谁为下鹊鍼【时以督办军需赴凉州虽抱疴日剧犹勉力视事边地素少良医经布政使蒋炳奏闻即命福隆安挈御医前往诊治甫行而恶耗遽至可胜恸悼】赐赙行将归故里椒浆写痛定亲临
封疆历三十余年公正廉明衆共传
皇考时臣所余几鼻酸然复思愀然
故大学士黄廷桂灵柩至京亲往赐奠
事繁食少赤星颓易箦谆谆饷务裁公谨卒官父子感马光还陕士民哀忍将巫祝先桃茢载共公卿酹玉罍夺我良臣一何遽不教留听凯歌回
赐将军兆惠书扇
火岭炎蒸剧将军未解鞍国威扬万里臣节率三单赠奬赤心笃持同白羽看黄香思漫引存问悉平安【兆惠母年高时遣人存问】
固济尔巴图鲁璊绰尔图尽节诗
璊绰尔图者索伦侍卫员曾以血战功因赐号旌贤【璊绰尔图於乾隆二十一年冬随大兵进剿阿睦尔撒纳与哈萨克力战有功特赐是号】固济尔何谓敢勇能摧坚亦云其勇耳大节乃炳然兆惠定回城【哈什哈尔】驿章一一宣云有玛穆特被回掳去年其人厄鲁特随军厮役焉将军遣侦骑彼亦随往旃【时将军遣散秩大臣达什策楞及璊绰尔图莫寜察岱屯等率兵百人前行捉生口玛穆特莫寜察厮养也】忽被贼回遮衆寡敌实难矢尽守空屋奋突挥以拳莫寜察战没岱屯命亦捐璊绰尔图在伤重饮剑艰猝被生缚去至霍集占前卓立唾贼骂裂眦髪冲冠巴图鲁侍卫岂惧尔狂?天兵今少至数万继进连以千敌尔万汝灭踵不旋霍集占乃怒持刀向颈剸其达什策凌同时遭系牵霍集占忿詈尔厄鲁特人【叶】唇齿应相依何受中国官铁鈎鈎四肢其死最可怜是皆所亲见饰语敢取愆徒以无足数旦夕命苟延渠逃定回城乃复得见天兆惠闻此语既悦继涕涟悦以我有人涕以已所遣【叶】据实历详陈痛泪不忍看心与帅臣同恩加寜惜骈【璊绰尔图等前已有旨勅部照阵亡例赐恤今悉其死事英烈状复命察其子嗣优加恩恤】为齿睢阳张为舌常山顔古有今岂无诗録其人传
双义诗【有序】
副将军富德至叶尔奇木既定回城痛去岁将士之没於王事暴骨沙场为之筑坟表墓因以奏闻盖随将军兆惠力守者固已无恙而旁出捉生及在途值贼者猝致捐躯实出逆料时则纳木扎尔三泰适以奉差而往遇难而殉此双义之诗所由作也夫双忠戡乱於无形双烈表节於有北今之双义亦复炳然此皆我八旗世臣与国同休戚者在诸人含笑九泉已知世禄之必被而朕扪心午夜奚啻手足之如伤用兵既非得已尽节岂所乐闻且即此役而言非生擒二酋何以雪我三军之恨哉然既建大业寜免微疵即走卒厮养颇切同仇则知我国家豢养旗人万年巩固之基而非周秦汉唐一兴兵而天下驿骚怨声载道者比此又朕所深庆幸者夫
双忠昔集事双烈能忘身【二事皆见前集】兹作双义诗其故得细陈曰纳木扎尔曾赞北路军奋勇剪逆贼封伯酬其勲【纳木扎尔先以都统参赞北路军务曾擒喀尔喀叛逆青滚杂卜论功加封伯爵】副都统三泰英气颇超人均御前侍卫素悉厥忠纯兆惠富德辈从戎久効勤欲代俾将母【将军兆惠富德母俱年高比岁领军讨贼故特简二臣往代之】二臣被选抡去岁黑水役【事见前】固守遣索伦致信爱隆阿权退催後援可支百日间速进莫逡巡【将军兆惠等猝被贼遮时爱隆阿拒河驻後将军兆惠自围中遣索伦二人间道传语大兵未集可速回阿克苏俟後军一齐进援】将军及参赞轻进徒俱焚当待师并来何虑狂狙狺【时授纳木扎尔为靖逆将军三泰为参赞大臣之信兆惠已知之故亦令暂回以俟後军】尔时二臣者驰驿往军门过爱隆阿营却近黑水滨所遣人未遇礮声前忽闻知贼与我战闻战耻退奔徒携百余骑赴义命同捐【叶】凶信驿递来痛泪伤心魂使早知拒守退俟熊罴羣同进可树功何致均沉沦即先至一日合兆惠军屯亦可旋今岁奚烦以身殉叶不前复不後此实若有神富德自和阗重至黑水津叶尔奇木降诸事粗处分痛念我将士沙场化为磷黄头虽不备掩骼权为坟猿鹤昔属幻邱陇今可循因以此事奏西望挥泪频丰碑旌墓门千秋西海垠捐躯固臣节在尔非所论在予则何忍此恨终当伸夷考六人蹟事异心同均与国休戚共寜止曰荩臣史笔多讹传永言传其真
赐明瑞【有序】
参赞大臣毅勇公明瑞以逆酋大小和卓木望风先遁率前锋鋭卒往遮而贼间道通信逆酋遂兼程走明瑞追及之於霍斯库鲁克以远驰之旅摧拒险之徒衔枚列队者甫九百人鸣哨据梁者且六千指而能折负隅之势扬卷箨之风转战三时辟易百里擒生斩级辎重毕收而将军富德等亦以两城既定统师会剿逆竖计日可擒非其志秉忠诚曷以功隆摧陷虽古名将孰克方兹爰赐是诗以彰其绩
世胄更勲戚少年能老成从军俾习事屡战得英声适以狂狙遁因将劲旅征欲遮先信漏不舍竟踪横地利彼虽擅人和我实勍骑惟九百到贼乃数千迎少卒胜其衆勇还济以诚朂哉俘二竖卫霍逊功名
将军兆惠富德差乾清门侍卫来请安诗以赐之
数年万里未为遥遥在将逢隔五朝却为劳仪待旋跸【时将军等凯旋近郊拟以二十七日上　　陵回程具仪迎劳】如三秋念转无聊二月廿七日郊劳出征将军兆惠富德及诸将士礼成纪事
京县郊南亲劳军
圜坛陈
纛谢成勲出师本意聊尝试【西陲之役始以厄鲁特诸台吉率衆欵附请兵甚力我喀尔喀牧圉势不可以错处滋患无寜及其锋而偏师尝试特计因其地以抚之故　禡旗命将之典槩未举行语具乙亥告成碑记兹准夷既平而回中诸部以次戡定实荷　　上苍　　宗社鸿庥非敢谓先时逆覩及此也】奏凯今朝备礼文释甲弢戈罢征伐论功行赏筞忠勤膝前抱见询经历【国朝旧制凡出征将领成功还者行抱膝跪见礼以示优异今即遵行】一瞬五年戚以欣
同心万里那暌违毕竟欢言赋采薇勇将归来兼福将黻衣着得解戎衣漫称偃武修文日恐即嬉文恬武机饮至寜夸畅和乐持盈益励慎几微
三月朔日御殿定边将军兆惠副将军富德等率成功诸将士朝谒诗以纪事
黄麾簇仗正衙排奏凯来朝乐孔皆脱劎释冰摇玉佩卷班按队叩金阶幸逢耆定干戈戢况值熙和风日佳范士燮言予敢忘惴矜保泰是长怀
大学士来保八十寿辰诗以赐之
八袠棃鲐茀禄增三朝禁近亮勤称温城过阙毋忘下东海为闾知有兴矍铄齐眉叶琴瑟徘徊绕膝侍孙曾皤皤元老多黄发【时大学士史贻直亦年七十九矣】自是明廷大吉徵
夀五弟和亲王五十夀辰
星台太史报书云邸第佳辰瑞霭氛体似吹葭气方炽算同刺绣线添纹年齐蘧使对尼父诗例髯仙夀卯君掞藻谩称鶺鴒颂惟怀敬业昔同羣
赐山西巡抚鄂弼
旬宣此初任嘉尔副予望出政宜除细移风在奬良公为衆官表俭是晋民长保障休轻视家声朂继芳
閲健鋭营习武
健鋭垂营制勤教子弟兵果然实效获遂用大功成耆定敢因懈诘戎益致精简良行赏遍弧矢亦亲抨
昆明湖泛舟示尹继善
泛舟昆明携近臣继善南来亦同舸忽然博古谓盛世袭彼汉名似弗可笑而谓之意固佳黑土原非沿刼火未闻神池自尧乎【皆见三辅黄图】讵始茂陵刘郎那道古且置言今时即云袭汉我不辞辟疆二万里以外用兵才閲五载迟西海一带皆吾属岁岁入贡朝丹墀伊犂耕牧日孳息烽火不作寜边陲一狼千羊非所喻试问元封能尔为
书箑头赐驻守伊犁内大臣阿桂
典属今时班定远冠军昔日霍票姚【阿桂於平回部时以历战奏奇捷今统留驻伊犂兵循行诸部屯政抚辑合宜其勇决沉断殆兼霍班之美】雪涂无藉持清暑欲扇仁风万里遥
赐两江总督尹继善
保障资三省忠勤着两朝节楼无过久【尹继善於雍正七年巡抚江苏旋兼节制历两江云贵川陕诸重任而两江至今凡三莅前後三十余年】幕府独称超善得军民服兼能上下调暇还工作诵吉甫可同条
赐江南河道总督高晋
抚皖昔参俎督淮今建旌【高晋昔为安庆巡抚时命为副总河俾习河务】简贤我惟切尽职尔应诚两世司河务【高晋高斌之嫡侄也】一心如水清朂哉为国干便是继家声
赐湖广总督爱必达
荆襄资坐镇江浙远来迎曰有世臣荩常怀报国诚清勤课吏治疾苦达民情久靖苗疆术无过不扰行
赐闽浙总督杨廷璋
西粤昔开府南闽今建牙兼知亦旧制【闽浙总督驻衙於闽兼知浙省旧制也】胜任得卿嘉政有羣黎感身无大耋嗟【廷璋年七十三精神尚健】老成方倚赖调摄意须加
赐江西巡抚常钧
百战得归身九歌出牧臣【常钧於西师屡着功绩凯旋疉擢至豫抚】无端泛河洛有术免沈沦熟路轻车易【去秋杨桥漫口以胡宝瑔素习豫省水利有旨对调然方水注闻封时常钧督塞五门颇寓行师之律厥功甚钜】贤劳体恤频西江鱼米地休息且同民
赐安徽巡抚托庸
连疆来接驾咨政引同舟共济义应绎勤宣业可修老看身益壮人实食无浮虹宿被灾地钦哉善恤賙
赐奠大学士来保辄复成诗
一世笃勤行
三朝禁近臣老成惜多谢【去岁大学士史贻直梁诗正半年相继而没】厚重有谁伦那问生由命因知夀底真【来保夀至八十四岁】且看市?上应有辍舂人
夀庄亲王七十诞辰
吾叔长【上声】吾十六岁於今亦届古稀年近尊行里无双老阖藩卫中有数【去声】贤友爱深承
宗帝泽引教【平声】回忆
祖皇边【康熙六十一年奉　　皇祖旨令王教子枪箭】由来齿德光朱邸恒藉仪型福夀绵
临协办大学士尚书武毅谋勇公兆惠第酹酒
重坎昔已济百年今忽消大星落昨夜密席尚前朝【前日养心殿军机大臣等同进朕谓宜就第摄养昨日两命御前侍卫挟医往视称小差今早亟问则已报逝矣】一痛嗟何及千劳忆匪遥恨无执手诀城阙锁深宵
赐江南总督大学士尹继善
纶扉昨已命和羮江国仍资扈跸行明代称贤必王【守仁】石【永】汉家推盛则韦【贤】平【当】封疆几处皆时望旌节卅年独老成亦识心殷依北阙待宣入阁赞枢衡
赐江南河道总督高晋叠旧作韵
东南称泽国保障畀双旌讵在工穿凿惟应尽敬诚堤坚幸黄刷口拓畅淮清【年来清口宣泄之法高晋善体朕意於启闭尺寸一以高堰五坝为程不惜拆清口坝之劳费是以屡年五坝不过水下河田庐并资利益】实尔推行善毋须扬颂声
赐湖广总督吴达善
甘陕赞军饷滇黔建棨牙两湖俾治剧万姓庶蒙嘉公不和斯鲜【俗有湖北督抚常不知之谚或惑於形家之说以为地势使然此谬论也盖公岂有不和者】明期照莫差官方诚闒茸【湖北吏治自爱必达周琬以来因循欺蔽较各省为劣兹命督抚诸臣力挽颓风】可弗意为加
赐闽浙总督苏昌
楚粤曾宣绩浙闽兹抚封外中久敭历声望益舂容早是心如水应知夀比松自当随跸辇奕叶本从龙
赐安徽巡抚托庸
又下大江来舟行许扈陪率因谘衆隐遂以访羣材节操古松似精神秋水哉恐妨悞程吏数日便教回
坐天成寺楼得句命尹继善和韵
石级高萦策马登春山羃?晓烟澄峯排两闼争辉日涧转千盘尚带氷松较六朝还更古天悬一镜不须镫寺楼老翰相携坐问尔栖霞可得能
大学士尹继善随围因请诗走笔成什调之
久置驰生耳後风【过五旬後虽每岁行围然不似向年御飞骑下峻阪矣】偶然兰阪骤云骢虽抛射鹄五年閲【向喜射鹄几暇常集侍卫等试射中的恒十之八九自壬午以後因臂病不能如志弗为者五年於兹而马射则仍纵送如常也】原屡中【去声】麚片刻中【廿四日围中发矢连毙五鹿廿五日行围复殪其三尹继善见之惊为神异因命其射一疲卧之鹿则第三箭始着鹿身转蹷起带箭而去】祗以贱良衆属目笑称马步一张弓【緑营不娴驰骋马弓之力率减於步弓遂有以马步一张弓夸於衆者若我满洲则马射更为得力故其弓较步弓尤强尹继善久莅外任习闻緑营语因戏及之】随围老翰催成什谲谏相如同不同
题李世倬皋涂精舍图
图写臯涂着壁悬偶来即景赏云烟谁知常住舍中者已閲人间二十年【是图丁卯所作逮今二十年矣】
閲武
健鋭练精旅香山聚队居知方素嘉尔閲武便临予所尚赳桓实寜夸声势虚展伸布行雁偏伍列丽鱼抚壮诚欣矣问劳尚悯如藉兹成伟绩【前此平定回部时健鋭营士卒所至奋勇先登屡奏攻坚陷阵之捷遂成大功】耆定可忘诸
将军公明瑞挽诗
蛮结之捷鼓勇进孤军深入心牵萦屡催继援竟弗援【额尔登额以参赞统兵自旱塔沿途逗遛屡经传旨饬责抚臣鄂寜亦十檄进援木邦接应将军彼并置之不问】偾辕驽马诚堪惊然犹因粮剿猛密计当两路兵合并谁料援师竟避贼【额尔登额既退葸贻误致老官屯匪孽尾随大军伺隙又以猛卯一带多有贼踪彼自生惊阻遂由内地绕至宛顶复恇怯不进】强弩末被鲁缟轻蜂屯蚁襍截归路将军体恤诸孱兵携数勇士独殿後不虞中【去声】要害命倾【将军公明瑞自大山移驻猛腊率衆击贼连胜殱数千指以緑营疲病者多不忍弃去令将领护行而身自殿後接仗臂胸被创竟致捐躯都统扎拉丰阿护军统领观音保总兵李全亦俱阵殁】嗟哉捐躯因为国痛惜如失股与肱双忠双烈及双义【驻藏副都统傅清左都御史拉布敦以锄凶死事表曰双忠而定北将军班第参赞大臣鄂容安为伊犁贼党所迫仓猝捐躯是为双烈黑水之役参赞伯纳木扎尔侍郎三泰遇贼被害是为双义】三逢斯四何为情【大臣竭忠报国节义炳然罕觏兹後先嫓绩三而且四深用怃然】要当专祠表勲绩俾尔千古存如生恨缅事益难中止雪仇大举期功成
将军公明瑞及领队大臣都统扎拉丰阿护军统领观音保灵榇至京亲临奠酹即事成什
全师原是出蛮陬何事三臣命独休【将军公明瑞师次小猛育额尔登额逗遛不接应以致旱塔木邦之贼并力邀遮时以营中病疲之卒谊难径弃三臣矢志不肯轻还殿後接战临阵捐躯】被阻棱棱耻生返捐躯赫赫永名留殿军无愧孟之反陨节同如赵庆州故里榇归临奠酹酒杯酾尽泪还流
题弘旿画翠巘高秋
千寻翠巘嵌丹枫秋色临平想像中【石渠宝笈有王蒙临平秋早画轴上等】真蹟杨昇曾未见【款识仿昇笔法】精神直欲逼思翁
携和亲王游山作
雨後春山恰好登牵来御马与同乘卅年前兴尔应忆七字立成我尚能莫负韶光绘如许试看霜鬓点俱增偶然屧步休夸健【近寺或步陟王称健步能济胜】许掾风流底足称
閲武
自葺实胜寺爰居健鋭营铺敦恒藉是开拓竟因成缅甸何无赖王师斯有征重臣奉命讨耆定贵先声
题李世倬画
曾是皋涂命写真林仍罗落岭嶙峋独怜盘礴为图者却已多年作古人
书扇赐经略大学士傅恒
炎徼炽烦暑军营区画频大端应悉记细务不辞亲世上谁知我天边别故人朂斯风到处扬武并扬仁经略大学士傅恒奏报收抚猛拱土司赐诗示奬
猛拱输诚舟济师朱波早是失藩篱【猛拱土司浑觉遣其头目脱猛乌猛至腾越诚愿备舟济师比经略大学士傅恒军次戛鸠江夷目等已陈舟江岸遂由允帽寨口渡江今奏报八月二十四日至南底河脱猛乌猛复率猛拱城长来迎并舣舟河干待渡傅恒先遣领队大臣公奎林统劲旅五百往定其城俟後队全至盛兵以莅猛拱乃江外一大部落缅匪恃为扞蔽今既收抚其地则彼之门户已失在我实操胜势亦如平准夷时之先取乌梁海也】乌梁海譬先收附准噶尔斯易扫夷身先【去声】诸军共辛苦心嘉硕辅佛肩仔秋霖中喜瘴江渡已趱兵行两月期【传恒於七月二十日自腾越统兵进剿出关以後路益崎嶮兼之秋雨地泞积潦甚深平时驱马可涉之溪非舟桥不得渡他人当之鲜有不畏难生阻者而傅恒督率士卒结筏成梁且有横一木於水面身先践涉为衆倡以此人皆感励指顾集事虽当雨多涨盛之时我军安渡无滞据奏九月初十日计可至蛮暮与副将军阿桂会师即议分路攻取老官屯较前岁师期早将两月云】伊犂耆定久戈讵缅昏狂事疥搔【西陲底定已庆戢櫜故於回部献俘时曾有从今更愿无斯事之句实朕志也至缅夷僻在荒徼初未尝有勤远拓边之意即其始作不靖尚不欲动衆声讨乃贼酋敢恃险远抗我顔行且寛以一年待其悔罪仍冥顽负固此则国体所系势难中辍不得已用兵之苦心上天实鉴之】昔实谋猷赞帷幄今资奔走効弓刀东山那学谢安逸上蔡还过裴度劳伫待红旗飞报捷重开紫阁勒勲高【前此西师之役惟傅恒与朕同志独赞成功曾於紫光阁图形策勲列在第一今以事钜人少不得已命前往经略乃劬勩备尝茂绩尤着伫大捷迅奏阁画再标用彰懋赏耳】
临和亲王府第酹酒永言志痛
视疾起居执手询旋闻哀信达枫宸维屏维翰有为恃斯迈斯征无更亲弱质儿孙怜汝偝
高年妃母养【去声】予申
【裕贵太妃居宫中今年八十有二自难慰遣予当代为申养以颐高年之志】一朝丧弟兼贤辅自顾何心庆六旬
临大学士忠勇公傅恒第赐酹酒
瘴徼方欣舆病回侵寻辰尾顿增哀鞠躬尽瘁诚已矣临第写悲有是哉千载不磨入南恨半涂乃夺济川材平生忠勇家声继汝子吾儿定教培
赐山东巡抚富明安
承宣久佐方伯治安抚遂教幕府开能继前规重本务【大学士阿尔泰前抚山东时董饬所属专务实政於农桑水利诸事区画周详治行称最崔应阶继之亦守而弗失曾谕富明安当一禀成规而更勤於察吏】勤求诸吏举清裁繁滋户口诚庶矣宜异古今其远哉齐鲁大邦小无数一人可具颖阳材
赐两江总督高晋
壤接因来辇路迎六年一日此丹诚防河积谷胥筹度察吏安民属老成省岁稔多原致喜【去岁江以南秋收均有十分高晋云乃数年来所仅见】任官贤少辄为怦俞哉回任勤诸政岂在劬劳扈跸行
忆故大学士忠勇公傅恒用去岁临第赐酹诗韵
去岁滇南力疾回恰斯面晤忆生哀【傅恒去岁自滇南回於天津复命迄今一年余兹复驻此追忆为之黯然】朴斋即景依然也前席言人何往哉由古同为閲世客祗今谁是作霖材自怜无助涓埃者後进方当竭力培
赐大学士高晋回两江总督任用去岁赐诗韵
昨年曾晤路旁迎【去春东巡高晋以江省封圻毘接奏请来迎还任时曾赐以诗】黄阁旋除鉴素诚【四月内尹继善大学士缺出中外殊难其选以高晋敭历有年服官公正即为简畀仍兼节制两江】适以潦淤萃畿辅【去秋近京积雨较多永定河及北运河并有漫溢之处应通行相度修治高晋素谙河务经理详慎特令来京道便会同裘曰修及周元理悉心勘办】召来相度议平成南人望汝还为快北阙惟兹别漫怦内外需材赞治理苦心简任敢轻行
閲武
八旗子弟兵健鋭此居营聚处【上声】无他诱【初建健鋭营於此抡八旗勇壮之士居之以其地离京城远无习俗外诱而列营聚处技易精勤平定西陲时用之颇着成效】勤操自致精一时看斫阵异日待干城亦已收明效西师颇着名
赐山东巡抚徐绩
新疆宣力数年更【徐绩由山东按察使进京命驻哈密办事又调赴乌鲁木齐前後凡三年】简授齐东安抚行讵曰茧丝惟保障况兹路熟就车轻小廉大法视斯率察吏安民笃以诚风土休言夙所悉矜知则闇学知明
赐闽浙总督锺音之任
海江保障寄仪刑弗动色声措辑寜述职咨询近前席归辕荏苒别明廷两疆所部连康岁一路应知是福星朂尔莫渝终始志昭昭原不若惺惺
临故大学士傅恒墓赐奠
佳城咫尺跸途傍莅止因之酹桂浆已历廿年次辅弼又经三载隔隂阳先兹於汝应相恨後此顾予转自伤无忌昭陵虽有例那教赐奠痛文皇
赐伊犂将军舒赫德
伊犂万里抚军民不比堂廉取旨频此岂仅为保障寄因之特用老成人固思旧侣欢常聚其奈严疆倚独谆食少事烦正何碍如斯我亦倍精神
咏题壁玉韘赐将军阿桂
闓体诚资挽六钧玉工琢作刻崖人漫嗤沙苑诗无谓【用方岳秋崖事】可识浯溪笔有神臂病多年疎射鹄心厪迩日望书麟良球等度奚相称合赐燕然勒绩臣
书扇赐将军阿桂六韵
掌握师行抡俊豪事无巨细一心操功成九仞尤应慎志洽诸军实所褒探路欲因乘怠隙【阿桂奏督兵进剿巴占贼人因系近巢险隘悉力抵拒官军屡攻未下兹於菑则大海山梁之西探有昆色尔喇嘛寺又西为章噶若由昆色尔将章噶占得则菑则大海拉枯喇嘛寺均已拦截其内贼自不能踞守届时或顺山腿下至河边或涉水而西皆可绕出勒乌围之南以断其与噶喇依往来之路海兰察亲至其地审度情形统兵往剿约於初三四间即可奋力前进以我精鋭捣彼空虚谅无不克云云所筹甚合机宜亟盻捷音速至】攻碉直可压危挠我居避暑原无暑卿效贤劳真是劳嘉予七言锡书扇凯歌三捷换征袍勉之指日亲郊劳紫阁铭勲崇爵叨
於郊台迎劳将军阿桂凯旋将士等成凯歌十首
郊台仍是此郊台何幸重修盛事来漫谓数年经契濶精神注似日相陪
勲臣率拜列灵旗【郊劳之仪陈将军参赞等得胜纛於台上朕亲率成功将士及王公大臣等行礼是时台下鸣螺铙歌乐作】军士鸣螺赫武仪乐奏铙歌行抱见【拜纛礼成御幄次将军参赞趋至座前行抱见礼各加抚慰赐坐赐茶犹循　　祖宗以来之家法也】诘戎
家法万年垂
已已班师本受降【非擒贼灭寇故未行郊劳之典】庚辰郊劳典鸿厖放牛归马予素志凯献何期此见双
准部回城定五年金川小寇亦如前嘉予将士久敌忾不觉对之增恻焉
地险加之衆志坚【促浸逆贼恃其地险碉坚蚁衆齐心抗拒其事虽小於平定西域而逐步力战而得攻剿之艰视前不啻数倍过之】林碉步步战而前小於昔事难过倍慰意恒因意然
凿穴而居避火器终於面缚出蕃城【官军围攻贼巢用大礮四面轰击贼衆皆凿地而匿以避礮火今鼠窟垂破逆酋胆落计穷因率其弟兄甲尔瓦沃襍尔斯丹巴并其两土妇及助恶大头人丹巴沃襍尔阿木鲁绰窝斯甲尼玛噶喇克巴暨两喇嘛并大小头目二千余人出寨跪捧印信乞免诛戮遂悉就擒获】贪生蝼蚁固如此聚族将焚语岂诚【先是投出番衆佥称闻逆酋等每言若官军攻至巢穴窘迫无计即相聚焚死不肯为官兵所得彼时即以番人之性最忌自戕不过故作妄语欺饰以图狡脱屡谕将军等严防今果不出所料】
倏经于役五春秋栈道崎岖似坦邮【栈道虽险较之金川则坦途矣】夹路花红复柳緑阿谁致悔觅封侯
脱却戎衣换吉衣龙章示奬特恩稀【郊劳时将军等俱甲胄觐谒随行奏凯而还俾衆观仰军容之盛入朝後始解甲易吉服将军阿桂实为此事首功特赐四团龙补以示优异】同心戮力还抡最便解天闲赐六飞【将军阿桂及副将军丰昇额参赞海兰察并赐御用鞍马乘以扈行】
兵洗金川永不波潢池跋扈竟如何良乡近远多黎庶欢喜都来听凯歌
凯歌亦岂易为闻五岁辛勤劳衆军我实未曾安五夜几多忧虑与平分
赐协办大学士吏部尚书一等诚谋英勇公阿桂六十夀辰
功高殊衆赐冠衣夀日充闾耀吉辉谋勇奏平定玉垒归来俾协赞黄扉六旬庆自今伊始廿四考当逾古稀不说保全朂黾勉【尝谓史称宋太祖能保全功臣以为善事夫欲保全之是心中已先有一彼将有过或我将疑彼之念非待臣以诚之道也君之与臣惟愿其长享令名以宣猷佐理何必预设保全之意哉】名同郭令岂其非
閲武楼閲武因成六韵志事
节前閲武甸场寛组练生光了弗寒可勿用仍要以备不忘危敢恃其安新疆旧部兹同扈北路西戎许并观【大兵平定两金川以其地安营设镇而令其余各土司分年入觐俾益怀德畏威兹初次举行派定明正等十八处土司土舍头人共二十四员名命成都将军明亮携以入朝与朝正外藩及年班回部并哈萨克使臣等同与朝贺宴赉适於閲武楼閲武因命旧藩新部及此次瞻谒之土司甲尔参德沁等皆得与观】破险冲锋或经见【迩年攻剿金川我八旗将士越险摧坚勇鋭百倍番衆等皆见而畏慑至若满洲兵行阵严肃简练精强则其昔时所未闻见也】正旗堂阵俾初看销兵气共阳和鬯训旅心殷扬觐难示义方还颁礼赐【閲武礼毕所有在事之将校兵衆等皆循例行赏】武臣莫重诩登坛
临大学士舒赫德第赐酹酒
扈跸将襄事中途忽永辞
【圣母山陵大礼于廿五日安奉　　地宫後恭点神主例应满汉大学士各一员襄事因令舒赫德扈行乃舒赫德忽於十九日晡遘疾亟遣御医诊治以冀】
【速痊不意其势日加剧病中犹以欲襄廿五大典为惓惓至廿二日酉时遽尔溘逝闻之实深震悼】失斯佐惜矣属我命逢其【今年正月遭　　圣母大故二月杪又有皇四子之丧今舒赫德忽复病殁虽皇四子事关天性不能不伤而舒赫德佐子政务实国家得力大臣一旦失之痛惜尤甚此皆由今岁流年驳杂所致星命家言理或有之也】中外力宣久丝纶心谨司老成渐凋丧触绪总兴悲
苏尔相诗
差往缅屯因被羁【庚寅春因缅匪恳求解老官屯围时曾有奉表还人纳贡之说久渝不至命云贵总督彰宝遣人往询而彰宝遽遣都司苏尔相持檄往缅境乃匪目诺尔塔将苏尔相羁於老官屯苏尔相屡欲引决不得留彼八年丁酉春匪目得鲁蕴愿将苏尔相送还禀致边吏总督图思德据以入告然不免露迁就完事之见为缅匪所窥复尔居奇翻悔而缅目绽拉机又从中掣其肘益致反覆迁延幸余预料图思德之才识拘浅非能任其事者因改令抚黔而调李侍尧代其职并命阿桂往彼相机筹办二人措置得宜缅匪始知畏惧于四月廿七日差人将苏尔相及其随往之弁兵等送还内地阿桂等因讯录他犯供词以奏乃知苏尔相在彼情事为之矜悯】今知悔罪送还为兵传後实非佳也事贵先声信有之【缅地水土恶劣前此官军至彼辄多染病且有死亡者实非可用武之地故决计不复加兵昨岁平定两金川受俘诛逆令所留缅目秤官猛等数人与观皆惴栗觳觫不敢仰视因纵之归秤官猛等遂於缅地传述中国威武会缅酋懵驳已死其子赘角牙继立颇知悔惧而得鲁藴等又深虑获罪天朝终难安处因思表贡还人求许开关通市其悔罪之心实由先声所慑也】疠地瘴乡怜久汝氷天雪窖岂殊其设如比儗伊家武无子无妻谓过伊
苏武直未降匈奴如卫律李陵耳氷天雪窖囓雪餐氊岂能度十九岁之久归而为典属国赐之二百万汉之奨忠不为不厚而李陵犹谓之薄盖彼既降虏所谓出妇无好辞耳至於娶妻生子则武故不得谓之全人而亦令其啮雪餐氊以延岁月乎司马迁所云附青云之士者史之美在此而史之病亦即在此矣因用武事故并及之
观护军氷技行赏
岁暮家家多窘迫例因氷技沛恩施乍惊此日凭观处大异常年侍
览时彩彻旌旗遵国制持仍弓矢耀军仪【常年走队时按八旗旗色各负小旌与弓矢相间今岁因在二十七月之内尽彻旌旗惟令持弓矢习射云】习劳布惠非无事要即其中酌用之【閲氷技本以岁暮行赏兵丁因令照常演肄定其等差而今昔相形益觉凄怆】
追复睿亲王封号并复其宗嗣袭封予諡配享诗以志事
稽宗盟之轶事展亲兼以褒功核方策之遗闻申枉因而继絶睿亲王者属本懿藩分居执政勤劳王室棐忱洵同姓之良绥定燕京伟绩更诸王之冠顾以任隆见嫉亦或气盛招尤履霜之衅潜积於多年戴盆之寃顿兴於既逝指敛衣为左证理知所必不然肆罗织以深文狱甚於莫须有徒以衆怨之构成贝锦而执作爰书尚非
亲政之年矫纶綍而竟从重典繄予恭披
实录鉴王实有大勲当危疑推戴之时拒羣议而匡扶冲主迨戡乱肃清之际迎
圣驾而肇建丕基且诫比列之謟谀朂以尊
君亲上复斥同怀之愆戾加以义正词严历历具存班班可考缅其诚荩皎如白日青天嘉乃壮猷允矣信今传後使果有不轨之志未尝无可乘之机乃贞心既矢於寝兴岂逆迹转萌於泉壤无端而暴其罪状每恻於中如是而坐以叛名宜昭其屈念畴昔非由
亲决弗嫌成案之翻为国家特叙成劳惟协公评之当用是复其王爵仍教世袭茅封并为録彼宗支咸使列于
玉牒葺园寝而春秋祀享配
太室而殿庑筵班补列传以连篇准易名之一字推祖宗之恩意辨诬足胜金縢勉子姓以钦承守绪奚烦
铁劵爰成四韵并引长言
流言恐惧似周公公则生前王已终【睿亲王之寃狱与周公之被流言相似然公之受谤在生前故恐惧可以有待王则遭诬於身後故是非无以自明然予恭閲　　实録为之昭雪较诸感风雷而?金縢者似尤光明正大耳】无幸位心真是睿有开基业孰齐忠谥增一字非私惠论定千秋付衆同配食袭封推祖泽睦亲惇叙朂宗功
命仍称礼郑豫肃诸亲王及克勤郡王原封爵号并予配享诗以志事【有序】
溯维城於王室同扶有永之
鸿图考列爵於宗盟各着非常之伟阀事在本朝为极
盛蹟皆前古所罕闻每以绎寻
实录之文因有追叙成劳之典粤稽礼邸实惟让王四
路分歼萨尔浒助扬
神武连营并克山海关奋厉师贞翊
圣明而特表荩诚诛逆恶而不徇私义至郑王属居近
派蒙
太祖育自宫中初定平壤之盟旋鼓寜远之勇遵化归化频建丰庸松山杏山疉施胜算翦强藩而成一统识裕先机膺摄政而疏千言监陈
前宪若夫论功之最惟豫尤超幼统偏师荷嘉名之肇锡独抒长策举大势以全规洎入燕京遂专阃节破潼关而追流寇狂魄寻僵平江介以定中原游魂自灭又如肃武亲王之百战称雄而秦地恢城蜀疆殪贼勲尤崇也他若克勤郡王之屡征奏捷而降纳朝鲜计图明塞略更优焉是为同姓之股肱名皆炳着并照当年之耳目人所艳称乃日久而旧号俱更虽世及而遗风几泯爰命复原封之字俾同竹帛以常新并教列配享之厢咸侑馨香而弗替余凡类似悉予详求念栉风沐雨之劳使徵献者知宗功之不朽比砺山带河之永期袭次者怀祖烈以毋忘用纪长歌并疏小引
贝勒让帝如汝阳
【太祖大事礼亲王於诸子中为最长而功德隆茂衆望皆属　　太宗礼亲王因作议书言绍承大统必得圣君始能戡乱致治以成一统自顾德薄愿共推戴　　四贝勒嗣位入朝遍示诸贝勒大臣衆皆喜　　太宗辞让再三王意益恳切乃　　从之】萨尔浒战我武扬【萨尔浒之战礼亲王同　　太宗随　太祖立功详见向所作萨尔浒山书事】　推戴冲主出丹诚【叶】不私子孙德尤彰
【世祖嗣位时礼亲王之子硕托孙阿达礼曾谋立睿亲王礼亲王发其谋并诛之】
宫中育养子侄行其名曰济尔哈朗【叶　郑亲王为太祖亲侄幼育於宫中号和硕贝勒】战功多矣难致详同摄政亦抒谋臧远取云贵见早强【郑亲王病剧　　世祖临问泣对曰臣受三朝深恩未能仰答不胜感痛惟愿以取云贵灭桂王统一四海为念　　世祖为之大恸逆藩日後之谋果不出王之先见也】幼领偏师建绩昂褒蒙
圣嘉锡美名【叶　豫亲王幼统偏师辄有功　　太宗嘉之　　赐号额尔克楚呼尔】直入潼关贼奔商旋师平定江南疆功莫大焉策允良【王之战功甚多难以缕举至其破潼关逐闯贼及平定江南尤其功之最着者也】整兵入蜀肃亲王阵斩巨寇张献忠【叶】悉平内地讋诸羌【肃亲王射殪张献忠并削除羣贼平定陕西】礼亲王子智独长【克勤郡王为礼亲王长子有谋勇】济以悃素复勇往【叶】盟定朝鲜积克襄【克勤郡王常同大贝勒阿敏及郑亲王征朝鲜克四城谕朝鲜王李倧降时阿敏怀异志欲直趋朝鲜王京倧挈孥奔遣其臣进昌君求和衆议许之阿敏不允克勤郡王密与郑亲王定议驻师平山城遣使往谕倧报命愿岁贡方物遂许其降既盟告阿敏阿敏以未与盟仍纵兵大掠劝之不听复令倧弟李觉与阿敏盟乃班师】恨未得与定北京【叶　克勤郡王於崇德三年以疾薨于军　　太宗闻而恸哭加以　　恩礼故未及与入关定燕京也】是皆巨擘辉天潢与复旧号并配享【叶】其未及者付考章并教一一稽宗盟【叶　其余宗室诸王贝勒等有功绩显着其封爵後经降夺者并命宗人府查奏】雪寃彰善示後蘉
祖
宗恩泽予衍庆本支百世奕禩昌
过礼烈亲王园寝赐奠因成六韵
朝家让帝溯前闻
【太祖上宾王於诸皇子中最长而衆望皆属　　太宗王之子岳托萨哈璘请从衆心推戴王曰此吾素志也乃作议书曰绍承大统必得圣君始能戡乱致治以成一统愿奉四贝勒嗣位入朝遍示诸贝勒大臣衆皆喜以告太宗辞让再三王言益恳切衆议亦坚　　太宗乃】
【从之】路便椒浆赐奠勤【由潭柘至香山跸路经王园寝因临酹酒】唐较寜王无逼抗吴逾太伯有功勲乌喇【平声】突阵如风卷【王尝从太祖征乌喇布占泰率兵三万以拒衆皆愿战　　太祖尚未欲加兵王曰我士饱马腾利在速战所虑布占泰不出耳今彼兵既出平原旷野可一鼓擒也　　太祖因命进兵王随　　太祖亲突阵大败之遂克其城布占泰遁走王复统精兵截战又败之布占泰仅以身免】抚顺攻城卜雨欣【天命三年四月太祖伐明大军两路进会天雨　　太祖欲还军王曰天虽隂雨我军皆有御雨之具何虑沾湿且天降此雨以懈明边将之心使吾进兵出其不意耳是雨利於我不利於彼也　　太祖善其言遂进兵下抚顺东州马根单三城及堡寨五百余处】寛甸勇而诛上将【天命四年二月明遣经略杨镐大发兵四路来侵　　太祖率师亲征王督兵於界藩山斩敌百人又败明总兵杜松等於萨尔浒山又明总兵马林营尚间崖总兵潘宗顔营斐芬山互为犄角　　太祖命步兵接战敌兵自西突至王即怒马迎战直入其阵遂同诸贝勒大败敌兵斩获过半总兵刘綎由寛甸路来犯　　太宗督兵登冈冲击王率左翼兵自西夹攻敌衆披靡刘綎殁於阵】凌河恕以免监军【天聪五年八月我军围大凌河城明兵来援距城十五里而军我右翼兵冲入败之生擒明监军道张春等春见　　太宗不跪　　太宗欲诛之王曰我前此所获无不收养且此人既以死忠为贵奈何杀之以遂其志乎　　太宗悦遂赦春】灭亲大义弃孙子【崇德八年八月　　太宗升遐　　世祖嗣位郡王阿达里及贝子硕托谋立睿亲王多尔衮王发其谋俱伏诛硕托为王第二子阿达里则其孙也】陪祀推恩展礼文【今年正月降旨以王及睿豫郑肃克勤诸王同配享　　太庙】三酹不禁清泪落
祖宗遗泽逮礽云
閲武
城内移来火器营聚居训练艺图精【火器营兵向居城内随八旗操演技艺不能精熟癸巳年始于西顶北之蓝靛厰度地建盖营房移城内火器营兵之半聚处于此并派大臣董率之俾就近以时肄习衆兵既得训练且省赁居之费较前已觉改观】纷华习令远诸市赁僦费仍省衆兵子弟八旗厪教养本根百世示权衡五年一閲原非数【入声】技熟因之命赏行
閲侍卫射
閲射关戎诘班分侍卫官廿年曾未举【不閲侍卫射二十年矣兹命每日抡侍卫二十人校射於出入贤良门閲之按三旗次序轮閲一周】几暇试亲看发矢旌双中【人发二矢其俱中射侯者即赏以旌之】闓弓愧独难【向閲射时必亲射俾衆共观曾有发二十矢中十九者自臂痛以来久疎射事虽技痒而不能强为心甚歉然】殿庭躬教衆芳躅缅贞观
赐奉天将军弘晌
各省将军驻奉天任最繁旗民纷杂处文武董雄藩用简宗臣俊同为
圣祖孙朂哉勤教养培此故风存
赐吉林将军福康安
从征能奋武【福康安以侍郎命征剿金川奋勇着绩録其功授嘉勇男世爵列紫光阁前五十功臣】贰部亦通文知可栋梁任因教节钺分迎銮仍扈跸鉴悃匪嘉勤汝父家声在【福康安为故大学士忠勇公傅恒之子】勉之尊所闻
示盛京五部侍郎
陪京五部备官仪实各亮工有所司讵祗养高胜国似【盛京设户礼兵刑工五部每部侍郎一人掌之凡盛京之事各视其职分属焉非若胜国陪京备员虚设为投闲置散之地也】亦常抡彦内朝移【侍郎中遇才猷练达之人用之京部或外省督抚者皆有之】曹郎互半中兼外【五部司官向用本处人员雍正五年　　皇考以各员素多串通欺隐之弊概行撤回调补京缺而　　命在京各部堂官?员发往补授乾隆八年幸盛京见各员颇知黾勉积习亦经悛改令将各司员半用本地人员半由京员迁调俾其不碍陞途乾隆十八年复谕吏部议盛京郎中员外主事各缺用京员十之七本地人员十之三以归平允】台职应全罢允宜【明季南京兼设都察院官属更无所事事我朝盛京则不置此职也】大异南京纷议论徒资挠乱竟何禆
酹克勤郡王园寝
每陈开国策均合
圣人心【王战功颇多且於天聪时陈奏善抚降人及请於山海关通州燕京三处急图其一以定丕基并请驻兵金州了哨诸事　　太宗皆嘉纳之】不少赳桓衆
独嘉干略沉佳城留故里致奠重躬临彰善俾观感伊予此意深【王之後袭封者改为平郡王今春以开国勲藩爵延于世自应仍其初封之号俾袭爵者顾名追念无忘其先人体国勲劳常怀効勉於训示宗亲有益曾命军机大臣会同宗人府核议着为令】
赐奠功臣掦古利墓
主吏勇过汉长孙陪似唐溯思同麦饭恩合奠椒浆百战英惟胜一心诚且良【扬古利以功授超品一等公世袭罔替公号曰英诚】两朝勲绩赫异姓独封王【扬古利幼从其父来归太祖深异之日见信任因命入侍且尚主每从征伐必身先士卒　　诏之止亦不止或受伤犹裹创行以故功绩最多而着崇德初】
【随征朝鲜误中礮伤而殁　　太祖临哭之恸亲视含敛追封武勲王】
赐奠费英东墓
来归识超衆独入目无前【费英东自少从　　太祖征讨三十余年身先兵士冲突坚阵当其锋者莫不披靡尝从攻叶赫城上矢石雨下太祖再命之退对曰势垂危必不退也竟拔其城】嘉谕万人敌【其从　　太祖伐明取抚顺也明兵来援礮惊费英东马旁逸衆皆不前费英东回马大呼挥诸军并进遂破之太祖拊髀叹曰万人敌也】从征三十年荐贤奨以豫劾恶诲於先【我　　太宗尝谕羣臣曰费英东见人不善必先自斥责而後劾见人善必先自奨劝而後举故被劾者无怨言被举者亦无骄色未闻诸臣以善恶直奏似斯人也】开国思殊绩赠封理合然
赐奠额亦都墓
冠世称勇独丁年识
主真【额亦都年十三手刃父仇避居嘉木湖村居数岁太祖过其地额亦都识为真主遂从行骁勇善战能以少击衆所向克捷　　太祖知其能日见信任尝攻巴尔达城率鋭先登跨堞而战飞矢贯股着于堞挥刃断矢战益力被五十余创不退卒拔其城而还其勇果类如此】忠摅实异衆恩顾亦超伦风雨精神会松楸碑碣陈元孙能继勇【额亦都元孙丰昇额袭果毅公爵昨为副将军征剿金川奋勇着绩嘉其克绍祖风於公号加继勇以旌之惜因病不能永年抚念为之嗟叹】奕世有良臣
故大学士兼两江总督高晋挽辞
本以修堤藉硕谟讵虞病不起中都【昨岁豫省漫口较大非姚立德等所能办因高晋熟悉河防谕率谙工将备驰赴工所董视堵筑不意其忽遘沈疴殁于工所为之悼惜】祗缘下楗亏工屡【祥符之时和驿八堡及仪封之十六堡漫口皆合而复开屡费工作今时和驿已经堵闭坚实而仪封之工于臈月十八甫经合龙十九日复又蛰塌引河亦复淤浅仍须挑濬为从来筑河所未见高晋盖因绩久弗成忧慙致疾】更值偾辕败事殊【高晋之侄高朴在叶尔羌勒索回人珍宝并借开采密尔岱山玉为名以牟已利苦累回衆若非及早败露几至酿成事变已属罪不容诛甚至串通奸商遣家人同其私贩玉石至苏州售卖得价钜万实出情理之外其家人过江寜时曾持高朴禀与高晋候安高晋并不诘其赴苏之故转徇其请给与回程护票殊不类高晋所为因传谕诘责高晋慙怖引罪自觉无顔病遂因而日积使如是而不知愧懑又不成其为高晋矣】漠不关心岂卿也愁因致疾究忠乎考终入祀夫何恨【前据袁守侗等奏高晋痰咯血经久不瘳渐致不能眠食病颇危笃因遣太医院堂官陈世琯令乾清门侍卫布彦达赉偕其驰驿往视并谕高晋加意调养戒勿力疾亲赴工次以冀速痊昨高晋自奏服药相投已能进米饮知谷味兹忽据袁守侗等奏报高晋於此月初六子时气脱而逝为之嗟惋不置高晋秉公持正察吏惠民为督抚中杰出者即其娴於河务一时亦罕有其匹深惜失此得力大臣且念其勤劳王事诏入祀贤良祠并遣侍卫前往奠醊复其生前降革处分并予恤典饰终之礼备至高晋亦可以无憾矣】寜识怀贤痛惜吾
怀旧诗二十三首【内録十二首】
三先生三首【内録一首】
龙翰福先生
先生名福敏康熙丁丑翰林
皇考在藩邸即延其课予弟兄读雍正初巡抚浙江迁湖广总督嗣以抚浙时过愆罢归未几复起用洊历左都御史余践阼後优礼之寻授大学士先生服官政绩无所表见而方正严惮且能多方诱迪於课读为长余初就外傅始基之立实有以成之故每追念不置云
今古既殊宜其教亦异施古方教数【去声】年今为出阁时【出阁读书明季诸臣常争之我朝　　家法皇子皇孙无不六岁就外傅读书者】忆半舞勺岁【六岁时也】
皇考抡贤师即从师授经讵惟习少仪循循既善诱严若秋霜披背诵自幼敏匪曰诩徇齐日课每速毕师留为之辞【余幼时日所授书每易成诵课常早毕先生即谓余曰今日之课虽毕曷不兼治明日之课比及明日复然吾弟和亲王资性稍钝日课恒落後先生则曰弟在书斋兄岂可不留以待之复令予加课俟具既毕同散彼时孩气未尝不以为怨今思之则实有益於已故余所读之书倍多实善诱之力也】以此倍多读胥益平生资谁知童时怨翻引老日悲不失赤子心能无缱绻思呜呼於先生吾得学之基
五阁臣五首【内録三首】
故大学士鄂尔泰
鄂尔泰康熙乙卯举人官内务府员外郎
皇考素知其名
登极初
特擢江苏布政使迁云南巡抚寻晋云贵总督兼辖广西经理三省苗疆改土归流其绩最着余亦多惠政所在吏民德之雍正九年授大学士
召还入阁办事并军机大臣余践阼後深加倚任乾隆
十年卒於位遵
遗诏配享
太庙入祀贤良祠鄂尔泰性严正且镇静有古大臣风
诚亦不可及已
业师祗三人其三情向剖【谓徐张嵇见三先生诗】
皇考重英贤率
命书房走鄂【尔泰】蒋【廷锡】以阁臣蔡【珽】法【海】列卿九胡【煦】顾【成天】刘【统勲】梁【诗正】任【啓运】邵【基】戴【瀚】来先後其时学亦成云师而实友不足当绦帷姓名兹举偶鄂其中巨擘内外勤宣久初政命总理【初即位时循例置总理事务王大臣四人庄亲王果亲王鄂尔泰张廷玉皆　　遗诏中所有人也】顾问备左右具瞻镇百寮将美惠九有好恶略失尚性阳隂则否遵
诏命配享旌善垂不朽
故大学士一等忠勇公傅恒
傅恒为满洲勲戚世家
孝贤皇后亲弟也初由侍卫侍御前旋授内务府总管擢侍郎为军机大臣迁尚书协办阁务乾隆戊辰经略金川晋大学士兼程统兵进剿莎罗奔郎卡闻而怖讋欵服乞降以功封一等忠勇公西师之役与余同志襄赞军务克成大勲图画紫光阁功臣列第一及缅甸逆命傅恒坚决请行己丑春授经略率劲旅往讨自戛鸠济师以後身先士卒艰瘁备经遂收服猛拱所至获胜进攻老官屯时已染沈疴犹复力疾督剿逆酋畏惧恳请解围而余亦因其地水上恶劣豫降旨撤兵庚寅春还朝病日危笃至七月中遂不起余亲临赐酹丧仪视镇国公入祀贤良祠傅恒在纶扉二十三年日侍帷
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:48:04-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>