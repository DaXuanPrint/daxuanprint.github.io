<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,原序,目録,卷一,卷二,卷三,卷四,卷五,卷六,卷七,卷八,卷九,卷十,馆阁续録目録,馆阁续録卷一,馆阁续録卷二,馆阁续録卷三,馆阁续録卷四,馆阁续録卷五,馆阁续録卷六,馆阁续録卷七,馆阁续録卷八,馆阁续録卷九,馆阁续録卷十,南宋馆阁录全文在线阅读,南宋馆阁录全文在线下载,大玄古籍书库">
<meta name="description" content="10卷,又续录10卷。陈骙撰。陈骙,宋台州临海(今属浙江)人,字叔进。绍兴二十四年。(1132)。进士第一。累迁至秘书监。孝宗淳熙五年(1178)试中书舍人兼侍讲、同修国史。光宗时试吏部侍郎。宁宗时任知枢密院事兼参知政事,与权臣韩侘胄议事多不合,出知婺州。以观文殿学士、提举洞霄宫告老。卒谥文简。据陈振孙《直斋书录解题》载:“淳熙中,骙长蓬山,与同僚录建炎以来事为此书,李焘为之序。”根据本书内容,可知其载事年代为宋高宗建炎元年。(1127)。至孝宗淳熙四年(1177)。全书分沿革、省舍、储藏、修纂、撰述、故">
<title>南宋馆阁录_陈骙_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">南宋馆阁录</span> <br/>
          作者： <span class="inputVal" id="bkauthor">陈骙</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]131124</span> <br/>
          说明： <span class="inputVal" id="bkdec">10卷,又续录10卷。陈骙撰。陈骙,宋台州临海(今属浙江)人,字叔进。绍兴二十四年 (1132) 进士第一。累迁至秘书监。孝宗淳熙五年(1178)试中书舍人兼侍讲、同修国史。光宗时试吏部侍郎。宁宗时任知枢密院事兼参知政事,与权臣韩侘胄议事多不合,出知婺州。以观文殿学士、提举洞霄宫告老。卒谥文简。据陈振孙《直斋书录解题》载:“淳熙中,骙长蓬山,与同僚录建炎以来事为此书,李焘为之序。”根据本书内容,可知其载事年代为宋高宗建炎元年 (1127) 至孝宗淳熙四年(1177)。全书分沿革、省舍、储藏、修纂、撰述、故实、官秩、廪禄、职掌九门,对宋代典故、法令记载颇详,是研究南宋职官及政治体制的重要著作。此书在明以前已经窜乱残阙,完本已不多见。惟有《永乐大典》本稍为完具。清代乾隆年间编修《四库全书》,据《永乐大典》本参考其他各本加以校刊,补其缺漏三十一条,订正舛误一十六条。对与《宋史》歧互处亦加以注释,以作为参考。但《永乐大典》中仍缺沿革一门,无法再补,实为本书一大损失。现存有《四库全书》本和 《武林掌故丛编》本。</span> <br/>
          封面： <span class="inputVal" id="bkimg">Z_5756.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]南宋馆阁录
[book_author]陈骙
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]131124
[book_dec]10卷,又续录10卷。陈骙撰。陈骙,宋台州临海(今属浙江)人,字叔进。绍兴二十四年 (1132) 进士第一。累迁至秘书监。孝宗淳熙五年(1178)试中书舍人兼侍讲、同修国史。光宗时试吏部侍郎。宁宗时任知枢密院事兼参知政事,与权臣韩侘胄议事多不合,出知婺州。以观文殿学士、提举洞霄宫告老。卒谥文简。据陈振孙《直斋书录解题》载:“淳熙中,骙长蓬山,与同僚录建炎以来事为此书,李焘为之序。”根据本书内容,可知其载事年代为宋高宗建炎元年 (1127) 至孝宗淳熙四年(1177)。全书分沿革、省舍、储藏、修纂、撰述、故实、官秩、廪禄、职掌九门,对宋代典故、法令记载颇详,是研究南宋职官及政治体制的重要著作。此书在明以前已经窜乱残阙,完本已不多见。惟有《永乐大典》本稍为完具。清代乾隆年间编修《四库全书》,据《永乐大典》本参考其他各本加以校刊,补其缺漏三十一条,订正舛误一十六条。对与《宋史》歧互处亦加以注释,以作为参考。但《永乐大典》中仍缺沿革一门,无法再补,实为本书一大损失。现存有《四库全书》本和 《武林掌故丛编》本。
[book_img]Z_5756.jpg


[book_chapter]南宋馆阁录

[book_title]提要
钦定四库全书　　　　　史部十二
南宋馆阁録　　　　　　职官类一【官制之属】提要
【臣】等谨案南宋馆阁録十卷宋陈騤撰续録十卷无撰人名氏騤字叔进台州临海人绍兴二十四年进士第一庆元初官至知枢密院事兼参知政事忤韩侂胄提举洞霄宫卒諡文简事迹具宋史本传陈氏书録解题谓淳熙中騤长蓬山与同僚録建炎以来事为此书李焘为序续録者後人因旧文而增附之今考是録所载自建炎元年至淳熙四年续録所载自淳熙五年至咸淳五年皆分沿革省舍储藏修纂撰述故实官秩廪禄职掌九门典故条格纎悉毕备亦一代文献之薮也世所传本讹阙殆不可读惟永乐大典所载差为完具今互相考订补其脱漏者三十一条正其舛错者一十六条而其纪载诸人爵里有与宋史互异者并为胪注以资参考惟前録中沿革一门续録中廪禄一门永乐大典所载亦全卷皆佚无从补葺盖是书残缺已在明以前矣今亦姑仍其旧焉乾隆四十六年九月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]原序
李焘原序
馆阁録十卷淳熙四年秋天台陈騤叔进与其僚所共编集也上世官修其方故物不坻伏後世弗安厥官其方莫修职业因以放失夫方云者书也究其本原事迹及朝夕所当思营者悉书之法术具焉使居是官者奉以周旋虽百世可考尔周官三百六十官各有书小行人适四方则物为一书多至五书盖古之人将有行也举必及三惟始衷终依据审谛则其设施斯可传久【按原本自此以下脱去今据文献通考增入】六龙驻跸临安踰四十年三省枢密院制度尚稽复旧惟三馆秘阁岿然杰出非百司比自唐开元韦述所集记注元佑间宋宣献之孙匪躬作馆阁録绍兴改元程俱致道作麟台故事宋氏皆祖韦氏而程氏故事并国初它则多阙盖未知其有宋録也惜最後四卷俄空焉余屡蒐采弗获欲补又弗暇每每太息今所编集第断自建炎以来凡物巨细靡有脱遗视程氏诚当且密官修其方行古道者不当如是耶昏忘倦游喜见此书乃援笔为之序

[book_title]目録
钦定四库全书
南宋馆阁録目録
卷一　沿革
卷二　省舍
卷三　储藏
卷四　修纂【上下】
卷五　撰述
卷六　故实
卷七　官联【上】
卷八　官联【下】
卷九　廪禄
卷十　职掌

[book_title]卷一
沿革【缺】

[book_title]卷二
钦定四库全书
南宋馆阁録卷二　　　　　宋　陈騤　撰
省舍
秘书省初复是时驻跸绍兴府寓於火珠山巷【绍兴元年五月秘书少监程俱请以火珠山巷孙氏及吕惟明没官屋二所权置局从之见秘书省圣旨簿】
绍兴二年移跸临安府始寓於宋氏宅再徙於油车巷东法惠寺自寺殿之後为省中厅三间厅後主廊一间堂五间厅堂两傍省官分居之【厅前有松栢六株】其南有屋三间秘阁三馆书藏焉东廊前为仓史堂吏舍次之省官位又次之西廊前为吏舍装界作次之厨次之厠又次之省东为实録院其外为仪门中门三间厅三间左为承受位右为检讨位【厅前有井亭柳六株有角门通秘书省】後主廊一间廊後屋三间两傍为检讨位後堂五间两傍为修撰位【堂後有竹二十余竿】厅东为吏舍及主管诸司位又东有土库三间【新省既成以旧省为怀远驿驿废为台谏宅旧实録院初为敕令所今为太常寺】
绍兴十三年十二月诏两浙转运司建秘书省十四年六月二十二日迁新省【从秘书丞严抑之请重建既成得旨以是日迁】省在清河坊糯米仓巷西怀庆坊北通浙坊东地东西三十八步南北二百步【是年四月二十九日本省劄子新省围墙外见今各有空地窃虑官私乱有侵占欲各量留空地五步充廵道以御火灾从之】大门三间七架【门南向两傍筑短墙设梐枑门台左右列緑叉子门外有冬青四株柳六株】门东廊六间五架【监门直舍守门执事官房装界作在焉】门西廊十间五架【点检案知杂案经籍案祝版案太史案宿直房在焉】右文殿门三间七架【有金书右文殿门牌门外有柳十四株冬青五株门左右两池四傍皆植芙蓉】东西偏门各一间夹屋各四间皆五架【省官於东西偏门外上下马东夹屋二间为过廊二间为仓史土地堂西夹屋二间为过廊二间为工匠房东西偏门外设潜火大桶二十小桶三十八栲栳杓百柄铁搭鈎二麻索二藏於潜火司】右文殿五间【太上御书金字右文之殿牌前设朱漆隔黄罗帘中设御座御案脚踏黄罗帕褥御屏画出水龙後山墙周以壁风朱漆?绕以栏楯殿两傍设牌曰殿阁御座不许呵唱殿前踏道砖路两傍栢十株旧有左右列朱漆大水桶十】殿後秘阁五间高四丈【太上御书金字秘阁牌中设御座御案脚踏黄罗帕褥御屏画出水龙阁上木雕朱漆殿一座安奉圣政会要日历御制札等阁上下周回设朱漆隔子黄罗帘并风?绕以栏楯两傍设牌曰殿阁御座不许呵唱】阁前有拜阁台接右文殿【台左右有踏道砖路通东西廊皆有栏楯台东西各有冬青四株秘书监陈騤植栢八株旧有左右列水缸八】阁後道山堂五间九架【堂牌将作监米友仁书堂两傍壁画以红药蜀葵中设抹緑厨藏秘阁四库书目前有緑漆隔三十扇冬设夏除照壁山水绢图一又软背山水图一有会集则设之紫罗缘细竹帘六钟架一并钟一口黑光偏凳大小六方棹二十金漆椅十二板屏十六绢画屏衣一鲛绡缬额一鹤膝棹十六壶瓶一箭十二大青绫打扇二小绫草虫扇十五夏设黑光穿藤道椅一十四副】堂前瓦凉棚五间【西有日幄一冬设春收棚前有芍药栏二秘书少监汤思退植木樨八株栢二株旧有梅七株金林檎六株柳六株海棠六株红蕉二株内红梅一株着作佐郎李远植余皆秘书监陈騤植又有芙蓉蜀葵数丛】堂後轩一间【前黑漆隔六扇东西北三面皆黑漆槛有窗十八扇冬设夏除槛外青绢缘竹帘九夏设金漆椅棹脚踏各十四黑漆嵌面屛风十四冬设漆火柜一屛风嵌画古贤鉄火盆一紫绫褥三蒲座三紫绢墪十六紫绢缘帘一旧黑长偏凳黑长棹各二】石渠在秘阁後道山堂前长五丈广一丈五尺跨渠石桥一【内植荷莲桥乾道九年秘书少监陈騤立】堂东二间九架监居之【中设偏凳一黑漆棹子一椅子二黑漆嵌面屛风二床一帐一荐四蓆一绯绢床裙一八摺屛风一黑油火炉一油帘一面桶幷架子各一青绢缘竹帘一监少位窗外皆有竹二十余竿秘书监李焘植金林檎二株秘书监陈騤植位前设紫绢缘竹帘并吏板】堂西二间九架少监居之【铺设什物如监位】东廊凡四十二间【按下文所列止三十五间疑有脱漏】皆七架大监位之东一间为光馆库【库门设光馆例牌两傍设小牌曰应本库钱物不许与公库兑移支使】库北壁设牌十【曰谢时服曰宣麻曰拜表曰朝献陪位曰上夀习仪曰圣节满散斋筵曰天申圣节开启曰天申圣节满散曰会庆圣节开启曰会庆圣节满散至期各於前一日挂於道山堂之前】南一间为诸路解发次二间秘书丞居之【内一间设金漆偏凳二棹一椅二床一黑漆嵌面屏风一蓆一荐四床裙一油帘一黑油火炉一东有瓦凉棚三间棚前植竹位前设帘并季点牌吏板】又次三间馆职分居之【中虚一间傍分两位铺设什物如秘丞位东有瓦凉棚三间位前设校讐式牌】次一间御书石刻【门设朱漆栏黄绢额内藏太上御书石刻右文之殿文赋千文养生论登楼赋高唐赋神女赋舞赋琴赋古意史节】次三间为古器库【内设緑厨三木架六以藏古器库後有土库一间】库前夹廊一间【通秘阁】次三间馆职分居之【中虚一间傍分两位铺设什物如秘丞位东有瓦凉棚三间位前设校雠式牌】次三间为拜阁待班之所【内设金漆椅棹四外设青布缘荻帘後有便道通史院内藏绍兴十六年十七年二十九年三十年暴书会乾道九年丞相齐国公羣玉题召石刻在焉】次一间为图画库【图画藏秘阁】次三间为秘阁书库【内设緑厨八藏秘阁书】库前有夹廊一间【通右文殿】次五间为子库【内设緑厨七藏书】次五间为经库【内设緑厨七藏书】次一间为潜火司【防火器皆列於偏门外】次一间国史院夹门【自夹门西折南接东偏门】西廊凡四十三间皆七架少监位之西六间为公厨次二间为公使库【公使钱出纳具於赤历银器什物帐幕之属其数载於砧基簿应本库官不许擅便关出如违准盗论】库北壁设牌十【曰迎驾起居曰人使表见曰人使大宴监赴曰唱名侍立曰闻喜宴曰会要所过局曰着庭过局曰国忌行香曰国史院过局曰省宿至期亦於先一日挂於道山堂之前】南一间为补写库次三间秘书郎分居之【中虚一间傍分两位铺设什物如秘丞位有瓦凉棚三间棚前有方池一栀子三秘书郎沈洵植竹一丛秘书郎王公衮植】次三间馆职分居之【中虚一间傍分两位铺设什物如秘丞位有瓦凉棚三间竹一丛位前设校雠式牌】次一间御书石刻【门设朱漆栏黄绢额内藏太上御书秘阁今上御书春赋圣政序用人论是石刻】次一间为瑞物库库前夹廊一间【通秘阁】次二间为秘阁书库【内设緑厨八藏秘阁书】次三间馆职分居之【中虚一间傍分两位铺设什物如秘丞位有瓦凉棚三间】次三间为拜阁待班之所【内设金漆椅棹四外设青布缘荻帘内藏进日历题名绍兴十四年十五年二十六年二十七年二十八年暴书会石刻在焉】次三间为印板书库【内设緑厨七藏诸州印板书】次一间为提举厅夹门门东有夹廊一间【通右文殿】次五间为集库【内设緑厨七藏书】次五间为史库【内设緑厨七藏书】又二间为碑石库【自碑石库东折南接西偏门】编修会要所在少监位之西北一间为擡盘司【内藏匕筯椀楪之属】次二间为守阙楷书案次二间为供检案次一间为杂务使臣案次二间为楷书案又北二间为印书作【太平广记乐府版共五千片新刻馆阁録版一百五十四片中兴书目版一千五百八十片藏焉】又东北五间七架为捜访库【旧提举所书库库门前设进徽宗实録观书燕集题名幷着作之庭石刻在焉】国史日历所在道山堂之东北一间为澡圊过道【内设澡室并手巾水盆後为圊仪鸾司掌洒扫厠板不得濊汚净纸不得狼籍水盆不得停滓手巾不得积垢平地不得湿烂】次一间为仪鸾司【贮陈设椅棹之属】次一间为翰林司【内藏汤瓶茶盏托之属】次四间为修书案中有仪门又北二间为国史库【内藏日历时政记起居注等文字库两傍设小牌曰非本所官吏如辄入准漏泄法】次三间着作郎分居之【中虚一间傍分两位铺设什物如秘丞位位前设修书式牌一紫绢缘帘一】次着作之庭三间七架【中设翡翠木锦屛风青鲛绡缬缘帘一金漆书厨一藏着庭书目画绢山水屛风一金漆椅十画屛风十周回壁挂诸司题名紫绢缘帘五庭前瓦凉棚三间凉棚前木樨三株旧有桃三株梅一株蜡梅二樷内梅一株着作佐郎梁克家植余皆着作郎杨恂植盆池六秘书监陈騤设】西三间着作佐郎分居之【中虚一间傍分两位铺设什物如着作郎位】庭後一间为汗青轩【牌校书郎石起宗书中设椅八屛风八紫绢缘帘二周回设窗隔轩两傍有栏楯栏上设木仙女二鹤二圆规牌一校雠官许职事暇时入会茶史官许非时带文字入编撰长贰遇佳节依故事置公酒三行聚会】蓬峦在汗青轩後【牌着作郎木待问书有过廊四间中设金漆画屛黑光漆凳四两傍设金漆窗隔前施紫绢缘帘三】北有酴醿架又北有羣玉亭三间【牌中书舍人范成大书初名芸香亭淳熙四年二月易今名中设金漆椅十四偏凳一黑漆偏凳二竹花瓶二香罏一金漆火罏一凉床四紫绢缘竹帘一周以窗槛後有芍药一坛着作郎木待问植列山石五秘书监陈騤立蓬峦自羣玉亭芸香亭外其余亭桥山涧之属皆淳熙四年秘书监陈騤所立】亭东有鹤砌【自亭前檐开迳穿竹并池至蔷薇架下设石棊盘一瓦墩四竹林有木鹤四牌木待问书又有支径通涤砚涧】亭西有芸香亭一间【牌大理寺丞虞似良书内设黑漆偏凳一金漆几六紫绢缘帘一自亭前开迳穿竹通羣玉亭此亭旧名羣玉乾道九年建淳熙四年二月以亭小不称其名遂与芸香亭两易亭在修竹间于避暑为宜有支迳通羣玉亭後】东径至羣玉亭西径至松坡【皆夹以竹落】穿鞠迳【牌木待问书有菊两坛环以竹篱中为路】径前临池跨池有桥亭【榜曰迎曦木待问书池及桥周回有栏楯中设金漆画屛两傍有槛并金漆窗隔】度桥有席珍亭三间【设椅棹十四副屛风十四筇杖三周以窗槛後有木樨三株幷竹】亭东北有橘洲【洲上植橘十二株周引水环之绕以竹篱】又东北有东冈【环山植杉五十本上列怪石山茶为磴道升降】冈北有药洞【两傍设槛有木虎一】入有采良门【两傍有槛植花门内有木樨二株木猿猴一】门内有茹芝馆【中设画屛花藤墩十四紫绢缘帘五药篮四青定花瓶二香炉一檐前有木飞鹤一周回设窗隔馆外环以短墙采良茹芝皆木待问书】洞北有过廊【两傍有槛】又北有涤砚涧【牌木待问书涧傍菖蒲丛蓼】跨涧有木桥又北缭羣玉亭後又西北有泉曰濯缨【淳熙四年治园凿池得泉跨泉有桥上有竹亭泉东有竹屋一间周回设斑竹帘中设黑漆棹一竹花瓶一香炉一石墩十二屋北有井灌水于屋脊廵檐而下如雨溜焉牌木待问书】泉西有亭三间曰锦隐【中设画屛两傍有槛有支径通菊坡缭含章亭之右】西径有射圃【两傍有栏楯】入有延门【门傍设牌题曰矍相凡射仪司执弓矢出延射者】入门有亭曰绎志【中设画屛射器牌二黑漆交椅十四弓二矢二十四亭南北有栏楯植冬青十株遇射设获旌二旌有牌曰射获者执旌大夫士建物则旌以物节鼓一有牌曰射与鼔相应大夫士以下五节射帖二饮位牌一设古铜尊勺爵盘各一竹篚一紫绢缘蓆一自亭至射垜凡四十二步垜侧柳树悬飞木鹤一射圃延门绎志皆木待问手书】又西有亭一间曰方壶【牌范端臣书中设金漆画屛两傍有槛度桥过含章亭】北有松坡【环坡植松十二本曲折有趣遇坡有支径通芸香亭】又西临池跨池有木桥一【池及桥周回有栏楯】度桥有亭三间曰含章【牌范端臣书中设椅棹十四副屛风十四竹杖三周回以窗槛四傍有竹後有木樨三株】亭西北有兰畦【绕以竹篱】又北有阪【环山植杉五十本上列怪石山茶山後即濯缨泉自席珍亭木樨至山茶皆秘书监陈騤植】园内有竹二亩杂树一百五十六【内柳二十梅二十二杏五桃二十六林檎二海棠十一栀子十芭蕉二锦带二紫薇二八仙一香球一迎春一散水二十李五芙蓉二十四石榴二并有蜀葵萱草百余本内紫蔽着作郎杨恂植梅四株栀子十株少监陈騤植余皆旧有】
国史院在省门内之东大门西向一间七架正厅南向三间七架厅後过廊二间堂三间七架【为提举官过局之所】堂东四间七架修国史同修国史分居之【中虚二间傍分二位】堂西四间七架三间修国史同修国史分居之一间为供检库厅东西四间皆七架编修官分居之厅堂前後皆有瓦凉棚三间【棚前植冬青九水缸七环之】东廊十四间皆七架一间为点检房次三间为修书房次一间为仓史堂次二间为杂务房次二间为装界作次一间为翰林司次一间为什物库次二间为厨次一间为厠廊外有土库三间西廊九间皆七架一间为守门亲事官房次三间为编修官位次一间为什物库次一间为土地堂次一间为夹门通秘书省次二间为旧书库南廊十一间皆七架三间为提举诸司位次二间为承受诸司位次一间为主管诸司位次三间为诸司什物库次二间为抄写文字之所【有井一】

[book_title]卷三
钦定四库全书
南宋馆阁録卷三　　　　　宋　陈騤　撰
储藏
秘书省初复士庶始有以家藏国史实録宝训会要等书来献者国有大礼大事于兹有考焉【见程俱麟台故事後序按中兴会要绍兴元年三月十八日进士何克忠上太祖皇帝实録国朝宝训名臣列传六月十六日故金吾上将军张楙妻王氏以家藏六朝实録会要国史志等书来上诏付秘书省】绍兴元年四月十四日诏秘阁书除供禁中外并不许本省官及诸处关借虽奉特旨亦不许关借二年四月诏分经史子集四库仍分官日校【权秘书少监王昂言本省承节次降下御府书籍四百九十二种今又有曾旼家藏书二千六百七十八卷未经校正欲依故例分库拨充秘阁专人各行主管置进账簿库牌经日校二十一板于卷尾亲书臣某校讫字置课程每月结押旬申本省照会遇入伏传宣住校内有损坏脱落大段错谬不堪批凿者许将别本参考重行补写所有进账簿纸并装背物料等及校书朱红雌黄纸札故从本省遇合用报户部下左藏库支供诏可】十三年七月九日诏求遗书【诏曰国家用武开基右文致治自削平于僭伪悉收籍其图书列圣相承明诏屡下广行访募法汉氏之前规精校遗亡按开元之旧目大辟献书之路明张立赏之科简编用出于四方卷帙遂充于三馆藏书之盛视古为多艰难以来散失无在朕虽处干戈之际不忘典籍之求虽下令于再三十不得其四五今幸臻于休息宜益广于捜寻夫监司縂一路之权郡守寄千里之重各谕所部悉上送官苟多献于　　当优加于褒赏】十四年五月七日秘书郎张阐言本省年例入夏暴晒书籍自五月一日为始至七月一日止从之【见中兴会要】五月二十八日诏秘书省复置补写所【馆阁録熙寜七年置补写所抄写求访到书籍书写讫送三馆秘阁至是秘书郎张阐以馆阁成请复置书写校勘黄本书籍也】十六年诏书籍尚未备可立赏格行下【按此条原本误列在前十四年之上今移正】二十七年十一月二十九日诏秘书省书籍除本省官关请就省校勘外依旧制并不许诸处借出长贰常切觉察【已上见中兴会要】乾道二年十月摹勒御制御书光尧夀圣太上皇帝圣政序上石【是年闰九月二十九日进高宗皇帝圣政十月三日孝宗皇帝亲制序文仍书赐提举编类圣政事蒋芾芾请以宸翰勒之秘府制曰可芾等恭跋於後】
校雠式【绍兴六年六月史馆修撰范冲秘书少监吴表臣参定】诸字有误者以雌黄涂讫别书或多字以雌黄圈之少者于字侧添入或字侧不容注者即用朱圈仍於本行上下空纸上标写倒置於两字间书一字诸点语断处以侧为正其有人名地名物名等合细分者即於中间细点诸点发字本处注释有音者即以朱抹出仍点发其无音而别经传子史音同有可参照者亦行点发或字有分明如传记之传【柱恋切】为邮传之传【林恋切】又为传习之传【重缘切】断絶之断【徒玩切】为断絶之断【都管切】又为决断之断【都玩切】轻重之重【直陇切】为再重之重【储用切】又为重叠之重【传容切】春夏之夏【亥驾切】为华夏之夏【亥雅切】远近之近【巨谨切】为附近之近【巨靳切】之类虽本处无音亦便行点发点有差误却行改正即以雌黄盖朱点应黄点处并不为点点校讫每册末各书臣某校正所校书每校一部了毕即旋申尚书省
秘阁诸库书目【在道山堂如遇省官亲开检閲即时书名封锁着庭亦如之】秘阁御札六百七轴三十五册五道太上皇帝圣政六十一册日历一千二册【并藏阁上】经史子集四类一万三千五百六卷三千九百五十八册【分四库在东西廊旧制秘阁书用蘖黄纸栏界书写用黄绫一様装背碧绫面签黄绢垂签编排成帙及用黄罗夹复檀香字号牌子入柜安顿黄纸幷装禠物料等并杂买务收买】御前书经史子集四类二千五百二卷六百十四册【附秘阁东西库】四库书经史子集二万三千五百八十三卷六千五百十二册续捜访库经史子集二万三千一百四十五卷七千四百五十六册诸州印板书六千九十八卷一千七百二十一册
御容四百六十七轴
图画　御画十四轴一册人物百七十三轴一册鬼神二百一轴畜兽百十八轴山水窠石百四十四轴花竹翎毛二百五十轴屋木十一轴
名贤墨蹟一百二十六轴一册
古器四百十八砚七十五琴七
碑刻　太上皇帝御书右文之殿【一座】秘阁【一座　按前省舍门秘阁石刻载在西廊而此复列于东厢前後互异疑有错误】琴赋【六段】文赋【九段】千文【三段】神女赋【四段】舞赋【三段】古意【三段】史节【二段】养生论【二段】登楼赋【二段】高唐赋【三段已上在秘阁东厢】史集帖【八段】乐毅论【一段】五色章【一段】跋四生图【一段】锦里诗【一段】今上皇帝御书光尧夀圣太上皇帝圣政序【一座】用人论【一座】春赋【一座已上皆在秘阁西厢】宰辅三馆题名【一座】馆阁续题名【二座】道山【唐李阳氷篆山南东道着作佐郎黄钧掇二字刻之已上在道山堂】石渠【吴说隶书二字在石渠之南】着作之庭【礼部侍郎胡铨隶书大理寺丞虞似良刻】淳熙四年进实録题名【校书郎胡晋臣书已上在捜访库】羣玉题名一【中书舍人范成大隶在东廊拜阁待班所】进日历题名一【校书郎石起宗书】米芾帖【十八段在碑石库】暴书会题名【绍兴十六年七月十七年七月二十九年七月三十年八月已上在东廊拜阁待班所绍兴十四年八月十五年七月二十六年九月二十七年八月二十八年八月已上皆在西廊拜阁待班所】

[book_title]卷四
钦定四库全书
南宋馆阁録卷四　　　　　宋　陈騤　撰
修纂上
绍兴六年正月史馆上重修神宗皇帝实録二百卷【先是建炎初降诏重修绍兴五年九月十五日监修国史赵鼎进呈重修实録五十卷其日进呈上起诣殿东壁焚香再拜受书内侍设案捧书至御前监修官搢笏展册修撰官范冲进读上起立观书礼毕复御座赐监修以下银合茶药又宣鼎及冲坐赐茶十八日有旨史馆官人特转一官内选人改合入官余人等第推恩支赐有差以後未修之书得旨接续修纂至是书成进呈并如上仪见中兴会要并日历】四月史馆上皇帝元帅府事实十卷【先是汪伯彦上建炎中兴日历乞付史馆纂述至是书成】八年九月史馆上重修哲宗皇帝实录一百五十卷【先是诏史馆看详重修是年六月九日监修国史赵鼎以先次重修到哲宗皇帝元丰八年至元佑八年实录上之奉旨令将以後实录接续纂修至是书成其仪制推恩如进神宗实录之制】
二十四年十月三十日实録院上徽宗皇帝御集一百卷【初实録院检讨官朱翌请捜访徽宗皇帝圣制命史官编类仿五阁之制藏之无穷诏名阁曰敷文至是书成其日迎奉前期仪鸾司同临安府于秘书省道山堂当中南向设权安奉御集幄次又设骑导骑从等官幕次于秘书省之内外进呈前一日俟朝殿退实録院提举官并礼仪使实録院官属诣本院幕次俟僧道仪卫仪仗等排立定引提举官并礼仪使宿卫官属诣幄前阶下立班定次引提举官升诣香案前搢笏上香再上香三上香讫执笏降复位立赞躬拜提举官拜在位官皆再拜讫退归幕次宿卫僧道仪卫仪仗教坊钧容直等昼夜更互作法事作乐排立迎奉进呈日其日五更迎奉前僧道仪卫仪仗诸色祗应人排立定次御史台合门太常寺分引提举官礼仪使宰执使相侍从台谏知阁礼官南班宗室立班定次礼直官引提举官升诣御集香案前搢笏上香再上香三上香讫执笏降复位立礼直官赞躬拜提举官拜在位官皆再拜讫次礼直官提举官升诣御集幄前东向立次引在位官退俟实録院率辇官捧檠御集腰舆进行骑官分左右骑导僧道作法事教坊钧容直作乐迎奉仪卫仪仗迎引从行次次引提举官礼仪使乘马从都大主管官提举诸司官并诸承受及照管一行事务官并诸司官往来照管以俟迎奉御集入和宁门至皇城北宫门导官下马执笏步从御集至垂拱殿门外幄次权安奉讫步导步从官权退归幕次乐止仪卫仪仗乐人等并於幄前排
立以俟进呈御集并如合门已定仪注　　　　实録院提举官礼仪使骑从都大主管官提举诸司官往来照管至实録院骑导骑从官下马执笏步导步从诣权安奉处侧立俟实録院率辇官捧擎御集入幄礼直官引提举官升诣御集幄前东向立俟权安奉讫御史台合门太常寺分引宰执使相侍从台谏知合礼官南班宗室北向立班定礼直官引提举官礼仪使降阶至位立定礼直官引提举官升诣香案前搢笏上香再上香三上香讫执笏降复位立礼直官赞躬拜提举官拜在位官皆再拜讫班退仪卫仪仗乐人等以次退修书官并吏转一官减三年磨勘内选人与改合入官更减三年磨勘经修不经进官各转一官并减一年磨勘余人等第推恩支赐有差】
二十六年十月十八日实録院上皇太后回銮事实十卷【先是十二年太母回诏编修事实书成於慈寜殿安奉至是进呈其仪注如进徽宗御集之制】二十八年三月七日国史日历所上神宗皇帝宝训一百卷【初绍兴十三年诏编修神宗宝训置国史院于秘书省书未成而罢局至二十六年着作佐郎周麟之复请就日历所接续修纂神宗宝训至是书成先日监修国史官礼仪使都大提举官诸司官承受官以下并国史日历所官赴秘书省诣道山堂权安奉神宗皇帝宝训幄前北向立班定次礼直官引监修国史官并礼仪使诣幄前北向立班定礼直官揖躬拜监修国史官礼仪使拜在位官皆再拜讫次引监修国史官诣香案前搢笏上香再上香三上香执笏降堦复位立礼直官揖躬拜监修国史官礼仪使拜在位官皆再拜讫次引监修国史官礼仪使诣幄前分东西相向立国史日历所官权退俟国史日历所率辇官捧擎神宗皇帝宝训幄前分东西相向立俟权安奉讫次引监修国史官礼仪使国史日历所官权归幕次俟僧道仪卫仪仗辇官乐人等排立定玉牒所排办香火毕备次御史台合门太常寺分引玉牒所官并国史日历所官诣玉牒殿下北向立班定次礼直官引提举官礼仪使诣殿下北向立班定礼直官揖躬拜提举官礼仪使拜在位官皆再拜讫次引提举官诣神宗皇帝宝训幄香案前搢笏上香再上香三上香执笏降堦复位立礼直官揖躬拜提举官礼仪使拜在位官皆再拜讫班退归幕次宿卫仪卫仪仗辇官僧道乐人等作法事作乐昼夜更互排立进呈其日五更僧道仪卫仪仗辇官乐人等排立定玉牒所排办香火毕备次御史台合门太常寺分引提举官礼仪使宰执使相侍从台谏两省官知合礼官玉牒所官国史日历所官南班宗室诣玉牒殿下北向立班定礼直官揖躬拜提举官礼仪使拜在位官皆再拜讫次引提举官诣祖宗仙源积庆图幄香案前搢笏上香再上香三上香执笏次诣神宗皇帝宝训幄香案前搢笏上香再上香三上香执笏降堦复位立礼直官揖躬拜提举官礼仪使拜在位官皆再拜讫次礼直官引提举官礼仪使诣幄前分东西相向立次引宰执使相侍从台谏两省官知合礼官国史日历所官南班宗室诣权安奉神宗皇帝宝训幄前分班立定次天章阁国史日历所率辇官捧擎神宗皇帝宝训腰舆进行步导官步导教坊钧容直作乐前引次引监修国史官礼仪使步从俟神宗皇帝宝训腰舆将至阁下知合礼官导引神宗皇帝宝训升步导官退归幕次礼直官引监修国史官礼仪使诣阁下香案之东西向少立次引监修国史官礼仪使权退归幕次以俟安奉立班本阁捧迁神宗皇帝宝训升阁权安奉侧座如安奉日值雨其文武百官于廊上立班仪卫仪仗乐人辇官更互作乐排立俟安奉时将至本阁于阁下排办香火毕御史台阁门太常寺分引文武百官诣本阁诣阁下香案前之东西向立俟尅择官报时及俟本阁安奉神宗皇帝宝训讫次引监修国史官礼仪使降阶复位立礼直官揖躬拜监修国史官礼仪使拜在位官皆再拜讫次引监修国史官诣香案前搢笏上香再上香三上香执笏降堦复位立礼直官揖躬拜拜讫班退仪卫仪仗乐人作乐讫皆退推恩如进仙源类谱之制已上见中兴会要其仪制太常寺具到】十一月实録院上徽宗皇帝实録一百五十卷【先是绍兴七年诏史馆编修徽宗皇帝实録十一年七月本院以从上年月先次修成六十卷以後未修年月接续修纂至是书成其日不视事俟有司排当备垂拱殿排立乐卫诸班直侍从等排立如仪仪鸾司设香案等并褥位于殿上东壁知合门官前导簿书官二员自殿门接引腰舆至殿东阶下稍南禁卫西立定实録院点检文字以下并履笏随腰舆入殿腰舆西行立俟合门报引骑导官并实録院修撰官同修撰官以下次报引礼仪使提领官入殿并履笏于殿下分东西相向立定合门附内侍进牌皇帝服履袍出宫殿下鸣鞭禁卫诸从并内侍省执?朶使臣实録院点检文字已下并擎腰舆辇官并迎驾自赞常起居内擎腰舆辇官不拜止应喏皇帝坐内侍省押班御带以下一班履笏常起居各归东朶殿侍立次知合门官以下并枢密院都承旨修注枢密院诸房直房副承旨提点同点承受诸司祗应武功大夫以下并履笏一班合班宣名常起居枢密院都承旨修注官升东殿侍立余各归侍立祗应位知合门官升殿读奏讫次管军一班履笏宣名常起居并赴东朶殿侍立次行门常起居次舍人分引礼仪使提领官执政官修撰同修撰官以下并骑导官一班履笏宣名常起居讫礼仪使提领官执政官修撰官并升殿侍立俟入内官进御官於御前过西壁向东立提举诸司官至匣前搢笏唘封开鎻讫出笏归侍立承受官搢笏于匣内取实録讫转授提领官讫出笏提领官搢笏接册置御桌子上出笏皇帝起于御座前立提举诸司官过西壁与承受官并搢笏揭册讫出笏修撰官搢笏取篦子指读逐板揭册并如上仪俟进读毕修撰官执篦子立提领官搢笏收册复授承受官讫出笏如再有进读册并如上仪俟进读讫皇帝复座修撰官置箆子于御桌子上出笏却过东壁提领官归位立俟入内官撤御桌子礼仪使提领官以下并降东堦下殿东壁面西立承受官捧实録册复入匣提举诸司官鎻匣讫入内官捧匣下殿置于腰舆上仪鸾司彻香案舍人引礼仪使提领官当殿立定引直身各出班告谢讫归位立揖躬身赞拜两拜讫赞各祗候直身立御药下殿宣谕讫揖躬身赞拜两拜讫赞各祗候直身立舍人引归殿下面西立次引修撰官以下一班告谢两拜如传旨谢恩舍人承旨修撰官以下一班各谢恩两拜谢讫归位立传旨宣坐赐茶合赴坐官赐茶如仪赐茶毕次舍人报合门无公事皇帝起还宫殿下鸣鞭知合门官前导簿书官前引腰舆出殿退修书官吏各转一官减三年磨勘经修不经进行在供职官黄中一员转一官减三年磨勘余人等第推恩内经修不经进在外供职官令吏部开具申尚书省】
二十九年十二月实録院上永佑陵迎奉録十卷【前二日奏告景灵宫神御前并于侍从内差官一员其日迎奉永佑陵迎奉録腰舆于国史院安设俟援卫并辇官排立定本院排办香火毕质明御史台合门太常寺分引国史院官并常服黑带诣香案前立定次礼直官引监修国史官并提举承受官诣香案前立班定礼直官揖躬拜监修国史官诣香案前搢笏三上香执笏退复位立礼直官揖躬拜讫监修国史官并提举承受官升诣永佑陵迎奉録前分东西相向立次本院官侧身在东西向立本院率辇官捧擎永佑陵迎奉録腰舆进行亲事官援卫次引监修国史官提举承受官并本院官後从至秘书省门外乘马从入和宁门至合下马处执笏步从经由北宫门其应合赴立班官并入和宁门经由北宫门至天章阁俟将至天章阁御史台合门太常寺分引文武百官文臣用厘务通直郎以上及行在见任寺监主簿承务郎以上职事官趂赴内武臣保义郎以上并常服黑带迎永佑陵迎奉録两拜讫权退如值雨地面沾湿迎拜官更不迎拜後从官至天章阁本院官捧迁永佑陵迎奉録升阁诣敷文阁权安奉侧座援卫辇官更互排立後从官权退幕次俟时立班行安奉礼後从官并诸色祗应人等如值雨许施雨具其後从官至合下马处免步从安奉其日安奉时前用文武百官并服常服吉带俟天章阁于阁下排办香火毕提举承受官往来照管次御史台阁门太常寺分引文武百官同诣徽宗神御殿下北向立班定次礼直官引监修国史官诣阁下香案之东西向立定克择官报时及俟本阁安奉永佑陵迎奉録讫次引监修国史官降阶立定礼直官揖躬拜监修国史官拜在位官皆再拜讫次引监修国史官诣香案前搢笏三上香执笏降阶复位立礼直官揖躬拜监修国史官拜在位官皆再拜讫班退援卫辇官以次退先是监修国史汤思退奏本院经进回銮事实推恩已极隆厚今来所进书乞不推恩修书人吏等乞支犒设一次有旨依见中兴会要并国史院圣旨簿】
乾道二年闰九月二十九日国史院上三朝帝纪三十卷【绍兴二十八年置院修三朝正史三十一年提举修三朝国史陈康伯奏今来编修三朝正史纪成乞选日进呈从之至是与太上皇帝圣政同进呈皇帝先诣三朝帝纪前上香再拜次诣太上皇帝圣政前上香再拜复归御座承受官取帝纪授提举官置御桌上皇帝起御座前立修帝纪官进读讫皇帝复座起进读圣政如初礼其他导引排班告谢赐茶之类并如进徽宗皇帝实録仪制见国史院圣旨簿】同日国史日历所上太上皇帝圣政六十卷【绍兴三十二年九月十一日敕令所改为编类圣政所隆兴元年七月并归日历所至是书成与帝纪同进呈十月三日恭进前期仪鸾司设圣政幄次于德夀宫殿门内之西东向又设大次于德夀宫殿门外之东南向小次于殿门内东廊西向又设权安奉圣政幄次于德夀官门外随地之宜又设御案于殿上之西北及设圣政匣桌子于殿上西壁又设文武官幕次于宫门之内外迎奉其日五更宰执亲王使相侍从台谏两省官知合礼官圣政所官南班宗室都大主管官承受诸司官并诣秘书省内外幕次内应奉官有职事相妨者免赴俟仪卫仪仗辇官乐人等排立定俟圣政所排办香火毕备御史台合门太常寺分引宰执亲王使相侍从台谏两省官知合礼官圣政所官南班宗室诣道山堂权安奉圣政幄前北向立定次礼直官引礼仪使提举官诣幄前北向立定礼直官引礼仪使提举官拜在位官皆再拜讫礼直官引礼仪使诣香案前搢笏上香再上香三上香执笏退复位礼直官揖躬拜礼仪使提举官拜在位官皆再拜讫礼仪使提举官诣幄前分东西相向立次引宰执亲王使相侍从台谏两省官知合礼官圣政所官南班宗室以次出秘书省门外分左右乘马以俟骑导次圣政所率辇官捧擎光尧夀圣太上皇帝圣政腰舆进行乐人作乐　　　疑乐人仪卫仪仗等就幄前排立骑导骑从等官并权退归幕次德夀宫门开引骑导官诣圣政幄前分左右步导圣政所率辇官捧擎圣政腰舆进行礼仪使提举官後从乐人仪卫仪仗前引都大主管官承受诸司官从入至德夀宫殿西廊上幄次安奉讫导从等官权退归幕次仪卫仪仗乐人并於宫门随地排立俟进讫并退其日皇帝出祥曦殿即御座後臣僚禁卫等起居如常仪皇帝降座乘辇转至德夀宫报引合赴立班官并圣政所官宫门外迎驾起居如值雨或地面沾湿并免起居讫前导官太常卿合门官太常博士礼直官先入诣大次前分左右立定次圣政所点检文字以下率辇官捧擎圣政腰舆知合门官前导簿书官二员前引至殿西阶下置定次内侍官捧圣政匣升殿西阶诣殿上设于西壁桌子上合门簿书官并圣政所官及辇官捧腰舆先退其圣政所点检文字西阶下立都大主管官承受官于殿上照管讫随地立定次德夀宫提点官于殿上圣政匣之侧立俟皇帝诣德夀宫大次降辇入次御史台合门太常寺分引合赴立班官入诣殿下相向立前导官导皇帝入小次及帘俟光尧夀圣太上皇帝出宫即御座禁卫起居前导应奉等官并圣政所检点文字以下四拜起居讫小次帘卷前导官导皇帝升殿东阶诣殿上折槛前褥位北向立太常卿奏请拜皇帝再拜躬身奏圣躬万福讫又奏请拜皇帝再拜讫前导官导皇帝诣光尧夀圣太上皇帝御座之东西向褥位立前导官于殿上随地之宜立引殿下立班官横行北向立定揖班首以下躬典仪曰拜赞者承传曰拜在位官皆再拜讫直身搢笏躬身三舞蹈跪左膝三叩头出笏就一拜又再拜讫且躬身班首不进位奏圣躬万福讫典仪曰拜赞者承传曰拜在位官皆再拜讫礼直官引礼仪使提举官升殿西阶诣御座之西稍东南向立次礼直官引进读官升殿西阶于殿上圣政匣之侧随地立定次内侍举御案诣光尧夀圣太上皇帝御座前设定诸司官唘封鎻匣盖承受官取册转授都大主管官再以授提举官提举官出位搢笏受圣政册捧诣皇帝褥位之前北向躬进讫提举官执笏少退位皇帝受圣政册前导官导皇帝诣光尧夀圣太上皇帝御案前北向躬设于案上讫前导官导皇帝诣御案之东西向立次礼直官引进读官诣御案之西侧身北向搢笏唘圣政册已读讫合册执笏降西堦归本班立前导官导皇帝诣御案前北向躬彻圣政册退诣匣前以圣政册授都大主管官讫提举官礼仪使并降西阶位次都大主管官以圣政册授承受官置于匣封锁讫　　　疑折槛前褥位北向立太常卿奏请拜皇帝再拜讫前导官导皇帝诣褥位西向立殿下揖班首以下躬典仪曰拜赞者承传曰拜在位官皆再拜讫直身搢笏躬身三舞蹈跪左膝三叩头出笏就一拜又再拜讫直身立光尧夀圣太上皇帝降座皇帝後从入宫其殿下官以次退立俟从驾还内如来仪都大主管官承受官以圣政册授德夀宫提举官提点官进入修书官吏各转一官减一年磨勘内选人改合入官更减一年磨勘经修不经进行在供职官转一官余人等第推恩支赐有差三朝帝纪推恩亦如之见国史日历所圣旨簿】
三年五月国史院上哲宗皇帝宝训六十卷【三月二十八日同修国史洪迈等奏昨奉旨修纂哲宗宝训今已成书乞与玉牒所同日进呈有旨依推恩如进钦宗实録之制其仪注如进神宗宝训之制】
四年四月实录院上钦宗皇帝实录四十卷【先是三年十一月起居舍人兼国史院编修官洪迈奏钦宗实録昨降指挥候修成日历发赴本院修纂今已修成日历合发赴本院修纂有旨依十二月十二日有旨钦宗日历可免进呈发赴国史院依例修纂实録至是书成修书官吏各转一官减一年磨勘经修不经进行在供职官各转一官在外官减二年磨勘余人等第推恩支赐有差见国史院圣旨簿】
六年五月秘书省上续国朝会要三百卷【先是绍兴三十年二月臣僚言请起自元丰元年以後接续编次三十一年正月有旨令秘书省编修至是成书仪注如进徽宗实録修书官吏各转一官减磨勘一年余人等第转官减磨勘支赐有差见秘书省圣旨簿】
九年九月六日秘书省上国朝中兴会要二百卷【先是乾道六年闰五月尚书省劄子勘会国朝会要已修至靖康朝得旨令自建炎元年修至乾道五年是年十月秘书少监陈騤言编类建炎以後会要已编修至绍兴三十二年六月十一日成书欲乞先以进呈从之仪注并如进徽宗实録修书官吏各转一官选人改合入官经修不经进行在供职官减三年磨勘在外官减二年磨勘余人等第推恩支赐有差见会要所圣旨簿】
淳熙三年三月三日国史日历所上太上皇帝日历一千卷【先是隆兴元年四月空日诏修日历以修日历所为名至是淳熙三年二月秘书监李焘等奏本所昨准圣旨修日历逐旋进呈今来编次成一千卷乞行择日进呈从之其日进呈六日恭进仪注并如进圣政之制经修经进官吏各转一官更减二年磨勘经修不经进行在供职官转一官在外官减三年磨勘其内侍等转官减磨勘支赐有差见国史日历所圣旨簿】
四年三月二十九日实録院上重修徽宗皇帝实録二百卷考异二十五卷目録二十五卷【先是乾道五年十二月秘书少监李焘请将徽宗皇帝实録重加刋修有旨从之六年四月就国史院置实録院重修至是书成进呈仪制如绍兴二十八年进呈之制修书官吏各转一官减一年磨勘内选人改合入官更减一年磨勘经修不经进行在供职官转一官在外官减二年磨勘余人等第转官减磨勘支赐有差见国史院圣旨簿】
修纂下
凡修书初修提举官开局进书前一日观书次日进书实録奉安于天章阁敷文阁日历圣政会要则奉安于秘阁
凡修日历照用文字三省宣谕圣语【初名时政记乾道七年改为宣谕圣语】宰执编次进入或一两月或半年降付日历所中书门下省时政记枢密院时政记宣谕圣语亦如之起居注门下中书後省按月送所【旧制进入降下自隆兴元年五月起居舍人胡铨申请自後不进入】合门排日随所修年月关取诸司关报则凡被受指挥皆抄録送所类押着庭长贰风云气候太史局实封具报至月终又总而申焉
修日历式【旧式少监程俱定绍兴三十二年四月少监陈之渊着作佐郎张震复上建炎以後日历格至乾道间着作佐郎郑伯熊以新旧格参立】排甲子　节假　祭祀　忌日御殿【後殿云御後殿前殿云常朝不坐云不视朝】宰执进呈【无即云三省枢密院奏事】臣僚面对进对奏事【进对则有召见引见本职奏事则有左右史直前三衙倚杖子面对奏事只云面对】朝见辞【任满囘或差出囘或赴行在皆云朝见进对已有差遣云朝辞进对】引见公事【系堆垜子转员军头司】车驾出入　外国进奉　诏书　赦书群臣上表有所请唯録首表及第一批答臣僚章疏
并书　妃主相将初拜及迁改録制书　两府出入升降黜録麻词　两制有功过陞降録制词【虽监当亦书】文武官有功赏及时改官官虽卑因事赏罚者书　转官【文臣宣义郎以上武臣修武郎以上】差遣【文臣在京职事官在外监司参谋参议官知通以上武臣总管路分州钤辖一路都监将副诸军陞改虽官小任京局并带合职亦书】诏书奨谕　诸司奏请改更条法关治体者书　臣僚薨卒行状事迹【文臣卿监武臣刺史以上】没王事不以官品高下悉书　致仕【文臣朝奉郎武臣大夫以上】封赠　録子孙　赐章服　宗室赐名　讲书祥异　年终户口　大辟
修史例　文臣职事官除馆职郎官监察御史开封府推判官以上书　贴职直龙图阁以上书　常调除官并书　曾任馆职应书而谪授或牵复小郡书　武臣横行正任刺史知合带御器械都副承旨以上书　文臣职事官及武臣职任应书而转资责降无事因或因赦叙复之类不书　内职妃以上书　内侍都知押班书　知州监司有常权发遣或权或新并去权发遣及权字　御笔书手诏

[book_title]卷五
钦定四库全书
南宋馆阁录卷五　　　　　宋　陈騤　撰
撰述
绍兴元年四月十四日诏乐章赞颂敇葬軷祭文夏国人使到驿宴设教坊白语删润文字及答高丽书文并依旧制长贰分诸官撰六月十三日诏应祠祭天地社稷祝文令秘书省依旧分撰书写请降先是罢秘书省令礼部郎官并太常博士分撰至是复之
乐章　绍兴十八年十一月一日臣僚言欲乞遇上辛日祀感生帝并依本朝旧制大祀乐章报秘书省修撰有旨从之降神大安之乐四曲【正字葛立方撰】盥洗升殿保安之曲奠玉币光安之曲僖祖位奠币皇安之曲【正字孙仲鳌撰】奉俎咸安之曲感生帝酌献崇安之曲僖祖位酌献肃安之曲文舞退武舞进正安之曲【太常寺主簿兼权秘书省校勘书籍官林大鼐撰】亚终献彻豆送神望燎四曲【诸王宫大小学教授兼权秘书省校勘书籍官叶綝撰】二十二年二月十八日臣僚言祚德庙乞依中祀乐章乞从秘书省修撰有旨从之成信侯忠智侯义成侯迎神升殿【降殿同】奠币三曲【校书郎董德元撰】酌献三曲【校书郎王佐撰】亚终献送神二曲【正字周麟之撰　按原本以亚终献送神二曲列於酌献之前而迎神升殿奠币三曲反列於後似觉倒置今据宋史乐志改正】二十七年四月臣僚言绍兴之初日不暇给祭祀有未复者十三祭欲望依旧作大祀合用乐章依例报秘书省修撰有旨从之秋分夕月十曲【着作佐郎杨邦弼撰】季秋祀内火大辰十二曲【着作佐郎陈俊卿撰】孟冬祭神州地祗十六曲【校书郎季南寿撰】立冬祀黑帝十二曲【校书郎陈祖言撰】腊月一日祀东蜡十四曲【校书郎胡沂撰】祀西蜡十四曲【校书郎叶谦亨撰】立春祀青帝十二曲【校书郎张孝祥撰】春分朝日十曲【正字汪澈撰】仲春祀出火大辰十二曲【正字林之奇撰】立夏祀赤帝十二曲【正字陈山撰】祀荧惑十二曲【正字魏志撰】土王祀黄帝十二曲【正字刘望之撰】五月太常寺言十三祭尚阙白帝乐章十二曲省官再分撰降神高安之曲圜锺宫三奏【秘书丞杨邦弼撰】黄锺角一奏【秘书郎唐文若撰】太簇徵一奏【着作佐郎黄中撰】沽洗羽一奏【着作佐郎王刚中撰】升殿【按原本误作初献今据宋史乐志改正】正安之曲【校书郎季南寿撰】诣白帝位奠玉币嘉安之曲【校书郎陈祖言撰】诣帝少昊氏位奠币嘉安之曲【校书郎陈俊卿撰】奉俎丰安之曲【校书郎胡沂撰】诣白帝位酌献佑安之曲【校书郎叶谦亨撰】诣帝少昊氏位酌献佑安之曲【校书郎张孝祥撰】亚献终献文安之曲【正字汪澈撰】送神高安之曲【正字林之奇撰】乾道四年十月十一日礼部员外郎李焘奏乞举行岳镇海渎先农先蚕风师雨师雷神并复旧典乐章报秘书省修撰有旨从之立春祀东方岳镇海渎九曲【着作佐郎刘季裴撰】风师六曲【校书郎刘焞撰】孟春祀先农七曲【秘书郎李木撰】季春祀先蚕六曲【着作佐郎李远撰】立夏祀南方岳镇海渎九曲【校书郎詹亢宗撰】雨师雷神七曲【校书郎员兴宗撰】季夏祀中岳中镇七曲【秘书丞唐孚撰】立秋祀西方岳镇海渎九曲【正字陈騤撰】立冬祀北方岳镇海渎九曲【正字杨兴宗撰】腊前一日祭南蜡七曲【正字萧国梁撰】北蜡七曲【着作佐郎施元之撰】
祝辞　太庙朔祭僖祖至哲宗【校书郎王洋撰】徽宗钦宗懿节皇后【词同上】安穆皇后【秘书丞唐閲撰】安恭皇后【词同上】四孟荐享僖祖至哲宗【校书郎林叔豹撰】徽宗钦宗【词同上】懿节皇后【春正字方翥撰夏秋正字程千里撰冬校书郎蒋芾撰】安穆皇后【春正字张宋卿撰夏正字王东里撰秋正字梁克家撰冬秘书丞唐阅撰】安恭皇后【词同上】立春祀青帝帝太昊氏配【着作郎虞澐撰】东方岳镇海渎【正字宋之才撰】立春後丑日祀风师【正字宋之才撰】正月上辛祈谷祀昊天上帝太宗皇帝配奏告【正字王洋撰】感生帝僖祖配奏告【正字李谊撰】亥日享帝神农后稷氏配【正字孙道夫撰】仲春上丁释奠至圣文宣王兖国公邹国公配【正字凌景夏撰】上戊释奠昭烈武成王汉少傅留侯配【正字黄衡撰】太社后土勾龙氏配太稷后稷氏配【正字徐林撰】春分朝日【着作郎虞澐撰】高禖青帝帝伏牺氏帝高辛氏简狄氏姜嫄氏【御制】季春己日享先蚕出火祀大辰商邱宣明王配【正字宋之才撰】大火商邱宣明王配【着作郎虞澐撰】东太一宫【正字孙仲鳌撰】仲春祭九宫贵神【秘书郎周执羔撰】择日祭强济公英略公【正字孔端朝撰】启佑公【正字何若撰】立夏祀南太乙宫【正字孙仲鳌撰】赤帝帝神农氏配【着作郎虞澐撰】南方岳镇海渎【秘书丞陆时雍撰】荧惑商邱宣明王配【秘书丞王迎撰】孟夏雩祀昊天上帝太宗皇帝配奏告【校书郎王洋撰】立夏後申日祀雨师雷神【秘书丞陆时雍撰】夏至日祀皇地祗太祖皇帝配奏告【校书郎林叔豹撰】季夏土王祀黄帝帝有熊氏配【着作郎虞澐撰】中岳中镇【正字凌景夏撰】立秋祀西太乙宫【正字孙仲鳌撰】白帝帝少昊氏配【着作佐郎洪兴祖撰】西方岳镇海渎【秘书丞王迎撰】仲秋上丁释奠至圣文宣王兖国公邹国公配【正字孙道夫撰】上戊释奠昭烈武成王汉少傅留侯配【正字范如圭撰】秋分夕月【着作佐郎洪兴祖撰】寿星【正字徐度撰】太社后土勾龙氏配【校书郎刘一止撰】太稷后稷氏配【正字王洋撰】内火祀大辰商邱宣明王配【正字王洋撰】仲秋祀九宫贵神【与春祀同】择日祭强济公英略公【正字洪兴祖撰】启佑公【正字张阐撰】季秋祀上帝太宗皇帝配奏告【校书郎舒清国撰】大火商邱宣明王配【正字洪兴祖撰】立冬祀北太乙宫【正字孙仲鳌撰】黑帝帝高阳氏配【着作佐郎洪兴祖撰】北方岳镇海渎【正字徐度撰】立冬後祭神州地祗太宗皇帝配奏告【正字林叔豹撰】冬至祀昊天上帝太祖皇帝庙前二日奏告【秘书丞刘大中撰】昊天上帝太祖皇帝配【正字林叔豹撰】季冬腊前一日蜡祭太社【秘书丞刘大中撰】后土勾龙氏配【正字王洋撰】太稷后稷氏配【正字林叔豹撰】蜡祭百神东蜡大明正位帝神农氏配后稷氏配岁星以下从祀诸神【校书郎葛立方撰】西蜡夜明正位帝神农氏配后稷氏配太白以下从祀诸神【校书郎孙仲鳌撰】南蜡帝神农氏正位后稷氏配荧惑镇星以下从祀诸神【太常丞兼校勘书籍官林大鼐撰】北蜡帝神农氏正位后稷氏配辰星以下从祀诸神【诸王宫教授兼校勘书籍官叶綝撰】外路祭历代帝王衢州周太祖皇帝世宗皇帝【正字喻樗撰】宣懿皇后【正字王苹撰】衡州帝神农氏祝融氏配道州帝有虞氏虞相庭坚配【秘书郎李百药撰】越州夏王大禹夏相伯益配【校书郎王洋撰】南方岳镇海渎【秘书丞陆时雍撰】立春祀东海【旧词同】腊日享太庙别庙僖祖至哲宗【正字徐林撰】徽宗钦宗【词同上】懿节皇后【校书郎龚茂良撰】安穆皇后【正字张宋卿撰】七祀祭享【正字汪澈撰】太庙祫享僖祖至哲宗【正字张宋卿撰】徽宗钦宗【词同上】懿节皇后【正字莫冲撰】安穆皇后【着作佐郎龚茂良撰】七祀【校书郎季南寿撰】大礼前一日享别庙乾道元年正月上辛郊祀大礼前一日享别庙安穆皇后【校书郎莫冲撰】
軷祭文　绍兴七年八月嗣濮王仲湜【撰官阙】九年十二月嗣濮王仲儡【正字樊光远撰】十二年二月赠贤妃张氏【校书郎王璧撰】十二月赠太师刘光世【校书郎赵卫撰】秦鲁国大长公主【正字洪遵撰】十三年十二月修容魏氏【正字陈诚之撰】十四年六月赠少保荣王吴近【正字沈介撰】鲁国夫人张氏【正字何逢原撰】十六年二月赠少师钱愐【正字汤思退撰】十八年六月贤妃潘氏【正字葛立方撰】二十年九月杨国夫人赵氏【秘书丞丁娄明撰】二十一年九月太师通义郡王韩世忠【校书郎王佐撰】二十二年二月秦国夫人魏氏【校书郎董德元撰】八月杨国夫人赵氏【正字周麟之撰】九月贤妃慕容氏【校书郎王佐撰】二十三年闰二月赠太师平乐郡王韦渊【校书郎董德元撰】二十四年八月太师清河郡王张俊【校勘书籍官刘珙撰】二十五年十一月太师申王秦桧【正字张震撰】二十六年闰十月二十八日赠开府仪同三司韦谦【正字张孝祥撰】二十七年四月特进万俟卨【校书郎叶谦亨撰】太保信安郡王孟忠厚【校书郎胡沂撰】三十二年十二月崇国慈良保佑贤寿夫人周氏【正字戴逹先撰】乾道元年三月太师鲁国公陈康伯【正字郑升之撰】二年八月太傅新兴郡王吴盖【着作佐郎黄钧撰】九月和国淑懿靖顺夫人郭氏【秘书郎沈洵撰】十一月太师蕲春郡王杨存中【正字李远撰】四年七月信国夫人慕容氏【正字刘焞撰】六年五月崇国夫人王氏【校书郎杨兴宗撰】七年三月太傅大宁郡王吴益【校书郎萧国梁撰】九年三月荣国公梴【秘书丞薛元鼎撰】六月仪国柔惠嘉淑靖懿夫人朱氏【秘书丞杨恂撰】
进诗　绍兴十三年二月恭阅御书左氏春秋史记列传【少监秦熺着作郎王杨英周执羔秘书郎张汉彦校书郎严抑张阐赵卫钱周材范雩正字洪遵吴芾各一首】六月恭阅御书周易【少监姜师仲秘书丞严抑秘书郎张阐着作佐郎钱周材赵卫各一首校书郎陈诚之二首正字洪遵吴芾洪适潘良能沈介各一首】十四年正月恭阅御书尚书【秘书丞严抑三首秘书郎张阐着作佐郎钱周材赵卫校书郎陈诚之正字吴芾沈介各一首】七月车驾临幸秘书省【提举秘书省秦熺中书舍人兼实録院修撰段拂各三首少监游操吏部员外郎兼权国史院检讨官严抑各一首秘书郎张阐二首着作佐郎钱周材赵卫各一首校书郎陈诚之二首正字沈介一首】十月恭阅御书毛诗【提举秘书省秦熺一首少监游操吏部员外郎兼权国史院检讨官严抑各二首着作佐郎钱周材一首赵卫二首校书郎陈诚之一首正字沈介二首】十六年四月恭阅御书春秋左氏传【提举秘书省秦熺着作佐郎王墨卿各二首魏元若校书郎沈介正字汤思退刘章张本各一首】十九年十一月恭和御制郊祀喜晴诗【提举秘书省秦熺少监汤思退太常丞兼权秘书省校勘书籍官林大鼐枢密院编修官兼权实録院检讨官周紫芝着作佐郎刘章林机太常寺主簿兼权秘书省校勘书籍官叶綝校书郎葛立方孙仲鳌各一首】恭进郊祀大礼庆成诗【提举秘书省秦熺三首少监汤思退太常丞兼权秘书省校勘书籍官林大鼐各一首枢密院编修官兼权实録院检讨官周紫芝五首着作佐郎刘章林机太常寺主簿兼权秘书省校勘书籍官叶綝校书郎葛立方孙仲鳌各一首】二十年五月进奉安中兴圣统庆成诗【提举秘书省秦熺少监汤思退枢密院编修官兼权实録院检讨官周紫芝各二首着作佐郎林机一首校书郎孙仲鳌太常博士兼权秘书省校勘书籍官丁娄明各二首太学録兼权秘书省校勘书籍官周麟之三首】二十二年十一月恭进郊祀大礼庆成诗【提举秘书省秦熺枢密院编修官兼权实録院检讨官杨迥着作佐郎丁娄明各一首校书郎董德元二首王佐正字周麟之各一首】二十四年九月恭进徽宗皇帝御集礼成诗【提举秘书省秦熺实録院修撰秦埙着作佐郎丁娄明各二首诸王宫大小学教授兼权秘书省校勘书籍官刘珙四首国子监书库官兼权实録院检讨官郑时中二首】二十八年十一月恭进郊祀大礼庆成诗【秘书丞虞允文吏部员外郎兼国史院编修官叶谦亨胡沂着作郎杨邦弼陈俊卿校书郎汪澈洪迈王淮任质言正字林之奇魏志刘望之王端朝各一首】淳熙二年五月恭和御制赐詹騤以下诗【秘书监莫冲少监程大昌秘书丞钱俣秘书郎王公衮何万着作佐郎杨恂郑侨校书郎蒋继周史弥大林枅正字李垕石起宗何淡各一首】
删润文字　绍兴二十七年八月十五日昭庆军承宣使致仕王继先上校定大观证类本草有旨令秘书省官修润讫付国子监刋行至十一月进呈一至三卷【秘书郎王佐】四至六卷【着作佐郎杨邦弼】七至九卷【着作佐郎陈俊卿】十至十二卷【校书郎季南寿】十三至十五卷【校书郎陈祖言】十六至十九卷【校书郎胡沂】二十至二十二卷【校书郎叶谦亨】二十三至二十五卷【校书郎张孝祥】二十六至二十九卷【正字汪澈】三十至三十二卷并释音【正字林之奇】

[book_title]卷六
钦定四库全书
南宋馆阁录卷六　　　　　宋　陈騤　撰
故实
绍兴临幸　绍兴十四年七月九日秘书少监游操等上表请车驾幸秘书省诏学士院给降敇书所请宜允二十七日车驾幸秘书省其日本省官吏并实录院官吏迎圣驾起居讫皇帝至道山堂御幄降辇後进食毕催班右文殿下先知合门官以下并内侍知省御带修注祗应官等面北立定报引宰臣使相枢密侍从正任以上殿下相向立定并报引提举秘书省官以下相向立定皇帝坐先知合门官以下并内侍知省御带等宣名奏万福讫各归侍立祗应位知合门官殿上当头奏宣到太师魏国公秦桧以下次舍人分引太师以下宣名奏万福讫知合门宣升殿再揖太师以下升省官以下宣名奏万福讫且立定候御药降阶以手诏授提举秘书省官诏曰盖闻周建外史掌三皇五帝之书汉选诸儒定九流七略之奏文德之盛後世推焉仰惟祖宗肇开册府凡累朝名世之士由是以兴而一代致治之原盖出於此朕嘉与学士大夫共宏斯道廼一新史观亲御榜题肆从望幸之诚以示右文之意呜呼士习於空言而不为有用之学久矣尔其勉修术业益励猷为一德一心以共赴亨嘉之会用丕承我祖宗之大训顾不善欤提举秘书省官跪受讫提举秘书省官以下两拜讫退皇帝起诣秘阁宣羣臣观累朝御书御制书画古器等秘书少监以下官阁下侍立俟观书讫先退赴右文殿立班定皇帝复位坐右文殿上御药传旨宣坐赐茶如仪分引太师以下并外赴坐官面殿揖躬两拜讫分陞席後立定次分引秘书少监以下揖躬拜讫分陞两廊席後立俟赐茶讫降阶退班各两拜退殿上御药传旨推恩改赐章服报引当殿谢恩两拜讫退殿门外服所赐皇帝起归幄更衣臣僚系鞋从驾还内如来仪是日诏秘书省实录院官各转一官秘书少监仍赐绯章服并御书扇监修国史提举实录院太师尚书左仆射秦桧依昨监学成书体例推恩令学士院检举降制又诏秘书省实录院人吏及诸厅供检文字天文官三省枢密院供检至诸色祗应如有官人与减一年磨勘内未有名目人依国子监例赐钱六百贯文皆以幸省恩也【见中兴会要】
拜阁　绍兴十四年五月七日秘书郎张阐言自来每遇朝廷除授杂学士贴职官并馆职官并合赴省参阁【见秘书省圣旨簿】
正旦冬至拜先圣团拜　是日设先圣顔子像於道山堂中间省官序班堂上北向再拜长贰三上香在位者复再拜礼毕团拜於堂上同年者各讲私礼
诏馆职言事　隆兴二年七月三十日有旨政事不修灾异数见江浙水涝有害秋成朕自八月一日避殿减膳思所以应天之实可会侍从台谏卿监郎官馆职疏陈阙失及当今急务毋有所隐【见日历】
看详讨论文字　隆兴元年九月十八日臣僚言乞法李唐之制委宰相兼领三司使职事有旨令秘书省讨论典故十二月二十八日有旨国朝厢禁军制及神宗添置将兵分营诸路州军人数劄付秘书省讨论乾道二年四月二日臣僚言应贤良方正能直言极谏之科乞令权於经史诸子正文出题其僻书注疏不得以为问目淳熙元年二月二十五日知襄阳府赵善俊奏有无出身人衔位不带左右字有旨三省参照依祖宗旧制施行劄付国史院讨论七月十七日臣僚言按劾臣僚过犯事干刑名大则勘鞫小则具析参以诏条斟酌轻重行遣有旨令国史院讨论典故二十三日有旨旧制宣徽使枢密院讨论典故条具取旨劄付国史院讨论十月二十一日有旨魏王恺改判明州令国史院讨论典故二年闰九月十八日秘书省正字李垕奏毕举景德六科有旨令秘书省同国子监太学官集议讨论十月十二日有旨杭州童子王克勤令後省试令史院检点能文童子典故三年七月二十一日中书门下省奏太史乃古羲和之职历代沿革名秩不同国朝或以他官兼判又有同判之名以朝官充掌所以重史官之任今止置局令及五官正视古为轻有旨令秘书省讨论九月二十五日太府少卿韩元龙奏童子一科乞诏有司立为中制下秘书省讨论典故十月二十日有旨皇后三代可依典故与封赠劄付国史院讨论四年四月十二日判明州魏王奏带行江陵尹下国史院太常寺斟酌事宜点照指定以凭遵守有旨令国史院太常寺讨论十三日魏王奏江陵尹所有印记未审合与不合铸造有旨令礼部国史院讨论
贤良进士御试於殿门外祗候唱名日侍立　馆阁录旧制以每遇进士策贤良馆阁官并赴殿门祗候给大官食法酒十瓶唱名日登殿侍立熙宁後只令殿门祗候元丰中判馆阁官申请虽得入殿然只得立殿下绍兴五年八月九日着作佐郎李公懋等言进士唱名自政和以来合门寖废旧制令秘书省官立殿下非故事欲乞复祖宗之典有旨除省试官外许依旧制殿上侍立乾道四年试贤良唱名亦如进士唱名之制
御试应奉书籍　熙宁七年三月馆阁言如遇殿试即馆阁供书入殿从之绍兴二年权秘书少监王昂言御试举人其合用入殿供应书籍自来本省都监司排办本司行下国子监关借若不系监书依条不行取索【见馆阁录并秘书省圣旨簿】
节赐　日历所会要所国史院岁旦冬节清明端午七夕重九各赐大龙茶一斤州酒四瓶
赐新茶　每岁五月宣赐大小凤茶大龙茶各一斤节物　本省元宵每位莲花灯五盏球灯三盏重午洪州扇二草虫扇二岁除桃符门神各二副
赴宴　馆阁录淳化元年二月诏自今游宴宣召直馆其集贤校理并令预会初李宗谔为集贤校理校理之职自兴国後罕有任者会赏花後苑有司第令直馆赴会宗谔不得预翌日献诗陈情遂许陪宴祖宗时每时序游幸皆赐宴饮或雨雪休应亦就崇文赐宴中兴後惟天申节宴闻喜宴正字以上皆赴
大宴学士院具食　麟台故事大宴未赴坐间学士院尝为馆阁官具食盖祖宗时内外制官无不自三馆馆中之人往往前日僚友之旧道义之交不专以势利高下为心故每於是日小集从容谈笑也近时具食虽如故乃设於学士院门幕次内盖未尝见玉堂主人也今天申节宴在贡院学士院设食犹如故
儤会　每省官初除例作儤会
过局　监修国史提举实录提举编修国朝会要每月过局省阅所修书诸司送本所官酒各二瓶凡有初除官遇过局日本所带送六瓶余官四瓶
燕集　乾道九年五月羣玉亭成丞相齐国公虞允文燕馆阁之士於新亭淳熙四年三月提举实录院参知政事李彦颖监修国史龚茂良以进实录前一日观书於道山堂会前修史官并馆职置酒於着作之庭暴书会　绍兴十三年七月诏秘书省依麟台故事每岁暴书会令临安府排办侍从台谏正言以上及前馆职贴职皆赴每岁降钱三百贯付临安府排办从知府王?之请也二十九年闰六月诏岁赐钱一千贯付本省自行排办三省堂厨送钱二百贯并品味生料前期临安府差客将承受应办长贰具劄请预坐官是日秘阁下设方桌列御书图画东壁第一行古器第二第三行图画第四行名贤墨蹟西壁亦如之东南壁设祖宗御书西南壁亦如之御屏後设古器琴砚道山堂并後轩着庭皆设图画开经史子集库续捜访库分吏人守视早食五品午会茶菓晩食七品分送书籍太平广记春秋左氏传各一部秘阁石渠碑二本不至者亦送两浙转运司计置碑石刋预会者名衔三十年玉堂宸翰石刻成翰林学士周麟之请即暴书会宣示仍分赐预会官诏从之【见中兴会要并秘书省圣旨簿】
饯会　麟台故事三馆秘书陞迁外补者衆必醵会置酒集於僧舍以饯之其外补者或赋诗以赠其行祖宗盛时三馆之士出局必相过从或集於名区僧舍饮酒赋诗
不隶台察　绍兴元年四月本省记旧制不隶台察从之
季点　绍兴元年四月十四日诏秘书省所辖太史局等长贰丞郎轮季诣点内有系在禁中置局者前期报皇城司【已上见秘书省圣旨簿】
门禁　日历所会要所国史院准敇辄入流三千里凡所见闻因而漏泄并当军令凡投下文字及纳贴子整会事节人并於所门外计会把门人转入系整会文字如呼叫听入国史院申明辄入本院及漏泄虽有断罪未有告赏之法有旨立赏钱三百贯
火禁　绍兴十四年秘书郎张阐言本省自来火禁并依皇城法遇有合用火烛去处守门亲事官一名专掌押火洒熄除官员直舍并厨司翰林司监门职级房存留火烛遇官员上马主管火烛亲事官监视洒熄其余去处并不得存留有旨依
轮宿　绍兴元年十一月诏秘书省依旧制日轮官一员止宿遇请假验实即轮以次官止宿长贰五日一次点宿【已上见秘书省圣旨簿】
齿序　唐张说为集贤院大学士尝宴集贤院故事官重者先饮说曰吾闻儒以道相高不以官阀为先後大帝时修史十九人长孙无忌以元舅每宴不肯先举爵长安中诏修珠英当时学士亦不以品秩为限於是引觞同饮时服其有体至今馆职序坐犹以年齿为差亦燕公流风所及与【见麟台故事】
光馆钱　乾道五年秘书少监周必大仿翰林旧规光院钱参立监修提举初至一百二十千迁转一百千提举秘书省初至一百千迁转七十千初入馆十千他官再兼史职同侍从修史初至二十千迁职转官二十千迁二府一百千本省迁职若转官十千选人改官倍之本省迁他职十五千迁侍从倍之本省别加兼职十千迁官别加兼职同史馆迁职若转官十千修史侍从倍之祖父母父母封叙二十千封至夫人者三十千以下三馆通用亲族同官十五千异姓有服亲十千知贡举五十千考试二十分之一奉使视职任轻重而定多寡之数止於一百千锡赉二十分之一止於一百千生子三十千荫补十五千子弟登科二十千一月之内两遇以上者止从一多
钟规　省官入局已集会汤翰林司徐击五声会食擡盘子徐击五声出局亲事徐击五声不得非时叩击库子轮次候出局收管入库次早复设淳熙三年二月秘书少监陈騤立
秘书省读书　淳熙二年十月杭州童子王克勤令後省召试十一月赐童子出身授从事郎袐书省读书本省申奏请给厅从既而吏兵部勘当除本身合得请给外雇募兵士比正字减半【见秘书省圣旨簿】
朱黄墨　秘书省史院每上下半年三馆各分送供讐校
夏腊药　自提举官以下等第分送秘书省日历所国史院皆依例夏大顺五苓香薷三倍驻车桂苓香薷养脾理中消暑水瓢冬苏合鹿茸养脾理中嘉禾匀气润补橘皮煎其品数改丸修合日禀议焉

[book_title]卷七
钦定四库全书
南宗馆阁録卷七　　　　　宋　陈騤　撰
官聨上
监修国史　绍兴以後八人　吕颐浩【字元直济南人毕渐榜进士出身三年四月以左仆射兼】朱胜非【字藏一姑苏人霍端友榜上舍及第三年十二月以右仆射兼　按宋史本传作蔡州人】赵鼎【字元镇解梁人蔡薿榜同进士出身五年二月以左仆射兼七年九月复以左仆射兼】张浚【字德远绵竹人嘉王榜进士出身五年二月以右仆射兼】秦桧【字会之江寜人何?榜进士出身八年十一月以右仆射兼十一年六月以左仆射兼】沈该【字守约吴兴人嘉王榜进士出身二十六年以左仆射兼】汤思退【字进之括苍人博学宏词进士出身二十八年八月以右仆射兼三十年正月以左仆射兼】陈康伯【字长卿谯郡人何涣榜进士出身三十一年四月以左仆射兼　按宋史本传作信州弋阳人宣和三年上舍丙科】　隆兴以後一人　钱端礼【字处和余杭人二年十一月赐同进士出身十二月以参知政事权】　乾道以後五人　叶顒【字子昂莆田人张九成榜同进士出身二年十二月以左仆射兼】陈俊卿【字应求莆田人黄公度榜进士及第治诗赋五年八月以左仆射兼】虞允文【字彬甫仙井人张孝祥榜进士出身治诗赋八年二月以左丞相兼】曾怀【字钦道温陵人八年二月赐同进士出身十二月以参知政事权】郑闻【字仲益开封人赵逵榜进士及第治书九年十月以参知政事权】　淳熙以後四人姚宪【字令则会稽人乾道八年八月赐同进士出身元年五月以参知政事权】叶衡【字梦锡东阳人王佐榜同进士出身元年六月以参知政事权】龚茂良【字实之莆田人黄公度榜进士出身治诗赋元年十一月以参知政事权】李彦颖【字秀叔吴兴人王佐榜进士及第四年六月以参知政事权】提举国史　绍兴以後二人　陈康伯【三十年正月以右仆射提举修三朝国史三十一年三月为左仆射仍兼】朱倬【字汉章长乐人沈晦榜进士出身三十一年四月以右仆射提举三朝国史】　隆兴以後二人　史浩【字直翁四明人刘章榜进士出身治诗赋元年正月以右仆射提举三朝国史】张浚【二年二月以右仆射提举三朝国史】　乾道以後六人　虞允文【元年三月以参知政事权提举三朝国史】魏杞【字南夫夀春人陈诚之榜进士及第二年八月以参知政事权提举三朝国史】蒋芾【字子礼毗陵人赵逵榜进士及第治诗赋四年二月以右仆射提举四朝国史】陈俊卿【四年十月以右仆射提举四朝国史】梁克家【字叔子温陵人进士及第治经义诗赋八年二月以右丞相提举国史院　按宋史本传作泉州晋江人】曾怀【九年十月以右丞相提举国史院】淳熙以後三人　叶衡【元年十一月以右丞相提举国史院】李彦颖【二年闰九月以参知政事权提举国史院】王淮【字季海东阳人刘章榜进士出身治礼记四年六月以参知政事权提举国史院】
提举实録院　绍兴以後三人　秦桧【九年二月以右仆射兼】万俟卨【字元中开封人莫俦榜进士及第二十六年五月以右仆射兼】汤思退【二十七年七月以右仆射兼】　乾道以後四人　魏?【二年十二月以参知政事权是月为右仆射仍兼】蒋芾【四年二月以右仆射兼】梁克家【八年二月以右丞相兼】曾怀【九年十月以右丞相兼】　淳熙以後二人　叶衡【元年十一月以右丞相兼】李彦颖【二年闰九月以参知政事权】
提举编类圣政【绍兴三十二年九月诏敕令所改为编类圣政所以右仆射陈康伯提举参知政事史浩同提举隆兴元年七月并归日历所就监修国吏提举】　隆兴以後三人陈康伯【元年七月以左仆射兼】汤思退【二年正月以左仆射兼】陈康伯【二年闰十一月复以左仆射兼】　乾道以後二人　虞允文【元年三月以参知政事权】蒋芾【二年九月以兼参知政事权】
提举秘书省　绍兴以後二人　秦熺【字伯阳江宁人陈诚之榜进士及第治诗赋十四年七月以礼部侍郎兼二十五年十月以少师致仕】孟忠厚【字仁仲开封人二十七年二月以少师万夀观使兼四月除太保致仕】
监　淳熙以後三人　莫济【字子齐吴兴人刘章榜进士及第治诗赋经义二年三月除九月知寜国府】李焘【字仁甫眉山人黄公度榜进士出身治春秋三年正月除三月为权礼部侍郎】陈騤【三年十一月除五年九月为中书舍人】
少监　建炎以後二人　林迩【二年九月除十月为起居郎】方誾【字彦和新定人霍端友榜二年十月除三年五月除秘阁修撰知台州】　绍兴以後四十人程俱【字致道三衢人元年三月除九月为中书舍人】傅崧卿【字子骏会稽人何?榜进士及】
【第元年十月除二年闰四月为徽猷阁待制都督府参议官　按此下脱权秘书少监王昂一条见前储藏故实二门内】方誾【二年八月再除十月为起居舍人】洪炎【字玉甫豫章人毕渐榜进士出身二年十月除三年正月为中书舍人】孙近【字叔诣毗陵人霍端友榜同进士出身三年二月除五月为起居郎】曾统【字元中建昌人二年十一月以左司员外郎赐进士出身三年五月除八月为起居郎】刘岑【字季高吴兴人沈晦榜进士出身三年八月除四年二月为权刑部侍郎】刘大中【字立道仪真人贾安宅榜上舍出身四年三月除九月为起居舍人】魏矼【字邦达历阳人何涣榜上舍出身四年十二月除五年二月除直龙图阁知泉州】朱震【字子发荆门人何?榜进士出身五年二月除四月为起居郎】任申先【字世初眉山人五年五月以礼部员外郎赐进士出身是月除七月为起居舍人】潘良贵【字子贱东阳人何?榜进士及第五年九月除十一月为起居郎】吴表臣【字正仲永嘉人贾安宅榜上舍出身治周礼六年正月除九月除太常少卿】苏符【字仲虎眉山人五年十月赐同进士出身除司勲员外郎七年四月除八年正月为太常少卿】尹焞【字彦明河南人以和靖处士赐出身八年正月除四月除直徽猷阁主管万夀观】何抡【字抡仲青城人何涣榜上舍及第八年八月自着作郎除是月知卭州】刘一止【字行简吴兴人何涣榜同进士出身八年十月除十一月为起居郎】王次翁【字庆曾济南人霍端友榜进士出身治易八年十二月除九年二月为起居舍人】郑刚中【字亨仲东阳人张九成榜进士及第治诗赋九年二月除十一月除礼部侍郎】张宧【字养正毗陵人贾安宅榜上舍出身十年五月除八月为起居郎】朱翌【字新仲龙舒人嘉王榜同上舍出身治周礼十年八月除十二月为起居舍人】秦梓【字楚材江寜人沈晦榜同进士出身治诗十一年十二月除十二年四月为敷文阁待制提举万夀观兼侍读】秦熺【十二年九月自秘书郎除十三年五月为权礼部侍郎】姜师仲【字补之新定人贾安宅榜同进士出身治诗十三年六月除八月罢】游操【字存诚建安人何涣榜同上舍出身治易十四年五月除十六年正月为权礼部侍郎】张杞【字南卿鄱阳人沈晦榜同进士出身治书十八年十月除十九年四月为太常少卿】汤思退【十九年四月除二十一年四月为起居舍人】林机【字景度长乐人刘章榜进士及第治书二十一年六月以礼部员外郎兼权二十二年六月为起居舍人】丁娄明【字如晦毗陵人黄公度榜同进士出身治书二十四年十一月自着作佐郎除二十五年八月为权工部侍郎】杨椿【字元老眉山人沈晦榜进士出身治书二十六年四月除八月为权兵部侍郎】沈介【字德和吴兴人黄公度榜同进士出身治诗赋二十六年九月以司勲员外郎兼权二十八年八月除二十九年三月为权吏部侍郎】杨偰【字子寛开封府人刘章榜进士出身治诗赋二十七年正月除二月为宗正少卿】刘章【字文儒三衢人进士及第治礼记二十七年二月除九月为起居郎】曾几【字吉甫贑州人政和五年因铨试优等第一人赐上舍出身治书二十七年十月除二十八年七月为权礼部侍郎】黄中【字通老卲武人汪应辰榜进士及第治礼记二十九年四月除闰六月为起居郎】任古【字信孺广济人李易榜同进士出身治书二十九年闰六月除九月除直龙图阁知洪州】汪应辰【字圣锡上饶人进士及第治书三十年正月除三十一年正月为权吏部侍郎】刘珙【字共甫建安人陈诚之榜进士及第治诗赋三十一年正月以吏部员外郎兼权六月为起居舍人】陈之渊【字宗卿毗陵人张九成榜进士出身治春秋兼诗赋三十一年六月以吏部员外郎兼权八月除三十二年九月为起居舍人】陈棠【字德召毗陵人张九成榜进士及第治春秋三十二年九月除十二月致仕】　隆兴以後二人胡铨【字邦衡庐陵人李易榜进士及第治春秋元年正月除四月为起居郎】刘仪凤【字韶】
【美普康人张九成榜同进士出身治书元年四月以礼部员外郎兼权二年四月除乾道元年三月为权兵部侍郎】　乾道以後六人　王淮【元年三月除六月特与外任】陈岩肖【字子象东阳人绍兴八年博学宏词同进士出身元年六月除二年五月为权工部侍郎】汪大猷【字仲嘉四明人刘章榜进士及第治诗赋二年六月除五年四月为刑部侍郎】李焘【五年四月除六年六月除直显谟阁荆湖北路转运副使】周必大【字子充庐陵人赵逵榜进士出身治诗赋六年七月除七年七月为权礼部侍郎】陈騤【字叔进天台人张孝祥榜进士出身治礼记九年正月除十月知贑州】　淳熙以後二人　程大昌【字泰之新安人赵逵榜进士出身治书二年四月除三年二月为权刑部侍郎　按标目称二人则此下显有脱漏查前故实门载三年二月秘书少监陈騤年月与此相合附以备考】
丞　建炎以後二人　王绾【字国器庐江人贾安宅榜进士出身二年六月除八月为考功员外郎】唐棣【字彦思毗陵人何?榜同进士出身二年九月除三年五月知邵武军】绍兴以後二十六人　李元?【字冲之毗陵人莫俦榜同上舍出身元年六月除七月通判湖州】刘大中【元年九月除十二月为吏部员外郎】李蔼【字吉老睢阳人沈晦榜同进士出身二年正月除八月为监察御史】魏矼【二年八月除三年二月为考功员外郎】陈昂【字原阙长乐人何?榜上舍及第三年二月除十月为都官员外郎】环中【字应之淮阳人莫俦榜同上舍出身治周礼三年十二月除五年六月知临江军】陆时雍【字尧夫新定人何涣榜上舍出身治周礼五年七月除七年七月通判湖州】王迎【字　　砀郡人毕渐榜同进士出身治诗赋兼诗七年八月除八年四月知南剑州】谭知柔【字　　丹阳人莫俦榜同进士出身治书八年四月除八月为刑部员外郎】陈渊【字几叟剑浦人八年八月以争臣侄孙赐进士出身除九年五月为监察御史　按宋史本传作字知默】刘才卲【字美中庐陵人贾安宅榜上舍及第治易九年五月除十年二月为驾部员外郎】杨愿【字原仲山阳人张九成榜进士出身治书十年四月除闰六月为监察御史】钱时敏【字端修江寜人莫俦榜同上舍出身治诗十年闰六月除十一年七月为驾部员外郎】孙汝翼【字端朝毗陵人李易榜同进士出身治书十一年七月除十二年正月罢】严抑【字德隅吴兴人李易榜进士及第治书十三年二月除十四年三月为吏部员外郎　按此下二十年九月脱丁娄明一条见撰述门内】郑时中【字德亨三衢人张孝祥榜进士及第治诗赋二十四年十一月除二十五年二月为秘书郎】樊光远【字茂实开封人汪应辰榜进士出身治书二十六年正月除二月为监察御史】张洙【字子源括苍人张九成榜进士出身治诗赋二十六年八月除十二月为吏部员外郎】杨邦弼【字良佐建安人陈诚之榜进士及第治诗赋二十七年三月除七月为着作佐郎】罗孝芬【字　　岳阳人何涣榜上舍及第治书二十七年七月除十二月除直秘阁湖北运判】虞允文【二十八年十月除二十九年八月为吏部员外郎】刘珙【二十九年十二月除三十年四月为吏部员外郎】杜莘老【字起莘眉山人陈诚之榜进士出身治诗赋三十年四月除三十一年三月为监察御史　按宋史本传作以亲老不赴廷对赐同进士出身】刘仪凤【三十一年七月除三十二年五月为礼部员外郎】郑闻【三十二年六月除十一月为吏部员外郎】唐閲【字进道会稽人陈诚之榜进士出身治诗赋三十二年十一月除隆兴二年十月为都官员外郎】　隆兴以後一人　单时【字行可毗陵人沈晦榜同进士出身治诗赋二年十月除乾道元年三月为监察御史】　乾道以後十二人　郑升之【字公明三衢人王十朋榜同进士出身治书二年二月除九月罢】刘贡【字次翁永嘉人陈诚之榜进士出身治诗赋三年三月除九月为监察御史】汪若思【字行父新安人陈诚之榜进士出身治诗赋四年正月除是月丁忧】刘季裴【字少度开封人王佐榜进士出身治诗赋四年六月除十二月为着作佐郎】唐孚【字　　毗陵人陈诚之榜进士及第治易四年十二月除六年六月致仕】李处全【字粹伯彭城人梁克家榜进士出身治春秋诗赋六年七月除九月为殿中侍御史】潘慈明【字伯龙东阳人赵逵榜进士出身治诗赋七年三月除是月主管台州崇道观】尤袤【字延之毗陵人王佐榜进士出身治诗赋七年五月除八年五月为着作郎】崔渊【字子霖仙井人萧国梁榜进士出身治诗赋八年五月除十月知利州】薛元鼎【字叔云莆田人梁克家榜进士出身治诗赋书义八年十月除九年四月为军器少监】杨恂【字信伯上饶人梁克家榜进士及第治诗赋九年四月除七月为着作佐郎】陈居仁【字安行莆田人赵逵榜进士出身治诗赋九年七月除淳熙元年八月知徽州】　淳熙以後五人　汤邦彦【字朝美丹阳人博学宏词傅伯夀榜同进士出身元年九月除十二月为起居舍人】钱俣【字维大姑苏人赵逵榜进士及第治诗赋二年三月除三年六月为着作郎】史弥大【字云叔四明人郑侨榜进士出身治礼记三年六月除四年四月为浙西提举】施师点【字圣与上饶人王十朋榜进士出身治书四年四月除七月为考功员外郎】袁说友【字起岩建安人木待问榜进士出身治易四年七月除五年闰六月添差浙西安抚司参议官】
着作郎　绍兴以後十三人　虞澐【字季泽余杭人何涣榜上舍及第三年正月除五月为礼部员外郎】张九成【字子韶余杭人进士及第治书六年三月除九月除直徽猷阁浙东提刑】何抡【七年三月除八年八月为少监】张嵲【字巨山江陵人何涣榜进士出身治礼记七年七月除八年九月为福建路转运判官　按宋史本传作上舍中第】胡珵【字德辉毗陵人何涣榜同进士出身治易八年九月除九年三月为礼部员外郎】王杨英【字绍祖丹阳人沈晦榜同进士出身治礼记十二年三月除十三年五月为吏部员外郎】周执羔【字表卿上饶人沈晦榜进士及第治周礼十二年三月除十三年二月为吏部员外郎】钱周材【字元英江寜人李易榜进士及第治诗十五年正月除八月为起居舍人】赵卫【字干臣　　人沈晦榜同进士出身治诗十五年正月除八月为起居郎】赵逵【字庄叔资中人进士及第治春秋二十六年八月除是月为起居郎】周麟之【字茂振江寜人刘章榜进士出身治春秋二十六年八月除是月为起居舍人】陈俊卿【二十八年七月除二十九年六月为司勲员外郎　按标目载十三人此下脱杨邦弼一条见着作佐郎衔内】　乾道以後五人赵雄【字温叔资中人木待问榜进士及第治春秋六年闰五月除六月为起居舍人】林光朝
【字谦之莆田人木待问榜进士及第治诗赋七年七月除八年五月为国子司业】尤袤【八年五月除九年十月知台州】萧国梁【字挺之长乐人进士及第治诗赋九年三月除十二月知泉州】木待问【字藴之永嘉人进士及第治易九年十二月除淳熙二年四月丁忧】　淳熙以後八人杨恂【二年八月除三年九月为浙东提举】郑侨【字惠叔莆田人进士及第治诗赋二年八月除三年正月为江西提举】钱俣【三年六月除四年正月为将作少监】傅伯夀【字景仁河阳人木待问榜进士出身治诗赋三年九月除四年六月罢】何万【字一之长乐人木待问榜进士及第治易兼诗赋四年正月除是年六月罢】许苍舒【字子齐京口人木待问榜同进士出身治书四年七月除九月主管台州崇道观】李垕【字仲信眉山人制科出身四年七月除是年九月罢】木待问【四年十一月除六年二月为起居舍人　按续録载五年三月除与此不合】
秘书郎　绍兴以後二十七人　林季仲【字懿成永嘉人何涣榜上舍出身治周礼四年六月除五年闰二月为祠部员外郎】张宧【五年八月除六年四月知漳州】张戒【字定夫绦郡人沈晦榜进士出身治书五年十二月除七年七月提举福建茶盐】萧振【字德起永嘉人嘉王榜上舍及第治诗六年五月除是月为监察御史】高俨【字　　大名人李釡榜同进士出身治书六年六月除七年正月为驾部员外郎】张嵲【七年三月除七月为着作郎按宋史本传作七年迁校书郎】李良臣【字尧俞绵竹人何?榜上舍及第治书七年七月除八年三月为工部员外郎】尹焞【七年闰十月除八年正月为少监】钱秉之【字　　开封人嘉王榜同上舍出身治易八年三月除十一月为户部员外郎】钱观复【字知元姑苏人何?榜上舍及第治易八年三月除六月为户部员外郎】何铸【字伯夀余杭人何?榜上舍出身治书八年六月除九年五月为监察御史】王利用【字宾王潼川人何涣榜上舍及第治易八年十二月除九年二月为监察御史】朱敦儒【字希真河南人汪应辰榜同进士出身治诗九年四月除五月为都官员外郎　按宋史本传作赐进士出身】李百药【字去病怀安人蔡薿榜同进士出身治诗赋九年五月除十年五月为驾部员外郎】郑毂【字致远长乐人嘉王榜上舍出身治诗九年十月除十年闰六月知临江军】吴传【字　　东阳人何涣榜上舍出身治礼记十年五月除十一月为监察御史】周执羔【十年七月除十二年三月为着作郎】李益【字彦中姑苏人嘉王榜上舍出身治书十年十二月除十一年十一月为监察御史】张汉彦【字墨卿临川人何涣榜上舍出身治周礼十一年十二月除十三年二月为户部员外郎】秦熺【十二年七月除九月为少监】范雩【字伯远姑苏人沈晦榜进士及第治易十三年二月除六月致仕】张阐【字大猷永嘉人沈晦榜进士出身治书十三年二月除十四年十月罢】陈诚之【字景明长乐人进士及第治诗赋十五年正月除四月为祠部员外郎】郑时中【二十五年二月除五月通判广德军】唐文若【字立夫眉山人川陕类省试黄贡榜治诗赋二十六年十一月除二十七年六月为起居郎】王佐【字宣子会稽人进士及第治书二十七年七月除二十八年七月为吏部员外郎】史浩【二十九年六月除三十年四月为司封员外郎】　隆兴以後一人　张宋卿【字恭父龙川人王十朋榜进士出身治春秋二年闰十一月除乾道元年六月为广西提举】　乾道以後十人　沈洵【字子直仪真人赵逵榜进士出身治书二年四月除十一月致仕】李木【字子茂吴兴人赵逵榜进士出身治书复治诗赋三年七月除六年六月知江州】张渊【字叔潜长乐人木待问榜治诗赋六年闰五月除十二月罢】陈騤【六年六月除八年五月为将作监】许克昌【字绍祖襄邑人梁克家榜进士及第治诗赋书义六年十二月除七年五月为右正言】萧国梁【七年七月除九年三月为着作郎】赵粹中【字叔逵高密人张孝祥榜进士出身治诗赋九年正月除五月为起居郎】赵师诎【字从道玉牒张孝祥榜进士出身治书九年三月除五月为起居舍人】王卿月【字清叔开封人郑侨榜进士及第治书九年六月除淳熙元年七月为起居舍人】王公衮【字吉老会稽人张孝祥榜进士出身治书九年六月除淳熙二年八月为着作佐郎】　淳熙以後七人　贾伟【字之奇天台人王十朋榜进士出身治诗赋元年八月除十二月罢】吴飞英【字德华括苍人王十朋榜进士及第治诗赋元年十二月除二年二月为将作少监】何万【二年二月除三年正月为着作佐郎】蒋继周【字世修括苍人张孝祥榜进士出身治礼记二年闰九月除四年三月丁忧】吕祖谦【字伯恭开封人木待问榜进士及第治书三年十一月除　按标目载七人此仅列五人显有脱漏查校书郎衔内有黄定一条以四年六月除秘书郎余一人仍无可考】
着作佐郎　建炎以後三人　上官愔【字仲雍仪真人莫俦榜进士出身二年六月除三年五月为吏部员外郎】富直柔【字季申河南人靖康二年赐进士出身二年九月除三年五月为礼部员外郎】程俱【二年十一月除三年五月为吏部员外郎】　绍兴以後三十五人　孔端朝【字国正圣裔宣和四年幸学释褐赐上舍出身二年十二月除三年六月为都官员外郎仍兼权】洪兴祖【字庆善丹阳人嘉王榜上舍出身三年正月除五月为驾部员外郎】郭孝友【字次仲庐陵人何?榜进士及第四年四月以礼部员外郎兼权五年闰二月为广西提刑】熊彦诗【字叔雅鄱阳人沈晦榜进士及第治书五年二月除三月提举浙东茶盐】张九成【五年六月除六年三月为着作郎】李公懋【字子勉南康人李易榜进士出身治周礼五年七月除六年四月为江西提举】王苹【字信伯长乐人四年十二月赐进士出身六年三月除七年正月通判常州】勾龙如渊【字行甫永嘉人嘉王榜上舍出身治书六年四月除七年正月为祠部员外郎　按宋史本传作永康军导江人】高闶【字抑崇四明人太学元丰法上舍治书七年闰十月除八年三月为祠部员外郎】李弥正【字似表长乐人祖秀实榜上舍及第治易七年十一月除八年三月为都官员外郎】胡珵【八年三月除九月为着作郎】朱松【字乔年新安人嘉王榜同上舍出身治周礼八年三月除四月为度支员外郎】凌景夏【字季文余杭人张九成榜进士出身治书八年九月除十年四月为刑部员外郎】张扩【字彦实鄱阳人蔡薿榜进士及第治礼记八年十一月除九年五月为祠部员外郎】王杨英【十年四月除十二年三月为着作郎】邓名世【字元亚临川人四年三月以草泽上殿赐同进士出身十年五月除十一年九月罢】钱周材【十三年二月除卄五年正月为着作郎】赵卫【十三年二月除十五年正月为着作郎】王墨卿【字子墨永嘉人陈诚之榜同进士出身治诗赋十五年四月除十八年七月为起居舍人】魏元若【字　　江寜人陈诚之榜进士出身治诗赋十五年四月除十六年十月致仕】刘章【十八年八月除十九年十二月罢】林机【十八年八月除二十一年二月为礼部员外郎】丁娄明【二十一年五月除二十四年十一月为少监】赵逵【二十五年十二月除二十六年八月为着作郎】周麟之【二十五年十二月除二十六年八月为着作郎】黄中【二十六年八月除二十七年六月为司封员外郎】王刚中【字时亨鄱阳人刘章榜进士及第治诗赋二十六年八月除二十七年六月为起居舍人】陈俊卿【二十七年七月除二十八年七月为着作郎】杨邦弼【二十七年七月除二十八年七月为着作郎】陈之茂【字阜卿毗陵人张九成榜同进士出身治春秋三十年四月除八月除监察御史】王十朋【字龟龄永嘉人进士及第治春秋三十年十二月除三十一年五月知大宗正丞　按宋史本传作除着作郎三十一年迁大宗正丞】张震【字真甫緜竹人赵逵榜进士及第治周礼三十一年十月除三十二年四月为殿中侍御史】程大昌【三十二年七月除九月为驾部员外郎】蒋芾【三十二年九月除十二月为司封员外郎】龚茂良【三十二年十一月除隆兴二年三月为吏部员外郎】　隆兴以後三人　梁克家【二年四月除乾道元年正月为吏部员外郎】刘夙【字宾之莆田人赵逵榜进士及第治诗赋二年四月除九月为荆湖北路安抚司参议官】王东里【字乔卿括苍人王佐榜同进士出身治书二年十月除乾道元年二月知太平州】乾道以後十九人　莫济【元年三月除九月为礼部员外郎】张恪【字季】
【武三衢人王佐榜进士出身治诗元年三月除九月致仕】黄石【字圯老永嘉人黄公度榜同进士出身治诗元年十一月除二年十月为司封员外郎】范成大【字致能姑苏人张孝祥榜同进士出身治诗元年十一月除二年二月为吏部员外郎】黄钧【字仲秉绵竹人张孝祥榜同进士出身治诗二年六月除三年五月为起居舍人】郑伯熊【字景望永嘉人刘章榜进士出身治诗兼经义三年六月除四年六月为吏部员外郎】李远【字器之毗陵人王十朋榜进士出身治诗四年四月除五年十二月为福建安抚司参议官】刘季裴【四年十二月除五年三月为监察御史】施元之【字德初吴兴人张孝祥榜同进士出身治诗五年六月除十月为起居舍人】员兴宗【字显道成都人王十朋榜同进士出身治书五年十一月除六年六月主管台州崇道观】詹亢宗【字　　会稽人王佐榜　　士出身治书五年十二月除六年六月知处州】刘焞【字文潜成都人赵逵榜进士及第治春秋六年六月除七年三月为国子司业　按此下脱林光朝一条见正字衔内】赵汝愚【字子直玉牒萧国梁榜进士及第治诗赋七年七月除八年五月知信州按宋史本传作迁着作郎知信州】王希吕【字仲行符离人郑侨榜同进士出身治诗七年八月除九月为右正言】丁时发【字子章海陵人梁克家榜进士及第治书兼诗赋八年五月除九年四月为将作监】唐仲友【字与政东阳人张孝祥榜进士出身治诗八年五月除八月知信州】木待问【九年二月除十二月为着作郎】杨恂【九年七月除淳熙二年八月为着作郎】郑侨【九年十二月除淳熙二年八月为着作郎】　淳熙以後六人　王公衮【二年八月除十二月知衢州】傅伯夀【二年八月除三年九月为着作郎】盖经【字德常开封人梁克家榜进士及第治诗赋二年十一月除三年正月为司农寺丞兼权户部郎官淮西江东縂领】何万【三年正月除四年正月为着作郎】李垕【三年九月除四年七月为着作郎】郑监【字自明长乐人上舍两优释褐四年正月除五年四月为着作郎】

[book_title]卷八
钦定四库全书
南宋馆阁録卷八　　　　　宋　陈騤　撰
官聨下
校书郎　建炎以後八人　傅宿【靖康元年十月除二年正月为吏部员外郎】上官愔【二年二月除六月为着作佐郎】张扩【二年三月除】富直柔【二年四月除九月为着作佐郎】王觉【字　　鲁郡人毕渐榜进　　身二年九月除】毛敏【字伯頴汉嘉人二年九月除三年五月知仙井监】费肃【字慤恭毗陵人贾安宅榜进士出身二年九月除】吴安国【二年十月除三年五月知处州】　绍兴以後六十五人　刘一止【元年六月除十月为监察御史】林待聘【字少伊永嘉人何?榜上舍及第元年八月除十一月为司封员外郎】王洋【字元渤山阳人沈晦榜进士及第二年正月除五月为吏部员外郎】林叔豹【字德惠永嘉人沈晦榜同进士出身二年正月除六月为监察御史】舒清国【字　　三衢人嘉王榜上舍及第二年七月除十二月为礼部员外郎】许抟【字公执莆田人太学元丰法中等上舍进士出身治书四年三月除五年闰二月为监察御史】张绚【字彦素丹阳人沈晦榜进士出身治诗四年三月除九月为监察御史】李公懋【五年正月除七月为着作佐郎】勾龙如渊【六年三月除四月为着作佐郎】高闶【七年二月除闰十月为着作佐郎】施廷臣【字扬休成都人何涣榜上舍出身治书七年六月除十二月为监察御史】朱松【七年八月除八年三月为着作佐郎】胡珵【七年闰十月除八年三月为着作佐郎】罗孝芬【七年闰十月除十二月提举湖南茶盐】邓名世【七年十一月除十年五月为着作佐郎】许忻【字子礼襄陵人何涣榜上舍出身治诗八年三月除九年七月为吏部员外郎】宋之才【字廷佐永嘉人嘉王榜上舍出身八年三月除四月丁忧十一年八月再除十二年十月为考功员外郎】徐度【字敦立睢阳人特赐进士出身治春秋八年四月除是月除都官员外郎】孙道夫【字太冲眉山人元丰法上舍免省同进士出身治周礼八年五月除六月知怀安军】李经【字叔易邵武人沈晦榜进士出身治周礼八年八月除九年六月致仕】杨椿【八年十月除十年五月为屯田员外郎】邵博【字公济河南人八年十月因上殿赐同进士出身是年十月除九年五月知果州】朱翌【九年十月除十年四月为祠部员外郎】范如圭【字伯达荆门人李易榜进士及第治春秋九年十月除十年九月主管台州崇道观　按宋史本传作建州建阳人】高布【字宣之济隂人沈晦榜进士出身治诗十年十二月除十一年九月为湖南安抚司参议官】卢奎【字强立邵武人莫俦榜进士出身治周礼十一年五月除七月解官追服】程敦厚【字子山眉山人汪应辰榜同进士出身治春秋十一年十一月除十二年八月为礼部员外郎】王璧【字炳文四明人沈晦榜进士出身治书十一年十二月除十二年八月通判福州】陈之渊【十一年十二月除十二年八月通判饶州】严抑【十一年十二月除十三年二月为丞】张阐【十二年三月除十三年二月为秘书郎】何若【字任叟江宁人沈晦榜进士出身治书十二年三月除十月为监察御史】勾龙庭实【字君贶绵竹人莫俦榜上舍出身治周礼十二年三月除十三年十月为户部员外郎】钱周材【十二年三月除十三年二月为着作佐郎】赵卫【十二年三月除十三年二月为着作佐郎】范雩【十二年十一月除十三年二月为秘书郎】陈诚之【十三年六月除十五年正月为秘书郎】沈介【十五年正月除十七年五月为司勲员外郎】刘章【十六年十月除十八年八月为着作佐郎】葛立方【字常之江隂人黄公度榜同进士出身治书十九年六月除二十一年六月为考功员外郎】孙仲鳌【字道山永嘉人汪应辰榜同进士出身治诗赋十九年六月除二十一年六月为司勲员外郎】王佐【二十一年五月除二十三年十一月罢】董德元【字体仁庐陵人王佐榜进士出身治诗赋二十一年八月除二十四年二月为监察御史】赵逵【二十五年二月除十二月为着作佐郎】楼材【字公时毗陵人张九成榜进士及第治书二十六年正月除六月为江南东路安抚司参议官】黄中【二十六年三月除八月为着作佐郎】王刚中【二十六年六月除八月为着作佐郎】季南夀【字元衡括苍人汪应辰榜进士出身治诗赋二十六年八月除二十八年正月为考功员外郎】陈祖言【字文仲毗陵人张九成榜进士及第治诗二十六年九月除二十七年九月为比部员外郎】陈俊卿【二十七年正月除七月为着作佐郎】胡沂【字周伯会稽人汪应辰榜进士及第治诗赋二十七年二月除二十八年七月为吏部员外郎】叶谦亨【字伯益括苍人王佐榜进士及第治诗赋二十七年二月除二十八年七月为吏部员外郎】张孝祥【字安国历阳人进士及第治诗赋二十七年二月除二十八年正月为礼部员外郎】汪澈【字明远鄱阳人黄公度榜进士出身治春秋二十八年正月除二十九年三月为监察御史】洪迈【字景卢鄱阳人汤思退榜博学宏词同进士出身二十八年三月除二十九年八月为吏部员外郎】王淮【二十八年九月除三十年四月为监察御史】任质言【字元礼眉山人汪应辰榜进士出身治诗赋二十八年九月除二十九年闰六月致仕】林之奇【字少颖长乐人赵逵榜进士出身治书二十九年六月除八月知大宗正丞】魏志【字几道姑苏人程一止榜升补太学上舍四年同进士出身治易二十九年六月除三十年四月为祠部员外郎】陈之茂【二十九年闰六月除三十年四月为着作佐郎】王十朋【三十年二月除十二月为着作佐郎　按宋史本传作召为秘书郎】冯方【字元仲　　人刘章榜进士及第治书三十年四月　　十二年正月为吏部员外郎】刘度【字汝一吴兴人刘章榜进士出身治诗赋三十二年四月除是月为都官员外郎】蒋芾【三十二年七月除九月为着作佐郎】龚茂良【三十二年七月除十一月为着作佐郎】　隆兴以後六人　阎安中【字惠夫临卭人王十朋榜进士及第治易元年五月除是月为监察御史】梁克家【元年七月除二年四月为着作佐郎】王东里【元年七月除二年十月为着作佐郎】莫济【二年四月除乾道元年三月为着作佐郎】莫冲【字子中开封人王佐榜同进士出身治书二年十月除乾道元年二月知饶州】戴达先【字子善毗陵人张孝祥榜进士出身治书二年十月除乾道元年十二月知池州】　乾道以後二十人　郑升之【元年三月除二年二月为丞】范成大【元年三月除十一月为着作佐郎】张恪【元年三月除是月为着作佐郎】黄石【元年九月除十一月为着作佐郎】胡元质【字长文姑苏人王佐榜同进士及第治诗赋二年三月除十一月为礼部员外郎】梁介【字子辅唐安人王十朋榜进士及第治春秋二年三月除六月知彭州】王衜【字夷仲天台人王十朋榜进士及第治诗赋二年六月除十二月主管崇道观】施师点【二年十一月除三年五月罢】李远【三年七月除四年四月为着作佐郎】范端臣【字元卿东阳人张孝祥榜进士及第治诗赋三年七月除四年七月罢】关耆孙【字夀卿零陵人王佐榜进士出身治诗赋三年七月除九月知简州】员兴宗【四年十一月除五年十一月为着作佐郎】詹亢宗【四年十一月除五年十二月为着作佐郎】刘焞【四年十一月除六年六月为着作佐郎】杨兴宗【字似之长乐人梁克家榜进士及第治书五年十二月除八年五月知处州】萧国梁【五年十二月除七年七月为秘书郎】赵汝愚【六年六月除七年七月为着作佐郎】丁时发【七年七月除八年五月为着作佐郎】木待问【八年五月除九年二月为着作佐郎】郑侨【八年十月除九年十二月为着作佐郎】　淳熙以後十一人　蒋继周【元年正月除二年闰九月为秘书郎】林枅【字子方莆田人赵逵榜进士出身治礼记元年六月除二年六月知信州】史弥大【元年六月除三年六月为丞】石起宗【字似之温陵人郑侨榜进士及第治诗赋二年九月除五年七月添差漳州通判】黄定【三年闰九月除四年六月为秘书郎】李垕【三年正月除九月为着作佐郎】许苍舒【三年二月除四年七月为着作郎】郑监【三年七月除四年正月为着作佐郎】胡晋臣【字子远唐安人王十朋榜同进士出身治诗赋四年三月除五年四月为着作佐郎】何澹【字自然括苍人萧国梁榜进士出身治书四年六月除五年五月丁父忧】叶山【字子山缙云人梁克家榜进士出身治诗四年十一月除五年五月丁父忧】
正字　建炎以後三人　富直柔【元年六月除二年四月为校书郎】冯檝【字济川广汉人嘉王榜进士出身元年十月除三年五月为司勲员外郎】李长民【字元叔广陵人宣和元年博学宏词二年二月除三年五月监南岳庙】　绍兴以後八十二人王洋【元年六月除二年正月为校书郎】林叔豹【元年十二月除二年正月为校书郎】徐林【字穉山建安人何?榜同上舍出身二年正月除九月为都官员外郎】洪兴祖【二年十二月除三年正月为着作佐郎】孔端朝【二年十二月除是月为着作佐郎】陈祖言【三年七月除十月罢】张绚【三年十二月除四年三月为校书郎】朱松【四年三月除九月丁忧】范寅宾【字元观淮安人张九成榜进士及第治诗赋四年三月除九月通判潭州】张晨【字　　达州人何?　　舍出身治易四年五月除十月为工部员外郎】李公懋【四年六月除五年正月为校书郎】王苹【四年十二月除六年三月为着作佐郎】喻樗【字子才新定人李易榜进士出身治书五年二月除六年七月丁忧】李弥正【五年二月除七年十一月为着作佐郎】高闶【五年二月除七年二月为校书郎】邓名世【五年二月除七月丁忧】胡珵【五年四月除七年闰十月为校书郎】张嵲【五年八月除七年三月为秘书郎】石公揆【字道任会稽人莫俦榜上舍出身治周礼五年八月除十一月为监察御史】李谊【字宜言豫章人沈晦榜进士出身治诗五年十月除六年六月为监察御史】宋之才【五年十月除八年三月为校书郎】徐度【五年十月除八年四月为校书郎】孙雄飞【字翬之姑苏人张九成榜进士出身治春秋五年十月除十二月罢】朱敦儒【五年十二月除七年五月通判临安府】凌景夏【六年正月除八年九月为着作佐郎】孙道夫【六年正月除八年五月为校书郎】黄衡【字平国建安人李易榜进士出身治礼记六年四月除八年十月通判邵武军】范如圭【六年十月除九年十月为校书郎】常明【字用晦眉山人沈晦榜进士出身治书七年八月除九年十月致仕】汪应辰【八年四月除九年五月通判建州】温革【字叔皮温陵人何?榜上舍出身治易八年五月除十年十月通判洪州】高布【八年九月除十年十二月为校书郎】樊光远【八年九月除十年八月为阆州教授】朱翌【八年十月除九年十月为校书郎】王璧【九年八月除十一年十二月为校书郎】陈之渊【十年三月除十一年十二月为校书郎】严抑【十年五月除十一年十二月为校书郎】张阐【十年闰六月除十二年三月为校书郎】何若【十年八月除十二年三月为校书郎】方云翼【字景南永嘉人沈晦榜进士出身治易十年九月除十二年二月罢】何逢原【字希深永嘉人汪应辰榜进士及第治诗赋十年十二月除十一年五月丁忧十四年五月再除七月通判池州】范雩【十一年八月除十二年十一月为校书郎】洪遵【字景严鄱阳人十二年博学宏词进士出身五月除十三年九月通判常州二十五年六月再除十一月丁忧】吴芾【字明可天台人张九成榜进士出身治诗赋十二年十一月除十四年七月通判处州】陈诚之【十三年二月除六月为校书郎】洪适【字景伯鄱阳人十二年博学宏词同进士出身十三年二月除九月通判台州】游操【十三年二月除四月为监察御史】潘良能【字材倚东阳人汪应辰榜进士出身治诗赋十三年二月除九月通判江州】沈介【十三年二月除十五年正月为校书郎】黄公度【字师宪莆田人进士及第治诗赋十五年正月除十一月罢】王曮【字日严广陵人博学宏词科进士出身十五年四月除十六年正月为礼部员外郎】汤思退【十五年四月除十七年五月为司封员外郎】刘章【十五年十月除十六年十月为校书郎】张本【字立道澄江人十二年赐同进士出身十六年四月除十七年六月罢】葛立方【十七年六月除十九年六月为校书郎】孙仲鳌【十七年六月除十九年六月为校书郎】周麟之【二十一年十月除二十五年九月罢】张震【二十五年十月除二十六年八月通判荆南府】胡沂【二十五年十二月除二十七年二月为校书郎】叶谦亨【二十五年十二月除二十七年二月为校书郎】张孝祥【二十六年正月除二十七年二月为校书郎】汪澈【二十六年八月除二十八年正月为校书郎】林之奇【二十六年九月除二十九年六月为校书郎】陈山【字鲁山会稽人黄公度榜进士出身治诗赋二十七年十月除二十八年九月为荆湖北路安抚司参议官】魏志【二十七年十月除二十九年六月为校书郎】刘望之【字彛叔泸州人陈诚之榜同进士出身治诗赋二十八年正月除二十九年七月致仕】王端朝【字季高澶渊人赵逵榜同进士出身治春秋二十八年正月除二十九年八月为江南东路安抚司主管机宜文字】陈孺【字汉卿临川人王佐榜进士及第治诗赋二十八年四月除是月罢】刘度【二十九年六月除三十二年四月为校书郎】查龠【字元章江陵人赵逵榜进士及第治春秋二十九年七月除三十年十二月罢】冯方【二十九年七月除三十年四月为校书郎】胡宪【字原仲建安人六年九月赐进士出身治书三十年七月除十二月主管崇道观】周必大【三十年十月除三十二年五月为监察御史】程大昌【三十年十月除三十二年七月为着作佐郎】蒋芾【三十一年八月除三十二年七月为校书郎】芮?【字国器吴兴人王佐榜进士及第治诗赋三十一年八月除三十二年六月为监察御史】龚茂良【三十二年五月除七月为校书郎】王东里【三十二年五月除隆兴元年七月为校书郎】程千里【字伟明上饶人王佐榜同进士出身治书三十二年五月除隆兴二年二月通判秀州】方翥【字次云莆田人黄公度榜同进士出身治诗赋三十二年十月除隆兴元年六月罢】戴达先【三十二年十二月除隆兴二年十月为校书郎】张宋卿【三十二年十二月除隆兴二年闰十一月为秘书郎】　隆兴以後七人　梁克家【元年三月除七月为校书郎】刘夙【元年三月除七月为枢密院编修官】郑伯熊【元年三月除八月监南岳庙】莫冲【元年三月除二年十月为校书郎】郑升之【二年闰十一月除乾道元年三月为校书郎】唐仲友【二年十二月除乾道元年二月监南岳庙】范成大【二年十二月除乾道元年三月为校书郎】　乾道以後三十一人　王衜【元年三月除二年六月为校书郎】施师点【元年三月除二年十一月为校书郎】胡元质【元年七月除二年三月为校书郎】梁介【元年九月除二年三月为校书郎】施元之【二年二月除三月罢】黄钧【二年四月除六月为着作佐郎】李远【二年十月除三年七月为校书郎】范端臣【二年十二月除三年七月为校书郎】关耆孙【二年十二月除三年七月为校书郎】员兴宗【三年七月除四年十一月为校书郎】詹亢宗【三年七月除四年十一月为校书郎】刘焞【三年七月除四年十一月为校书郎】陈騤【四年十二月除六年六月为秘书郎】杨兴宗【四年十二月除五年十二月为校书郎】萧国梁【五年三月除十二月为校书郎】赵汝愚【五年五月除六年六月为校书郎】林光朝【五年七月除六年六月为着作佐郎】赵雄【五年十一月除六年闰五月为着作郎】刘朔【字复之莆田人梁克家榜进士出身治春秋六年二月除闰五月为福建安抚司参议官】冯田【字宗易长乐人梁克家榜进士及第治书兼诗赋六年三月除七月罢】丁时发【六年六月除七年七月为校书郎】王希吕【六年十月除七年八月为着作佐郎】唐仲友【六年十一月除八年五月为着作佐郎】吕祖谦【七年九月除八年二月丁忧】蔡戡【字定夫莆田人萧国梁榜进士及第治诗赋七年九月除八年七月知江隂军】蒋继周【八年十二月除淳熙元年正月为校书郎】陈自修【字德新金陵人王十朋榜进士出身治诗赋八年十二月除九年十月致仕】林枅【九年二月除淳熙元年六月为校书郎】史弥大【九年二月除淳熙元年六月为校书郎】崔敦诗【字大雅静海人梁克家榜进士出身治礼记兼诗赋九年二月除淳熙元年十一月丁忧】张演【字季长唐安人木待问榜进士出身治诗赋九年九月除淳熙元年十一月丁忧】　淳熙以後三人　李垕【二年正月除三年正月为校书郎】石起宗【二年正月除九月为校书郎】何澹【二年三月除四年六月为校书郎】
日历所检讨官　绍兴以後一人　林之奇【二十七年十一月以正字兼权】
日历所编类圣政检讨官　隆兴以後一人　王东里【元年七月以正字兼】　乾道以後二人　王衜【元年三月以正字兼】施师点【元年三月以正字兼】
史馆修撰　绍兴以後十三人　綦崇礼【字处原北海人嘉王榜进士出身三年四月以翰林学士充八月除宝文阁学士知绍兴府　按宋史本传作字叔厚登重和元年上舍第】常同【四年八月以中书舍人兼九月除集英殿修撰知衢州】王居正【字刚中广陵人何涣榜进士出身四年十月以权中书舍人兼五年四月除徽猷阁直学士知饶州】范冲【五年五月以徽猷阁待制兼六年十二月除龙图阁直学士提举洞霄宫】任申先【五年十月以中书舍人兼】孙近【七年正月以吏部尚书兼九月除龙图阁学士知绍兴府】傅崧卿【七年十二月以给事中兼八年正月除徽猷阁待制提举太平观】勾涛【字景山成都人霍端友榜同进士出身八年三月以中书舍人兼九月除徽猷阁待制知池州】吕本中【字居仁开封人六年七月赐进士出身八年八月以中书舍人兼十一月提举太平观】张焘【字子公鄱阳人何?榜进士出身八年十二月以兵部侍郎兼九年十月除宝文阁学士知成都府】王刚中【二十八年八月以中书舍人兼九月除龙图阁待制知成都府】周绾【字彦约括苍人蔡薿榜进士及第二十八年十月以权吏部侍郎兼二十九年三月除集英殿修撰知温州】叶义问【字审言新定人李易榜进士出身二十九年二月以吏部待郎兼】
直史馆　绍兴以後二人　范冲【四年八月以宗正少卿充】任申先【五年七月以起居舍人兼】
史馆校勘　绍兴以後九人　邓名世【四年八月以删定官兼五年二月为正字仍兼】王苹【五年二月以正字兼】喻樗【五年二月以正字兼】李弥正【五年二月以正字兼】胡珵【五年四月以正字兼】范如圭【六年十月以正字兼】高闶【七年二月以校书郎兼按宋史本传作擢礼部员外郎兼史馆校勘】施廷臣【七年六月以校书郎兼】朱松【八年四月以度支员外郎兼】
史馆检讨　绍兴以後一人　环中【四年八月以丞兼】
修国史　绍兴以後一人　周麟之【二十九年闰六月以翰林学士兼】乾道以後二人　汪应辰【五年四月以吏部尚书兼】王曮【八年七月以翰】
【林学士承旨兼】　淳熙以後二人　王淮【二年三月以翰林学士兼闰九月除签书枢密院事】周必大【四年七月以翰林学士兼五年三月为礼部尚书六年十一月为吏部尚书并兼】同修国史　绍兴以後四人　贺允中【二十八年八月以权礼部侍郎兼】周麟之【二十八年八月以中书舍人兼】叶义问【二十九年八月以吏部侍郎兼】吕广问【字仁甫符离人沈晦榜进士及第三十二年十月以权礼部侍郎兼】　乾道以後十人刘仪凤【元年三月以权兵部侍郎兼】陈俊卿【元年三月以吏部侍郎兼】洪迈【二年】
【十二月以起居舍人兼】胡元质【五年十月以中书舍人兼】陈良翰【字邦彦天台人汪应辰榜进士出身五年九月以权兵部侍郎兼十二月除左谏议大夫】范成大【六年十月以中书舍人兼】赵雄【六年十月以中书舍人兼】周必大【七年六月以权礼部侍郎兼】沈夏【八年七月以户部侍郎兼】黄钧【八年七月以权兵部侍郎兼】　淳熙以後二人　留正【二年三月以权礼部尚书兼】李焘【三年正月以监权三月为权礼部侍郎兼】
国史院编修官　绍兴以後十三人　胡沂【二十八年八月以吏部员外郎兼】叶谦亨【二十八年八月以吏部员外郎兼】汪澈【二十八年八月以校书郎兼】沈介【二十八年八月以少监兼】洪迈【二十九年四月以校书郎兼三十年七月以礼部员外郎再兼三十二年八月罢】虞允文【二十九年六月以丞兼】冯方【三十年九月以校书郎兼】周必大【三十一年十月以正字兼】蒋芾【三十二年正月以正字兼】芮?【三十二年五月以正字兼】龚茂良【三十二年九月以校书郎兼】刘仪凤【三十二年十月以礼部员外郎兼】王十朋【三十二年十一月以司封员外郎兼】　隆兴以後二人　胡铨【元年四月以起居郎兼】晁公武【字子止济南人二年二月以吏部员外郎兼三月以枢密院检详诸房文字兼】　乾道以後二十三人　范成大【元年六月以校书郎兼十一月为着作佐郎二年二月为吏部员外郎并兼三月罢五年五月以礼部员外郎再兼十二月为起居舍人六年五月为起居郎仍兼】胡元质【二年三月以校书郎兼】王衜【二年六月以校书郎兼】施师点【三年二月以校书郎兼】李焘【三年八月以兵部员外郎兼十二月除礼部员外郎五年四月为少监并兼】洪迈【三年十月以起居舍人再兼】员兴宗【四年六月以正字兼】刘季裴【四年六月以丞兼十二月为着作佐郎亦兼】刘焞【五年九月以校书郎兼六年六月为着作佐郎七年三月为国子司业并兼】林光朝【五年九月以正字兼】施元之【五年十一月以起居舍人兼是月除左司谏】周必大【六年七月以少监兼】赵雄【六年九月以起居舍人兼】查龠【六年九月以太府少卿兼】黄钧【六年十一月以太常少卿兼八年四月以秘阁修撰知泸州】吕祖谦【六年十二月以太学博士兼七年九月为正字亦兼】尤袤【七年十二月以丞兼】崔渊【八年五月以丞兼】丁时发【八年七月以着作佐郎兼】木待问【八年七月以校书郎兼】萧国梁【九年正月以秘书郎兼三月为着作郎亦兼】陈騤【九年正月以少监兼】杨恂【九年正月以敕令所删定官兼四月为丞亦兼】　淳熙以後十一人　郑侨【元年八月以着作佐郎兼】盖经【元年八月以敕令所删定官兼】莫济【二年四月以监兼】李垕【二年十二月以正字兼三年正月为校书郎九月为着作佐郎并兼】传伯夀【二年十二月以着作佐郎兼三年九月为着作郎亦兼】蒋继周【三年正月以秘书郎兼】何澹【三年六月以正字兼四年六月为校书郎亦兼】吕祖谦【三年十一月以秘书郎兼】陈騤【四年七月以监兼】郑伯熊【四年七月以国子司业兼九月为宗正少卿亦兼】范端臣【四年七月以礼部员外郎兼九月为军器监五年五月为起居舍人并兼】
国史院检讨官　绍兴以後三人　严抑【十三年二月以丞兼十四年三月除吏部员外郎复权】张阐【十三年二月以秘书郎兼】王杨英【十三年五月以吏部员外郎兼七月罢】
实録院修撰　绍兴以後九人　范同【字择善江宁人何?榜进士出身十年四月以权吏部侍郎兼八月除给事中十一年五月除翰林学士再兼七月除参知政事】朱翌【十一年七月以中书舍人兼十一月罢】王鉌【字应仲许昌人何?榜进士出身十一年十一月以中书舍人兼十二年三月致仕】王赏【字望之开封人霍端友榜进士及第十二年九月以权礼部侍郎兼】段拂【字去尘江宁人中博学宏词科十三年十一月以权礼部侍郎兼十四年二月除中书舍人仍兼十六年正月除给事中】钱周材【十六年三月以中书舍人兼六月罢】秦埙【字伯和建康人张孝祥榜进士及第二十四年四月以敷文阁待制兼二十五年十月除敷文阁直学士提举宫观】吴秉信【字信叟四明人何?榜同进士出身二十六年六月以中书舍人兼八月除吏部侍郎】贺允中
【忱人何?榜同进士出身二十六年九月以权礼部侍郎兼】　乾道以後二人　洪迈【三年六月以中书舍人兼】王曮【八年闰七月以翰林学士承旨兼】　淳熙以後一人王淮【二年三月以翰林学士兼】
实録院同修撰　绍兴以後六人　张嵲【十年八月以中书舍人兼】周麟之【二十七年十月以中书舍人兼　按标目载六人下仅列二人显有脱漏】　乾道以後七人　洪迈【二年十二月以起居舍人兼】胡元质【六年四月以中书舍人兼】范成大【六年十月以中书舍人兼】赵雄【六年十月以中书舍人兼】周必大【七年六月以权礼部侍郎兼】沈夏【字得之吴兴人赵逵榜同进士出身八年七月以户部侍郎兼】黄钧【八年七月以权兵部侍郎兼】　淳熙以後二人　留正【字仲志温陵人梁克家榜同进士出身二年三月以权礼部尚书兼　按宋史本传作字仲至泉州永春人】李焘【三年正月以监权三月为权礼部侍郎兼】
实録院检讨官　绍兴以後九人　朱翌【九年十月以校书郎兼】刘昉【字方明潮阳人沈晦榜进士出身九年十月以礼部员外郎兼】张嵲【十年四月以司勲员外郎兼】王赏【十二年三月以司农少卿兼】孙仲鳌【二十一年六月以司勲员外郎兼权】胡沂【二十六年二月以正字兼】叶谦亨【二十六年二月以正字兼】黄中【二十六年六月以校书郎兼】汪澈【二十六年八月以正字兼　按前撰述门内绍兴十九年十一月有枢密院编修官兼权实録院检讨官周紫芝一条二十二年十一月有枢密院编修官兼权实録院检讨官杨迥一条二十四年九月有国子监书库官兼权实録院检讨官郑时中一条原本于此均未列载疑系脱漏附以备考】　乾道以後十九人　胡元质【二年十二月以礼部员外郎兼三年十月为右司谏四年九月为起居舍人并兼】范成大【五年五月以礼部员外郎兼十二月为起居舍人六年五月为起居郎并兼】员兴宗【六年四月以着作佐郎兼】刘焞【六年四月以校书郎兼六月为着作佐郎七年三月为国子司业并兼】李焘【六年四月以少监兼】林光朝【六年四月以正字兼】周必大【六年七月以少监兼】赵雄【六年九月以起居舍人兼】查龠【六年九月以太府少卿兼】黄钧【六年十一月以太常少卿兼】吕祖谦【六年十二月以太学博士兼七年九月为正字亦兼】唐仲友【七年七月以正字兼】尤袤【七年十二月以丞兼八年五月为着作郎亦兼】丁时发【八年七月以着作佐郎兼】崔渊【八年七月以丞兼】木待问【八年七月以校书郎兼九年二月为着作佐郎亦兼】萧国梁【九年正月以秘书郎兼三月为着作郎亦兼】陈騤【九年正月以少监兼】杨恂【九年正月以敕令所删定官兼四月为丞亦兼】　淳熙以後八人　郑侨【元年八月以着作佐郎兼】盖经【元年八月以敕令所删定官兼】莫济【二年四月以监兼】李垕【二年十二月以正字兼三年正月为校书郎九月为着作佐郎并兼】傅伯夀【二年十二月以着作佐郎兼三年九月为着作郎亦兼】蒋继周【三年正月以秘书郎兼】何澹【三年三月以正字兼】吕祖谦【三年十一月以秘书郎兼】

[book_title]卷九
钦定四库全书
南宋馆阁录卷九　　　　　宋　陈騤　撰
廪禄
秘书监【行四十二贯守三十八贯试三十五贯米麦各十石添给钱十贯厨食钱十二贯】少监【行三十二贯守三十贯试二十八贯米麦各七石五斗厨食钱十二贯　按宋史职官志旧制秘书少监职钱行三十五千守三十二千试三十千绍兴新制行三十二贯守三十贯试二十八贯原本误仍旧制今改正】丞【行二十五贯守二十二贯试二十贯】着作郎【行二十五贯守二十二贯试二十贯】秘书郎【行二十二贯守二十贯试十八贯】着作佐郎【行二十二贯守二十贯试十八贯】校书郎【行十八贯守十六贯试十四贯】正字【行十六贯守十五贯试十四贯自丞以下各特支米三石厨食钱九贯】时服【监少端午天申节单罗公服大绫夹袴勒帛汗衫十月朔夹公服小绫汗衫勒帛大绫夹袴丞以下至正字罗公服绢汗衫内朝奉郎并权郎绫汗衫十月朔夹公服如通直郎以上绢一疋充汗衫朝奉郎以上小绫一疋充汗衫勒帛通直郎以下绢汗衫一领长三十二尺四寸选人止给罗公服】折食钱【绍兴四年二月十八日诏修书官吏依例各破御厨食一分监修国史等官第一等四十贯本省长贰第二等三十七贯五百着作郎以下第三等三十五贯】茶汤钱【绍兴九年九月四日诏秘书省官讐校国朝会要逐官每月添给茶汤钱二十贯】
吏禄　都孔目官【添给料钱各八贯五百文日支食钱三百文赡家钱四贯五百文米麦各一石五斗内麦折钱三贯文春冬衣绢各一十匹冬加绵二十两】孔目官【添给料钱各七贯五百文日支食钱三百文赡家钱四贯五百文米麦各一石内麦折钱二贯文春冬衣绢各五疋冬加绵十五两】四库书直官书直官【每人添给料钱各五贯文日支食钱各三百文赡家钱各四贯五百文米麦各一石内麦折钱二贯文春冬衣绢各二疋冬加绵一十两】表奏官【添给料钱各四贯五百文日支食钱三百文赡家钱四贯五百文米一石春冬衣绢各二匹冬加绵十两】书库官守当官【每人添给料钱各四贯文日支食钱三百文赡家钱四贯五百文米一石书库官春冬衣绢各一疋冬加绵十两】正名楷书【每人添给食钱三贯文料钱五贯文日支食钱二百四十文赡家钱二贯二百五十文米二石】守阙【添给食钱三贯文料钱三贯五百文日支食钱二百四十文赡家钱二贯二百五十文】正系名【月给食钱四贯文日支食钱二百四十文赡家钱二贯二百五十文】守阙系名【月给食钱三贯文日支食钱二百四十文赡家钱二贯二百五十文】监门使臣【请给依权货务监门例】厅从　监厅子一名衣粮亲事官六名承送旧法六名近制三名少监厅子一名衣粮亲事官旧法六名近制四名承送旧法四名近制二名秘书丞着作郎秘书郎着作佐郎厅子各一名衣粮亲事官承送旧法各二名近制各一名校书郎正字厅子各一名承送旧法各二名近制各一名【厅子料钱二贯文承送一贯八百文衣粮一贯五百文又给折麦钱七百二十文米五斗四升每日食钱一百八十文衣粮春衣绢一疋布二匹冬绢二疋绵十两】

[book_title]卷十
钦定四库全书
南宋馆阁录卷十　　　　　宋　陈騤　撰
职掌
秘书省知杂案掌行本省官到替通理迁改关陞批书祠祭差官行事【每遇祠祭太常寺移文差献官本省以官序轮差周而复始】及人吏迁补应知杂等事
经籍案掌行秘阁御制御书图画经史子集书籍并朝廷检阅典故及御前取降图画书籍及修撰祠祭乐章等事请官撰
祝版案掌行每岁祭天地社稷宗庙及应大中小祀祝版并分撰祝辞以及軷祭文等事【太庙朔祭孟享腊享祫享郊祀大礼前一日享别庙立春日祀十神东太乙靑帝帝太昊氏配东方岳镇海渎立春後丑日祀风师上辛日祈谷祀昊天上帝太宗配上辛祀感生帝僖祖配立春後亥日享先农后稷氏配仲春上丁日释奠至圣文宣王兖国公邹国公配上戊日释奠昭烈武成王汉留侯配仲春祀九宫贵神社日祭太社土正勾龙氏配太稷后稷氏配春分朝日春分祀高禖青帝帝伏羲氏帝高辛氏配简狄氏姜嫄氏从季春吉已日享先蚕出火祀大辰商邱宣明王配择日祭强济公英略公啓佑公择日祭大火商邱宣明王配立夏日祀十神南太乙赤帝帝神农氏配南方岳镇海渎荧惑商邱宣明王配孟夏雩祀昊天上帝太宗配立夏後申日祀雨师雷神夏至日祭皇地只太祖配季夏土王日祀黄帝帝有熊氏配中岳中镇立秋日祀十神西太乙白帝帝少昊氏配西方岳镇海渎仲秋上丁日释奠至圣文宣王兖国公邹国公配仲秋祭九宫贵神上戊日释奠昭烈武成王汉留侯配秋分夕月夀星社日祭太社土正勾龙氏配太稷后稷氏配内火祀大辰商邱宣明王配择日祭强济公英略公啓佑公季秋祀上帝太宗配立冬日祀十神北太乙黑帝帝高阳氏配北方岳镇海凟立冬後祭神州地只太宗配冬至日祀昊天上帝太祖配遇大礼则辍祭季冬腊前一日祭太社土正勾龙氏配太稷后稷氏配腊前一日蜡祭百神凡祖宗配位皆前二日太庙奏告外路衢州周太祖周世宗周宣□皇后衡州帝神农氏祝融氏配道州帝有虞氏虞相庭坚配绍兴府夏王大禹夏相伯益配南方岳镇海渎立春祀明州东海每月书写祝版呈省官讫具奏目进请御名降出付省于祀前二日太常寺供官请领仍差皇城司亲事官擡擎前去如有非泛祠祭据太常寺报到请省官修撰祝文外路祝版预期太常寺供官请领前去付进奏院入递】太史案掌行太史局历日文德殿钟鼓院测验浑仪刻漏所应官生迁补事【太史局判局官阙申秘书省备申尚书省同知筭造官阙秘书省长贰点定一员经差本局官考校具优劣申秘书省奏差判局同知筭造官测验浑仪刻漏所主当官阙虽奉内降或特旨差填并许本局申秘书省备申中书省执奏不行本局五官正以上见秘书省长贰并升厅局丞以下并庭参若长贰阙见秘丞准此局生出职申秘书省差本局官二员试验本局奏报御前文字每日具事迹申秘书省中书门下後省不得申三省枢密院及诸官司见太史局敕令格】
经史子集四库续搜访经史子集四库秘阁上下库御制御札名贤墨蹟图画库古器库印板书库印板库碑石库各以省吏分掌公使库于本省有官职掌内选差一名兼充监库每日轮差库子军员各一人在库宿直【尚书省劄子淳熙三年五月少监陈騤等劄子本省见管逐月支使钱会及银器什物数目稍多只权令书库子兼管窃虑私自移易关借因而作弊今来本省已别置公使一库专一安顿封鎻欲选差监库仍别置簿籍掌管关防出入劄付秘书省依所乞事理施行】省舍诸案分掌点检修葺吏额都孔目官一人孔目官一人四库书直官一人书直官一人表奏官一人书库官一人【以上八品】守当官二人正名楷书五人【以上并给绫纸】守阙一人正系名六人守阙系名六人【绍兴元年四月十四日诏秘书省权置书库官二人楷书十人三年五月十三日礼部言秘书省吏额比附史舘置点检文字孔目官四库书直官表奏官书库官各一名守当官二人正名楷书三人守阙一人正系名五人守阙系名五人投名人不限人数其点检文字依旧为都孔目官从之六月十九日诏秘书省添置正名楷书二人共作五人六年八月四日诏四库书直官依史舘第二名书库官例八品二十六年十二月二十九日诏秘书省吏额内正系名守阙系名共减罢六人各以七人为额其召募权楷书二人系名一人并减罢隆兴元年八月秘书省状乞将见管人吏额内正系名七人守阙系名七人从下共减二人今後各以六人为额诏依】专知官一人【绍兴元年四月秘书省状本省旧有专知官一名系主管在省应干钱谷官物等每月除身分勘给十五贯从本省于副尉内指名踏逐抽差旧曾破差使臣理任请给依副尉申尚书省差有旨依】国史日历所点检文字一人供检文字一人书库官九人会要所供检文字一人杂务二人总窠二人补写所杂务一人勘同书库官二人并以省吏兼充【书写楷书系守阙系名正系名各置一十人为额课程每日书写二千字遇入冬书写一千五百字并各置工课手历每日抄传书勘点检月终结押以上见中兴会要并秘书省圣旨簿】国史院点检文字共三人书库官六人楷书五人秘书省都孔目官孔目官四库书直官书直官表奏官书库官守当官正名楷书守阙正系名阙竝递迁余试补【投名人许正名楷书以上保引保二人引一人仍于状内开说非游手工作在身无残疾刺劄杖痕及不系陕西河北河东三路凶恶之人以试中入役日注籍守阙系名阙试补选投名人试书诗孟子各三百字守阙系名阙投名人试书周易一卦或孝经一篇守阙阙正系名试书周易一卦或孝经一篇考较书读精熟而无脱错即不及十字为合格投名委丞郎试验长贰覆试余并长官试已上并绍兴敕令格】秘书省人吏自入仕迁至都孔目官满一年半零半月通入仕及一十五年以上依条解发出职补将仕郎【隆兴元年正月少监胡铨等劄子本省人吏旧制系二顶出职一项守当官补至都孔目官理一年半一项正名楷书头名理四年并不理年限解发出职昨敕令所将两项条法并作一项修到条诸正名楷书自补授至迁补都孔目官年满日通及二十年以上许出职又条都孔目官满一年半零半个月与将仕郎若依新法自正名楷书补授及二十年出职积压下名迁补不行都省送吏部指定如上诏从之】比换【绍兴二十九年三月诏秘书省正系名以上依六曹正名贴司例七年比换副尉三十二年四月臣僚论列遂罢】殿年半落籍【绍兴重修秘书省敕人吏曾犯私罪杖经断者殿一年半出职守阙以下落籍不许收叙小杖真决者免】不许抽差【绍兴三年三月二十九日秘书省状乞自今後将本省主行案分及掌管书籍之人并不许诸处抽差如坐一切违碍须得法遣并许奏知不行如虽奉旨今後秘书省人吏不许诸处抽差】行遣纸【绍兴十四年五月秘书省劄子补写所合用行遣纸札乞就本省大历内每季批勘歙表纸小抄五百连纸三百应副本所行遣等使用以上见秘书省圣旨簿】
簿书砧基簿【淳熙三年九月四日本省银器什物逐一点检抄传细数结押如日後有更改添置并破损名件即时具数呈禀上簿若点检得合干人不即抄传重行究治仍差职级交管侯年满交以次人】省官出身簿【省官初上并亲书出身所治经事知杂案掌之】行事簿【省官轮差行事签押知杂案掌之】供校御前书簿【省官初上请校正御前书签押经籍案掌之】诸库关书簿【省官取索书籍签押库子掌之】圣旨簿朝旨簿承受簿发放簿【日历所会要所国史院皆有四簿遇提举官过局签押杂务掌管】
通引官二人【掌取索投下文字之类】库子四人【分掌诸库】装界作三人【本省省记条制旧有书库子八人装界作十人竝召募送军头引见司刺面讫收今从本省召募】守门亲事官七人【绍兴元年四月秘书省状本省旧有把门亲事官五人内节级一名长行四人内识字一名充抄上捜检二名诸案投送文字一名同节级抄上搜检把门下皇城司差半年一替愿再住者听预报本司今乞下皇城司止差二人从之十四年新省成遂差七人】仪鸾司三人【掌陈设帘幕系仪鸾司临安府差到】翰林司三人【供应汤茶系翰林司差到】擡盘子厨子五人【本省省记旧制有御厨工匠每日供送省官吃食并系实占分上下番】濳火军兵六十六人军员二人看管殿阁军员六人【本省省记旧制有京清卫指挥兵士一百人濳火兵士二百人节级一十人部辖军员二人新省初建殿前步军司临安府差到前件人】
[book_chapter]馆阁续録

[book_title]馆阁续録目録
卷一　沿革
卷二　省舍
卷三　储藏
卷四　修纂
卷五　撰述
卷六　故实
卷七　官聫【一】
卷八　官聫【二】
卷九　官聫【三】
卷十　廪禄【阙】职掌

[book_title]馆阁续録卷一
沿革
秘书省　秘书郎系衔【淳熈十五年五月秘书省状照防本省秘书郎二员一员奉议郎秘书省秘书郎邓驲于淳熈十四年三月内除授一员奉议郎秘书郎黄黼于今年四月内除授照得今来秘书郎黄黼告内即不帯秘书省三字未审逐官合与不合一体系衔当月十五日批送本省照淳熈杂令秘书丞秘书郎即不帯秘书省字其后校书郎正字方帯秘书省字付本省照防】
国史日歴所　淳熈十六年二月二十九日诏国史日歴所编类至尊夀皇圣帝圣政就差监修国史提举添置检讨官二贠以馆职兼
实録院　淳熈十五年五月二十三日诏实録院修髙宗皇帝实録复置实录院庆元元年五月诏实録院权増置检讨官三员【白劄子言窃惟高宗实録开院已及七年功绪悠悠汗青无日近者夀皇升祔又当接续纂修大典今髙庙信史书成既未有期其势无縁更及隆兴乾道以后事迹深恐日月寖久递互积使两朝钜典久稽尊奉臣子无所逃责窃见累朝置院修成实録修书所占年月少者止及二年多者不过五六年便见成书只如仁宗一朝四十二年之中事迹可谓繁伙然自嘉祐八年十二月奉诏修撰至熈宁二年书已告成首尾才阅六年而当时修撰官止王珪贾黯范镇冯京检讨官止宋敏求吕夏卿韩维陈荐陈绎前后秉笔不出此九人而已今髙宗一朝通计三十六年自淳熈十五年肇端刋缉至今已逾六年修撰检讨官共计三十一员而所修者通融儧计仅及八九年尔又縁史官迁改去住不常已修下者亦多首尾不接未成年分今又加以夀皇一朝业钜事丛亦不容久失编次兹事体大因循弗力终恐放坠堙塞使贻谋盛德不以时着较甚非圣朝所以追逺扬烈昭示万世之意切见故事从来修书必立程限谨按干兴元年十一月判史馆李维及修撰宋绶言当馆旧四人今只臣等二人伏縁大中祥符元年以后文字至今未曽撰集卷帙浩大程限甚迩欲望择馆阁官二员充编修官遂诏集贤校理王举正馆阁校勘李淑同共编修所修凡一十三年限明年秋季修毕又据元祐七年七月十二日诏翰林学士范祖禹枢宻直学士赵彦若修神宗皇帝正史命宰臣吕大防提举著作郎张耒编修限一年毕诸如此立限者甚众且据干兴故事十三年文字止限三季书成今髙録三十六年之事除已修成外所余二十余年用干兴程限为凖止合于一年半内了毕兼扰攘多故最大节目倍费考详者如南京即位扬州渡江复辟之功亲征之举与夫伪楚伪齐叛将羣盗之扰行台分镇措置守御之方隆祐过江西车驾幸明浙收复河南迎奉梓宫和战议论之异同治军理财之本末如此等事止在建炎绍兴之初自十三年和议已定之后别无甚更革施置整比收簇稍加刋正不至甚艰欲乞朝延特加敷奏检用故事严立近限庶几上下奋兴毕精殚力大典早得成就又切见唐刘知几尝言属词比事劳逸宜均挥鈆奋笔勤惰湏等某帙某篇付之某职某纪某传归之彼官此监修之任也景德四年眞宗命王旦监修太祖太宗正史凡进史草必先云编修官某初修次云编修官某再防同修国史某初修同修国史某再防详某再防及再防详如有改正増损事件字数并各扵名下题出后来监修率循此例人思自勉故书成不愆于素不知何年此例遽废窃谓实録亦宜参用此法今来朝廷当立为定限伏望察知几所言按景德前例自是举官分定某年某月各付逐人无者一月足可修成两月其他有兼职者又以职之而制多少之限月视其成无俾亏缺每卷之末各书其姓名防详贵得勤惰易分各如不至差舛漏畧互相推托其有合防问事宜乞严饬官司如期应报则此书决可指日终篇然后接续铨次夀皇一朝文字使中兴以来鸿猷伟绩早与日月并垂宗社幸甚有防依权増置检讨官三员限一年了毕】庆元六年四月诏实録院修撰同修撰以四员为额检讨官以六员为额

[book_title]馆阁续録卷二
省舍
刻漏【绍熈四年十月置以西廊公使库之南旧补冩库贮之太史局差局生二人调节时刻】浑仪台【庆元四年七月礼部侍郎胡纮等奏乞扵秘书省园内筑浑仪台一座遂以东冈改筑髙二丈一尺】省西北墙外添筑外墙一重并置铺屋廵逻【墙外多为民居所占嘉防二年六月因遗火延烧遂请于朝不许再造仍添筑外墙一重为限】土库二【其一旧库在古器库之后嘉泰二年六月添置新库在提举北】羣玉堂【本名羣玉亭嘉定元年三月秘书少监汪逵改建规模视旧増广遂易名曰堂吏部尚书楼钥书榜】芸香亭【秘书少监汪逵改建仍以芸香旧名掲之】蓬莱【旧名锦隠秘书少监汪逵改建仍易今名礼部尚书倪思书榜】天教【本名汗青轩嘉定二年著作佐郎杨简易之仍书榜】汗青轩【着庭之东有蔵书屋三间积年颓毁嘉定三年七月重建以汗青轩旧榜掲之】更皷房【嘉定三年十月以东廊旧潜火司屋一间为房专差军员并兵士二名掌之】省门东西拦马墙外各置杈子一帯【墙外旧为居民私葢浮屋嘉定六年十一月尽令起拆遂置杈子以障其地内植槐一十二株】
重修三馆【嘉定六年夏三馆以积久颓弊申蒙朝廷降钱委工部并本省长贰计置修葢以六月十八日兴工八年七月毕共约费钱九万余贯中外一新焉】跨池石桥二【时三馆毕工因葺旧圃圃左右二大池元驾木桥今易以石焉】射圃【旧在着庭后右偏一帯嘉定八年因徙于园外内外墙之间地狭而长建亭立垜于射为宜】道山堂前石渠桥【元驾木桥寳庆元年秘书监叶禾易以石焉】
重建三馆【绍定四年秋三馆因居民遗漏延燎仅存著作庭及后园本省具申朝廷降钱委转运司临安府计置起造以十一月一日兴工自大门至殿门基址増髙二尺与官路平绍定五年七月九日秘阁上梁秘书郎李心传譔上梁文伏以汉家天禄萃九流七畧之篇唐室集贤广四库万籖之目孰如昭代夐掩前闻当淳化之兴隆表崇文之钜丽髙皇再造册府肇迁洪惟睿主之嗣功粤若先王之稽古细旃广厦既能熈絶学之光明延阁石渠尚欲较诸儒之同异临幸将踵绍兴之武延燔忽类祥符之间思复旧规可稽更剏而况琅凾宝轴存九朝簮笔之书金戺玉阶具二圣经行之迹至其分职尤谓得人朋友科目之英特起山林之逸自中天及是时凡百六禩而宰相由此选已十四人岂惟増馆殿之光抑亦着邦家之美遹遵先志作新爰考于鲁经动恊彛章胜服非从于越俗不愆于素匪棘其成隔人间风日之凡觉天上星辰之近矧复编摩钜典頼硕辅之提纲领校秘文有名儒之率属天相规模之杰特人欣气象之峥嵘游龙夭矫以翔空雌霓连卷而照海曷佐儿郎之伟齐抗修梁少纡工役之勤来歌善颂抛梁东暁防金轮出海红瑞气氤氲来广内缉熈堂上喜秋风抛梁西万里岷峨一望齐画栋不知髙几许夜防浑觉玉防低抛梁南直面吴峯拥翠岚海后川灵遥稽首璇题髙掲与天参抛梁北仰视众星皆拱极皇朝听政似姬周化成允頼人文力抛梁上帝典辉煌天所相试防今夜斗牛间定有光芒腾万丈抛梁下劝讲名儒来广厦玉音宣取御前书先教十行催供写伏愿上梁之后帝德诞敷儒风益振尽复淳熈之壮观载章绍定之宏模拱秘殿以前临严道山而后翼同文同轨毕来未见之书系日系年蚤就不刋之典博延鸿硕共致升平是年十月毕工共约费三十五万余贯中外鼎新规模一如旧式】

[book_title]馆阁续録卷三
储藏
淳熈八年三月诏摹勒累朝御书上石【先是秘书少监赵汝愚等劄子照防本省有累朝御书并歴代名贤墨迹窃虑嵗久或致蠧乞降指挥依秘阁旧来体例摹勒上石得防令本省先次开具名件同真本进入已而缴进降出内签黄者许令刋石至淳熈十一年七月秘书少监沈揆等言防览国史及国朝防要太宗皇帝淳化三年八月秘阁成从秘书监李至之请尝御制御书秘阁賛序及篆额刋于石又尝飞白秘阁额以赐之碑本流传人间宜有存者揆等访寻未获淳熈九年知福州赵汝愚得飞白秘阁二字碑本于州治止戈堂知宁国府陈骙得御制御书賛序碑本于昭亭山各送上本省揆等恐一时搜采未足以传久逺复摹诸石近已毕工合行进呈兼本省昨得防刋皇朝祖宗御书即系前项签黄防出者虽已缴进縁未曽分列第今已厘为十卷亦合再行进呈其太宗
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:40:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>