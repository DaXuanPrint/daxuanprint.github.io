<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二至卷十七【原有阙文】,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,大金集礼全文在线阅读,大金集礼全文在线下载,大玄古籍书库">
<meta name="description" content="四十卷。传本颇有缺失、错简。一说金明昌六年(1195)张玮等议礼时所进,一说成书于大定年间。参与编纂者不详。约于章宗时成书。记金朝各种礼仪。其卷1、卷2分别介绍太祖、太宗皇帝即位仪和皇位、天德、大定等年的册礼。卷3、卷4介绍天会、皇统时追加谥号的情况。卷5介绍皇太后、皇后。卷6介绍追谥各位皇后的情况。卷7介绍册妃事。卷8介绍册皇太子事。卷9介绍亲王、宗室、公主。卷10至卷28介绍皇帝祭祀的各种礼仪,并有赦诏、宣命仪式的内容。卷27、卷28为宫中仪仗,包括皇后、皇太子卤簿的介绍。卷29至卷30介绍舆服。包括">
<title>大金集礼_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">大金集礼</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">金代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]171451</span> <br/>
          说明： <span class="inputVal" id="bkdec">四十卷。传本颇有缺失、错简。一说金明昌六年(1195)张玮等议礼时所进,一说成书于大定年间。参与编纂者不详。约于章宗时成书。记金朝各种礼仪。其卷1、卷2分别介绍太祖、太宗皇帝即位仪和皇位、天德、大定等年的册礼。卷3、卷4介绍天会、皇统时追加谥号的情况。卷5介绍皇太后、皇后。卷6介绍追谥各位皇后的情况。卷7介绍册妃事。卷8介绍册皇太子事。卷9介绍亲王、宗室、公主。卷10至卷28介绍皇帝祭祀的各种礼仪,并有赦诏、宣命仪式的内容。卷27、卷28为宫中仪仗,包括皇后、皇太子卤簿的介绍。卷29至卷30介绍舆服。包括车辇、宝印等。 卷31为班位表奏, 介绍班序、 命妇、 表、奏事的各种情况。卷32为掇朝废务的介绍。卷34介绍岳镇海续的祀仪。卷35介绍长白山的封册礼。卷36为宣圣庙的祀仪。卷37、38为各种杂祠祭礼和沿祠杂录。卷39、卷40为朝会礼仪的介绍。是书将金大定以前的礼仪制度和仪礼制订、沿革、程序等材料汇总分类,加以条理,是研究金代典章制度的重要参考书籍。其中多有关于宫廷的内容,为了解金国宫廷情况提供了丰富、具体的材料。《金史》 礼志部分的撰写即以是书为蓝本,但抄撮之中时有舛误,如: 祭方丘仪,是书有前祭二日、太尉告庙之仪,而 《金史》 则缺此记载,又如: 陈设馔幕,是书载有东门、西门两处,而 《金史》 却只记设于东门一处。诸如此类,如不校阅是书,则不知《金史·礼志》 的谬误。但是书也有脱佚: 12卷至17卷缺文甚多,33卷竟整卷不存,其内容也须用它书补充。是书被《四库全书》收入《史部·政书类》,只有原书40卷。后 《广雅书局丛书》 和《丛书集成初编》 所收除原书40卷外,还附有清廖廷相撰的 《校刊识语》 1卷和民国缪荃荪撰的 《校勘记》 1卷,可为参阅。</span> <br/>
          封面： <span class="inputVal" id="bkimg">Z_6016.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]大金集礼
[book_author]佚名
[book_date]金代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]171451
[book_dec]四十卷。传本颇有缺失、错简。一说金明昌六年(1195)张玮等议礼时所进,一说成书于大定年间。参与编纂者不详。约于章宗时成书。记金朝各种礼仪。其卷1、卷2分别介绍太祖、太宗皇帝即位仪和皇位、天德、大定等年的册礼。卷3、卷4介绍天会、皇统时追加谥号的情况。卷5介绍皇太后、皇后。卷6介绍追谥各位皇后的情况。卷7介绍册妃事。卷8介绍册皇太子事。卷9介绍亲王、宗室、公主。卷10至卷28介绍皇帝祭祀的各种礼仪,并有赦诏、宣命仪式的内容。卷27、卷28为宫中仪仗,包括皇后、皇太子卤簿的介绍。卷29至卷30介绍舆服。包括车辇、宝印等。 卷31为班位表奏, 介绍班序、 命妇、 表、奏事的各种情况。卷32为掇朝废务的介绍。卷34介绍岳镇海续的祀仪。卷35介绍长白山的封册礼。卷36为宣圣庙的祀仪。卷37、38为各种杂祠祭礼和沿祠杂录。卷39、卷40为朝会礼仪的介绍。是书将金大定以前的礼仪制度和仪礼制订、沿革、程序等材料汇总分类,加以条理,是研究金代典章制度的重要参考书籍。其中多有关于宫廷的内容,为了解金国宫廷情况提供了丰富、具体的材料。《金史》 礼志部分的撰写即以是书为蓝本,但抄撮之中时有舛误,如: 祭方丘仪,是书有前祭二日、太尉告庙之仪,而 《金史》 则缺此记载,又如: 陈设馔幕,是书载有东门、西门两处,而 《金史》 却只记设于东门一处。诸如此类,如不校阅是书,则不知《金史·礼志》 的谬误。但是书也有脱佚: 12卷至17卷缺文甚多,33卷竟整卷不存,其内容也须用它书补充。是书被《四库全书》收入《史部·政书类》,只有原书40卷。后 《广雅书局丛书》 和《丛书集成初编》 所收除原书40卷外,还附有清廖廷相撰的 《校刊识语》 1卷和民国缪荃荪撰的 《校勘记》 1卷,可为参阅。
[book_img]Z_6016.jpg


[book_title]目录
钦定四库全书　　　　　史部十三
大金集礼目录　　　　　政书类二【仪制之属】卷一
帝号上
太祖皇帝即位仪
太宗皇帝即位仪
皇统元年册礼
天德贞元册礼
卷二
帝号下
大定七年册礼
大定十一年册礼
卷三
追加諡号上
天防三年奉上太祖諡号
天防十三年奉上太宗諡号
天防十三年奉上景宣皇帝諡号
天防十四年奉上祖宗諡号
皇统五年增上太祖宗諡
皇统五年增上祖宗尊諡
卷四
追加諡号下
大定三年增上睿宗尊諡
大定十九年奉上孝成皇帝諡号
杂録【天德二年兴圣宫上諡仪与统五同兼封辽王事节故并入杂録】
卷五
皇太后皇后
天防十三年尊奉两宫太皇太后
天德二年尊奉永寿永宁宫
皇统元年册皇后
天德二年册徒单氏
杂録
卷六
追諡后
圣穆光懿皇后
钦献皇后
钦仁皇后
惠昭皇后
永宁宫
钦慈　贞懿皇后
宣献皇后
昭德皇后
悼平皇后【阙】
卷七
妃
册太皇太妃
追封
杂录
卷八
皇太子
皇统二年诰授仪
天德四年册命仪
大定八年册命仪
大定二十七年册皇太孙
守国仪
杂录
卷九
亲王公主
亲王
宗室
公主
郡县主
卷十
皇帝夏至日祭方丘【后土同】
斋戒
陈设
省牲器
銮驾出宫
奠玉帛
进熟
祭五岳　四镇　四海　四渎
銮驾还宫
卷十一
皇帝祭皇地只于方丘【每年夏至日祭】
斋戒
陈设
省牲器
奠玉帛
进熟
望瘗
卷十二【至】卷十七【原有阙文】
卷十八
时享上
摄行礼
卷十九
时享下
摄行礼
卷二十
原庙上
奉安
卷二十一
原庙下
朝拜
卷二十二
别庙
孝成旧庙
卷二十三
御名
圣节
卷二十四
赦诏
御楼宣赦
随朝拜赦诏
外路迎拜赦诏
随朝拜歴日诏
外路迎拜歴日诏
卷二十五
宣命
宣麻
赐勅命
送宣赐生日
卷二十六【原阙】
卷二十七
仪仗上
行仗
立仗【原阙】
卷二十八
仪仗下
皇后卤簿
皇太子卤簿
杂録
卷二十九
舆服上
辂辇
冠服
皇后车服
皇太子车服
卷三十
舆服下
宝
印
臣庶车服
卷三十一
班位表奏
班序
命妇
牋表
奏事
卷三十二
辍朝废务
辍朝
废务
休假
卷三十三【原阙】
卷三十四
岳镇海渎
祀仪
杂録
卷三十五
长白山
封册礼
杂録
卷三十六
宣圣庙
祀仪
杂録
卷三十七
杂祠庙
宫观
保陵公
应圣公
嘉廕侯
河神
卷三十八
防祀杂録
卷三十九
朝防上
元日称贺仪
圣节称贺仪
曲宴仪
人使辞见仪
卷四十
朝防下
朔望常朝仪
杂録
【臣】等谨案大金集礼四十卷原本无编辑年月姓氏考金世宗时尝命官校唐宋故典沿革彚次上之至章宗明昌初书成凡四百余卷名曰金纂修襍録今其书不传此书则又在明昌之前惟见于金史张行简传而纂辑之详弗着以其时核之当是大定末年所编次也自尊号册諡以及祠祀朝防燕飨诸仪节灿然悉备金史诸志全本于此而赖是书补阙者尚多若祭方丘仪是书有前祭二日太尉告庙之仪而金史则未之载又金史云设馔幕于内壝东门之外道北南向考之此书则陈设馔幕乃有东门西门二处盖坛上及神州东方南方之馔陈于东门外西方北方之馔陈于西门外金史独载设于东门外者于礼为舛未若此本之完善也惟第十卷载夏日祭方丘仪而圜丘郊天仪独阙考金自天德以后并祀南北郊大定明昌其制渐备编书者既载北郊仪注不应反遗南郊当为脱佚无疑又卷十二至卷十七原本多阙因并为一卷书之而卷二十六三十三全文俱佚无可校补今姑仍之云乾隆四十二年三月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]卷一
钦定四库全书
大金集礼卷一
帝号上
太祖皇帝即位仪　太宗皇帝即位仪
皇统元年册礼　　天德贞元册礼
太祖皇帝即位仪
収国元年春正月壬申朔诸路官民耆老毕防议创新仪奉上即皇帝位阿里罕宗翰乃陈耕具九祝以辟土养民之意复以良马九队队九匹别为色并介胄弓矢矛剑奉上上命国号大金建元収国二年十二月庚申朔皇弟安班贝勒率百官宗族奏言自辽主失道奉天伐罪数摧大敌克定诸路功德之隆亘古未有敢上尊号为大圣皇帝上让者羣臣固请从之
太宗皇帝即位仪
天防元年九月六日皇弟安班贝勒即皇帝位先是宗干率诸弟暨百官及太祖陵隧之未掩诣上前请即位上不许谓有先帝诸子是日不克襄事翌日犹不许宗干曰社稷至重付安班贝勒以大位者先皇帝之治命也群臣不敢有贰遂与诸弟暨百官奉赭袍以被上体而寘玺于怀乃即位于隧前已未告祀天地丙寅大赦改元
皇统元年册礼
天防十三年正月二十五日受遗诏即位颁诏天下皇统元年正月二日太师宗干率百寮上表曰唐虞无能名其强名者圣作之迹天地有大美欲归美者物生之常歴观振古大有为之君必行当世不可旷之典布在方策炯如日星自非称谓之安乌足形容其德伏惟皇帝陛下绳其祖武简在帝心躬勤俭以亲九牧之风禁游惰以劝三农之作外则安集劳来稍节于搜畋内则恬澹冲虚弗亲于声色六年于此一德惟新适洽奕世之成平具举前王之濶略铺张文物藻饰声名勅五典以示五惇正五行而为五用代上古结绳之治造圣人合契之书蕴此沈几固有电雷之威断发于宸翰岂特云汉之昭囘兼长驰射之通材并作帝王之能事臂使西夏肘加东韩北羌输产土之良南越致祈天之请【云云】一视同仁怀小民如赤子九功惟叙庆多稼于曾孙瑞物充庭颂声载路若乃严恭率典寅畏求端道四时于玉烛之和齐七政于璇玑之运谓亲有德飨有道每躬毖祀之仪而应以实不以文曲尽灵承之意所谓崇天也功不宰神化自然卷而藏之则鼓万物以不言扩而充之则弥六合于无外仰公成理好其要不好其详司契无为同于道亦同于德所谓体道也而又弗忘兢业益戒盈成有咨询宿德之劳谦有体貎大臣之殊敬观书乙夜而缉熙靡懈于初终决事斋居虽近习莫知其喜怒此敬事之钦也包五事以作哲蹈三知之入防挟奸稔数者逆折于将形抱义服忠者亟用如不及见日月照临之博所照何穷虽鬼神情状之幽其情安遁兹辨物之明也锐于修完以正百度而有典谟训诰可举之文随所指顾克靖四方是谓聪明睿知不杀之武幽深逺近其圣也无所不通笃实辉光其德也有容乃大是以并包禹迹增广文声周极皥皥之生民同济熙熙之寿域耸于闻见孰不揄扬乗乾元首作之初荐天子无穷之问臣等不胜大愿谨奉上尊号曰崇天体道钦明文武圣德皇帝诏不允凡三表恳请诏曰博考艺文敷求古训谓其尊虚名而徇众欲不若修实德以承天心故屡却于奏章将确守于朕志而叩阍愈众陈义益坚推让三敦迫备至念天自民而听拒违恐咈于乐推而名者实之賔佩受终期于求称勉依来请惕惧增深所请冝允七日遣上京留守奭告天地社稷析津尹宗强告太庙十日帝服衮冕御元和殿宗干率百僚恭奉册礼册文曰皇统肇开牺燧因功而纪号帝图传序勲华象德以著称率皆应亿姓之乐推所以对三灵之眷顾自时厥后何莫由斯国家千载应期奕世修德重光积庆应厯统天恭惟皇帝陛下恭承垂裕之休保有无疆之祚表在躬之瑞旋九宫而干数周当出震之初辟群氛而羲驭朗焕八彩重瞳之质宅九州四海之尊方其恭嘿不言渊沈自保固已照羣臣之邪正洞庶政之后先旣而雷动风飞干旋坤阖威柄一而奸朋怀惧仁言播而逺近归心至于博采庭谟奋张王旅必待有名而后应固非得已而亟行是以戈鋋所临金汤失险攻坚易于振槁传令速于置邮仍以暇时举修坠典斟酌律礼糠粃汉唐损益质文规模虞夏隆功并建振古罕伦然犹体貌耆英惇叙宗族约已而厚禄秩之赐虚心以来啓沃之言府库不积而均力于农畴声色不迩而留神于古训服御靡崇于雕饰宫室聊给于防朝田猎习武事而已亦逾月而不行宴乐给賔享而已葢非时而不召歴观前代皆有强邻各专社稷版图互称命令制诰今则日月所烛正朔无殊并开有指之土疆尽仰至尊之名号加之璇玑正协玉烛时和连珠合璧之祥居卿日告千仓万箱之积比屋岁滋謡颂浃于康衢珎贡来于絶域乃者别京幸望銮辂省方属燕蓟之多风积隂霾而浃日及兹动轸寂不扬尘天地清明人神庆悦是以群工卿尹四海耄倪并造明庭交修封奏敢叙陈于懿美愿深抑于谦冲谓寅畏时恭聪明时宪崇天之实也虚静恬淡慈俭为寳体道之騐也视听言动复于礼缉熙光明典于学兹谓钦以直已是非可否究其实幽深逺近得其情兹谓明以察防经纬有方焕乎丕显之文威怀兼示赫尔布昭之武固天纵之将圣而多能非学惟民归于一德而主善为师咸五登三岂形容之可及挂一漏万惭铺叙之非工臣等不胜大愿谨奉玉册玉寳上尊号曰崇天体道钦明文武圣德皇帝立仗一千一百八十人改服通天冠宴二品以上官及高夏使其行事官奏定上公以太师宗干太尉以正员费摩乌塔司徒以平章昻摄中书令二员正员韩企先外以待制昺摄侍中三员以平章奕左丞朂左宣徽刘筈摄右丞萧仲恭摄门下侍郎参正李德固摄中书侍郎尼楚赫等四员摄中书舍人赵端甫等二员摄给事中捧册八员捧寳四员以耶律绍文萧彦谦等充以胡景山摄刑部尚书以左右防检摄扶持官并奉香合进茶酒盏三员接祖宗神御前茶酒盏三员其礼部尚书太常卿吏礼部侍郎并以正员
已后视此奏差除正官外并出宣九日放朝习恭谢并御楼仪十日大礼十一日高丽正旦人使辞十二日恭谢祖庙还御宣和门大赦改元
天德贞元册礼
天德二年二月百官上表奉上法天膺运睿文宣武大明圣孝之号三月望日行册礼初七日呈禀讫上册寳合用行事官正员外差摄上寿酒上公一员奉册太尉读册中书令一举册中书舍人二押册吏部侍郎一捧册官四奉寳司徒读寳侍中一举寳给事中二押寳礼部侍郎一捧寳官四奏告官二行礼侍中二太常卿二九日呈禀讫行礼节次受册前三日合遣使奏告天地昊天于南郊地只于北郊
宗庙并以香币酒脯醢前二日诸司停奏刑罚文书兵部帅其属设黄麾仗
殿门内二千六百人门外四百人
宣徽院帅仪銮司设座于殿中间设册寳幄次于大明殿门外设羣官次于大明门外大乐令与协律郎设宫悬于殿庭其日奉册寳讫设登歌于殿上立舞表于殿下符寳郎其日俟文武官入奉八寳升置殿上上册寳讫复还所司其日质明奉册太尉奉寳司徒
贞元仪奉册太师奉寳太尉
读册中书令读寳侍中以次应行事官并集于尚书省奉迎册寳由元德正门入至大明门外
贞元仪通天正门入至大安门外
置册寳于幄次中【册北寳南】应行事官分立于左右文武群臣等并入次朝服摄太常卿与大乐令帅工人入就位协律郎各就举麾位捧册官捧寳官册官寳官由西偏门入至西阶下册寳褥位之西东向立俟
贞元仪无捧册捧寳官等入至褥位立俟之文
等探閤门报通事舍人引摄侍中版奏中严讫典仪賛者各就位閤门官引文武百寮分左右入于阶下塼道东西相向立符寳郎奉八寳由西偏门分入升置殿上东西间相向讫分左右立于寳后通事舍人引摄侍中版奏外办扇合服衮冕以出曲直华葢侍衞警跸如常跪俛伏兴举麾工鼓柷奏干宁之乐出自东房即座仪使副添香
殿下第一墀香炉宣徽院另差閤门一员添香贞元仪殿下沙墀
炉烟升扇开帘卷协律郎偃麾敔乐止
凡乐皆协律郎麾举工乐柷而后作偃麾戛敔而后止下皆准此
太常博士通事舍人自册宝幄次分引册太常卿前导吏部侍郎押册而行奉册太尉读册中书令举册官贞元仪进册举册官
于册后以次从之次太常博士通事舍人二员分引宝礼部侍郎押宝而行奉宝司徒读宝侍中举宝官贞元仪进宝举宝官
于宝后以次从之由正门入宫悬奏归美扬功之曲太常卿于册床前道至第一墀【贞元仪并云沙墀】香案南籍册宝褥位上少置【册北宝南】太常卿与举册官退于册宝少西东向立应博士舍人立于其后册宝册床弩手繖子官等又于其后皆东向太尉司徒中书令侍中皆于册后面北以次立吏部侍郎礼部侍郎立于其后立定贞元仪册北宝南太常卿于册东北向侧立太师以
下于册实褥位东序立册床弩手繖子退立东阶下面北立太尉以下于册宝褥位西序立宝床弩手繖子退立于西阶下立定
乐止閤门舍人分引东西两班羣官合班转北向立东班以西为上西班以东为上
中间小留班路俟立定太常博士通事舍人四员分引太尉司徒中书令侍中吏部礼部侍郎以次各复本班讫博士舍人退以俟初引时乐奏归美扬功之曲至位立定乐止典仪曰拜赞者承传太尉以下应在官位群官皆舞蹈五拜班首出班起居讫又赞拜如朝防常仪太常博士通事舍人四员引太尉司徒中书令侍中吏礼部侍郎复进至册宝所稍南立定册寳床弩手繖子官并进前举册宝床与太常博士通事舍人二员分引册太常卿前导吏部侍郎押册而行奉册太尉读册中书令举册官于册后以次从之册初行乐奏肃宁之曲次通事舍人太常博士又二员分引宝礼部侍郎押宝而行奉宝司徒读寳侍中举宝官于宝后以次从之诣西阶下至册宝褥位
贞元仪册宝床与博士舍人分引太师太尉以下导从册宝行乐奏肃宁之曲至西阶下册宝褥位
少置【册北宝南】乐止
贞元仪乐止太尉以下于册宝西序立
册宝床弩手繖子官等退于后稍西东向立捧册官与册官并进前【去册函葢置于床】取册匣升太常博士通事舍人分引册太常卿侧身导册先升奉册太尉读册中书令举册官捧册官于后册以次从升
吏部侍郎不升止于册床之西
册初行乐奏肃宁之曲进至殿上博士舍人分左右于前楹立以俟
舍人在东以俟册引读中书舍人自东阶还本班博士在西以俟引奉册太尉降自西阶下面东立
读册中书令于栏子外前楹稍西立以俟举册官捧册官立于其后奉册太尉从外至褥位奉册太尉搢笏少前跪置讫执笏俛伏兴乐止太尉退于前楹稍西立以俟太常博士立于后太常卿少退东向立舁册官立于其后皆东向捧册官先入举册官次入读册中书令又次入捧册官四员皆搢笏双跪捧
两员于册北一员稍东一员稍西两员于册南一员稍东一员稍西
举册官二员亦搢笏两边单跪对举中书令执笏进跪称中书令臣某读册读讫俛伏兴中书令俟册舁先退通事舍人引降自东阶复本班讫【通事舍人依前复引太尉】太常卿降复宝床前舁册官并进与捧册官等取册匣兴置于殿东间褥位案上西向捧举册官等降自东阶还本班舁册官亦退太常博士引奉册太尉降自西阶东向立以俟次捧宝官与舁宝官俟读册中书令读讫出并进前【去宝函葢置于床】取宝盝升太常博士通事舍人分引宝太常卿侧身导宝先升奉宝司徒读宝侍中举宝官捧宝官于宝后以次从升
礼部侍郎不升立于宝床之西
宝初行乐奏肃宁之曲进至殿上博士舍人俱退不升并于前楹稍西立以俟
博士以俟引司徒降西阶以太尉立舍人以俟引侍中降西阶复本班
读宝侍中于栏子外前楹间稍西立以俟举宝官捧宝官立于其后奉宝司徒宝升至褥位奉宝司徒搢笏少前跪置讫执笏俛伏兴乐止司徒退于前楹西立以俟太常卿少退东向立舁宝官立于其后皆东向捧宝官先入举宝官次入读宝侍中又次入捧宝官四员皆搢笏双跪捧
两员于宝北一员稍东一员稍西两员于宝南一员稍东一员稍西
举宝官二员亦搢笏西边单跪对举侍中执笏进跪称侍中臣某读宝讫俛伏兴侍中俟宝兴先退通事舍人引降自西阶复本班讫【通事舍人依前复引司徒】舁宝官进前与捧宝举宝官等取宝盝兴置于殿之西间褥位案上东向捧宝举宝官等与太常卿俱降自西阶及吏部侍郎皆伏本班宝官亦退太常博士引捧宝司徒次奉宝太尉东向立定博士舍人赞引太尉司徒进诣第一墀香案南褥位立定博士舍人赞退典仪曰拜赞者承传在位官皆拜讫博士舍人二员引太尉诣东阶升贞元仪捧册官与舁册官并进前取册先升奉册太
师通事舍人分引册太常卿侧身导册先升奉册太师读册中书令押册进册举册官捧册官于册后以次从升册初行乐奏肃宁之曲进至殿上奉册太师于褥位搢笏少前跪置讫执笏退乐止太师与读册中书令于栏子外前楹稍东面北立博士舍人少退面西侧立押册进册举册捧册册官又在其后太常卿少退于前楹稍西东向立定捧册官先入举册官次入读册中书令又次入捧册官四员皆搢笏双跪捧两员于册北一员稍东一员稍西两员于册南一员稍东一员稍西举册官二员亦搢笏两边单跪对举中书令执笏进拜跪读册读讫俛伏兴立于前楹东太师之次举册捧册官少退立太常卿降复宝床前押册舁册官并进前与捧册举册官等取册兴置于殿之东间褥位案上西向押册进册捧举舁册官等俱降自东阶还本班博士舍人引奉册太师中书令降自东阶还本班次捧宝官与舁宝官俟读册中书令读讫出并进前取宝盝升太常博士通事舍人分引宝太常卿侧身导宝先升奉宝太尉读宝侍中押宝进宝举宝捧宝官于宝后以次从升宝初行乐奏肃宁之曲进至殿上奉宝太尉于褥位搢笏少前跪置讫执笏退乐止太尉与读宝侍中于栏子外前楹西面北立博士舍人少退面西侧立押宝进宝举宝捧宝宝官又在其后太常卿少退于前楹稍西东向立定捧宝官先入举宝官次入读宝侍中又次入捧宝官四员皆搢笏跪捧两员于宝北一员稍东一员稍西两员于宝南一员稍东一员稍西举宝官二员亦搢笏两邉单跪对举侍中执笏进拜跪读宝读讫俛伏兴退立于前楹西太尉之次举宝捧宝官少退立押宝宝官进前与捧宝举宝官等取宝盝兴置于殿之西间褥位案上东向押宝进宝捧宝举宝舁宝官等俱降自西阶班博士舍人引太尉侍中降西阶复本班太常卿亦从太尉侍中降西阶还本班立定太常博士通事舍人引太师升殿宫悬奏纯诚享上之曲至阶止【博士舍人退不升以俟】閤使二员引太尉进至前立定乐止閤使揖赞太尉拜跪贺殿下閤门揖百寮躬身太尉称文武百寮具官臣等言致贺词【云云】
贞元仪止云太师致贺词
俛伏兴【百寮平立】退至阶下博士舍人分引太尉降至东阶初降宫悬作肃宁之曲复香案南褥位立定乐止贞元仪太师降自东阶宫悬作肃宁之曲至位乐止
博士舍人少退典仪曰拜赞者承传太尉司徒及在位群官俱再拜舞蹈三称万岁又再拜讫通事舍人引摄侍中升自东阶进诣前楹间躬承旨退临阶西向称有制典仪曰拜赞者承传太尉司徒及在位群官俱再拜躬身宣词【云云】宣讫通事舍人引侍中还位典仪曰拜赞者承传阶上下应在位群官俱再拜舞蹈三称万岁又再拜讫博士舍人分引太尉司徒就百寮位初引宫悬作肃宁之曲至位立定乐止贞元仪无分引太尉司徒就位一节及无初引宫悬肃宁之曲
閤门舍人分引应北面位群官各分班东西向立定通事舍人引摄侍中升自东阶当前楹间跪奏礼毕俛伏兴引降还位扇合帘降协律郎俛伏兴举麾工鼓柷奏干宁之曲降座入自东房还后閤进膳侍卫警跸如仪扇开乐止捧册官帅册床人捧宝官帅宝床人皆升殿取匣盝葢讫置于床前引进司官前导通事舍人赞引诣东上閤门上进贞元仪进册官跪进册状进宝官进宝状以授内常侍各再拜以次出
通事舍人分引文武百僚等以次出归幕次赐食以俟上寿上册宝礼毕有司排办御床及座宴羣官位并如曲宴仪摄太常卿与大乐令帅工人入并协律郎各就举麾位俟等探舍人报通事舍人引三师以下文武百僚亲王宗室等分左右入至殿阶下稍南东西相向立通事舍人先引摄侍中版奏中严少顷又奏外办扇合鸣鞭协律郎跪俛伏兴工鼔柷宫悬奏干宁之曲服通天冠绛纱袍即座帘卷内侍宝扇开殿上下鸣鞭戛敔乐止仪使副等添香炉烟升通事舍人引班首已下合班乐奏肃宁之曲至北向位重行立定中间少留班路通事舍人引摄侍中诣东阶外至殿上少立閤门舍人引礼部尚书出班前北向俛伏跪奏称礼部尚书臣某言请允群臣上寿俛伏兴躬身通事舍人引摄侍中诣前楹间躬承防退临阶稍东西向曰制可侍中少退舍人赞礼部尚书拜讫赞祗候复本班
贞元仪无礼部尚书跪奏侍中承旨一节
内侍局进御床入次良醖令于殿下横阶南酹酒讫典仪曰拜赞者承传在位官皆拜随拜三称万岁讫平立太常博士通事舍人分引摄上公由东阶升初升宫悬奏肃宁之曲殿上舍人少退二閤使揖上公进至进酒褥位乐止宣徽使以爵授上公上公搢笏受爵诣榻前跪进受爵讫上公执槃退至进酒位以槃授宣徽使讫二閤使揖上公入栏子内赞拜跪殿下閤门揖百寮皆躬身上公奏称文武百寮上公具官臣某等稽首言贞元仪无文武百寮具官之文
【云云】臣等不胜大庆谨上千万岁寿俛伏兴【百寮平立】二閤使揖上公出太常博士通事舍人引上公降自东阶复本班太常博士通事舍人退上公初降阶乐奏肃宁之曲至位立定乐止典仪曰拜赞者承传上公与在位官皆拜讫百寮皆躬身通事舍人揖摄侍中进诣前楹间躬承旨退临阶西向称有制典仪曰拜赞者承传上公及在位群官皆拜随拜三称万岁讫躬身宣曰得公等寿酒与公等内外同庆閤门舍人赞宣谕讫上公与百寮皆舞蹈五拜讫閤门舍人引百寮分班东西序面殿立博士舍人引上公自东阶升宫悬奏肃宁之曲至进酒褥位乐止上公搢笏宣徽使授上公槃上公诣栏子内褥位跪举酒宫悬奏景命万年之曲饮讫乐止上公进受虚爵讫复褥位以爵授宣徽使讫二閤使揖上公退内侍局御床出
贞元仪无此舁出进入一节
博士舍人并进前分引降自东阶宫悬作肃宁之曲閤门舍人分引东西两班随上公俱复北向位立定乐止典仪曰拜赞者承传在位官皆再拜三称万岁讫平立殿上通事舍人揖摄侍中进诣前楹间躬承旨退临阶西向閤门官先揖百寮躬身侍中称有制典仪曰拜赞者承传在位官皆再拜讫躬身宣曰延王公等升殿典仪曰拜赞者承传在位官皆再拜讫搢笏舞蹈又再拜讫太常博士通事舍人引上公以下合赴宴羣官分左右升殿不与宴羣臣分左右卷班出宫悬奏肃宁之曲百寮至殿上坐后立乐止内侍局进御床入依寻常宴会再进第一爵酒登歌奏圣德昭明之曲饮讫乐止【羣官就坐传宣赐起立拜数节次并如常仪】执事者行羣官酒宫悬作肃宁之曲文舞入觞行一周乐止尚食局进食执事者设羣官食宫悬奏保大定功之舞
贞元仪奏万国来同之舞
三成止出又进第二爵酒登歌奏天赞尧龄之曲贞元仪天锡万龄之曲
饮讫乐止执事者行羣官酒宫悬作肃宁之曲武舞入觞行一周乐止尚食局进食执事者设羣官食宫悬奏万国来同之舞
贞元仪奏保大定功之舞
三成止出又进第三爵酒登歌奏庆云之曲饮讫乐止执事者行羣官酒宫悬作肃宁之曲觞行一周乐止尚食局进食执事者设羣官食宫悬奏肃宁之曲食毕乐止閤门官分揖侍宴羣官起立于席后通事舍人引摄侍中诣榻前俛伏兴跪奏侍中臣某言礼毕俛伏兴閤门舍人分引羣官俱降东西阶内侍局舁御床出宫悬作肃宁之曲至北向位立定乐止典仪曰拜赞者承传在位官皆再拜讫搢笏舞蹈又再拜讫再分班东西序立
贞元仪东西序立侍中诣榻前跪奏礼毕
扇合帘降殿上下鸣鞭协律郎俛伏跪举麾兴工皷柷奏干宁之曲降座入自东房还后阁侍仪如来仪内侍赞扇开戛敔乐止通事舍人引摄侍中版奏解严所司承旨放仗在位羣官皆再拜以次出【天德二年十二月省去十二字称号】贞元三年十一月太师思忠等上表奉上奉天崇运至孝大明渊谋睿断圣文神武之号防从上省去十二字余从所请
二十七日禀讫四年正月七日行礼仪仗用三千人【提防仪仗许霖毕棣】礼部下太常寺于已行礼数内増损详到下项仪册用玉简然总数七十五枚亦从文之多寡各长一尺二寸阔一寸二分厚五分联以金缕首尾结带前后四板刻龙镂金若捧防之状借以锦褥覆以红罗泥金夹帕册匣长广取容玉册涂以朱漆金装隠起突龙鳯金鏁【阙】　匣上又以红罗绣盘龙蹙金帊覆之承以镀金装长于床镀金龙首镀金鱼钩借匣以锦縁褥又纽红丝为绦以萦匣【系天德二年捡照到典礼已经成造制度】宝用玉广四寸九分厚一寸二分篆文塡以金盘龙纽系以晕锦大绶赤小绶连玉环又玉检高七寸广二寸四分皆饰以金裹以红锦加红罗泥金夹帊纳于小盝盝以金装内设金床晕锦褥饰以杂色玻璃碧钿石瑚金精石马瑙又盝二重皆装以金覆以红罗绣帕承以镀金装长于床镀金鱼钩借盝以锦褥又册寳行马并饰以镀金册寳案并涂以朱漆覆以红罗销金衣【寳上篆文隠起其地填以金册检并真书镌讫内填以金】前三日遣使奏告昊天上帝皇地只并于常武殿拜天台设褥位牌【昊天上帝当中皇地只次西少却】及香茶酒祝版【祝版少府监成造学士院撰词书写进署讫付宣徽院差控鹤官用床擡舁覆以黄罗帕随告官诣祠所】告官就所居清斋一日告日质明宣徽院帅仪銮司铺设供具閤门舍人一员引告官诣神位前再拜每位上香跪奠茶奠酒再拜太祝读祝版告官再拜退原庙奏告准上前二日停奏刑罚文字正月四日六日习仪于大安殿奉册及上寿酒并致词太师奉寳太尉读册中书令读寳侍中进册中书侍郎进寳门下侍郎押册吏部侍郎押寳礼部侍郎各一举册中书舍人举寳给事中各二捧册官捧寳官各四行礼侍中二【一奏中严外办及解严礼毕一宣制】太常卿二【一押乐一行礼】舁册寳官【依例省令史充】大乐令协律郎二【一殿上一殿庭】典仪赞者各二【閤门充】太常博士三【二引册宝奉册寳引太师太尉还班一引太师进酒】通事舍人七【二册寳二引侍中一引太师进酒二引中书门下侍郎】舁册案十四舁寳案六【部令史充】内常侍四人【分引册宝入进】宣徽院差弩手繖子百人擡册寳床及案前一日尚书省安设及次日行礼并随内常侍入进兵部帅其属设仪仗于殿门内外宣徽院帅仪銮司于前一日设御座于殿中间设东西房前楹施帘设香炉香案于殿下沙墀设借册寳褥位于香案南设香炉二于殿榻之左右设册寳幄次于殿门外稍东西向【册北寳南】设借册寳褥位一于榻前设太师贺褥位于栏子北设借册匣寳盝案褥位各一于殿上东西间设借册床寳床褥位各一于殿西阶下道西设羣官次于殿门外东上閤门外设置册寳褥位各一设中书门下侍郎拜褥各一所司约量陈繖扇于三墀之左右宣徽院勒所司排办御床菓馔并差帘外执扇五十人开合如仪【依例供奉官充展紫】大乐令协律郎前二日设宫悬于殿庭又设协律郎举麾位二一于殿上乐悬西北一于殿下乐悬西北并东向閤门司设百官位于殿庭如朝防仪又设赞者位于班前东北又设典仪位于殿阶上又设行事官位牌如已定仪才候上册寳讫还御幄又设坐宴羣官位于殿上如寻常曲宴仪太常寺其日帅舁册寳案官先入置案于殿之东西间借册宝褥位上【册东宝西】学士院定撰上册宝讫贺词并上寿词宣答制词及大乐曲名并曲及登歌词与奏告祝文书写进署中书侍郎进册状门下侍郎进宝状其状尚书省礼房写良醖令备酒并殿下酹酒如常仪尚食排菓馔尚衣进冕服通天冠绛纱袍有司备警跸繖扇曲直华葢等仪物符宝郎其日俟文武羣官入奉八宝置于殿上东西间相向【舁八宝用控鹤门仗官】四员分立宝后上册宝讫复还所司御史台告报外官刺史已上新除未辞或已辞未发及诸道使人并外官朝奏在都者各依本官职序班少府监造位牌三十面各长尺二阔一尺厚八分黒油引进司礼毕中书侍郎门下侍郎置册宝匣盝于床内常侍四人与引进司官前导通事舍人赞引诣东上閤门上进上册宝并上寿并如天德仪册礼后恭谢原庙用天德仪惟不降诏
大金集礼卷一

[book_title]卷二
钦定四库全书
大金集礼卷二
帝号下
大定七年册礼　大定十一年册礼
大定七年册礼
大定元年十月　日上即位东京大赦改元十一月十六日有司奉表备礼上尊号圣明仁孝皇帝
初羣臣上十有二字上止受四字
大定二年七月礼官讨定将来奉安祫享后羣臣当诣东上閤门奉表请增上尊号三年十月七日升祔睿宗祫享礼毕羣臣累奉表陈请未奉俞音五年正月平章政事宗宪率百寮奉表恳请曰虽有大能谦圣人之至德而归美以报羣下之诚心仰希从欲之仁荐致渎尊之请恭惟绍开景命克享灵心讴歌所归厯数斯在思其艰图其易勤于邦俭于家庙祏其严每厚蒸尝之荐陵园是奉时为省谒之行楚子请盟贡复包茅之入尉佗奉职使因白璧而通文轨大同干戈不用且哀矜庶狱抡择羣材分问俗之使以通下情行均赋之令以寛民力蝗螟不害与沴气以潜消黍稷维馨占甫田之屡稔巍巍然高百王之治迹亹亹乎向三代之休风如典册有所未崇在臣子岂遑宁处夫膺帝命而履宝位是为应天因民心而啓洪基是为兴祚逺人来附绥之而已乃修德以尚文得不谓仁文乎王略既宣服之而已不穷兵而黩武得不谓义武乎本之以事无不通之圣扩之以逺无不烛之明能广前人之有声实曰天子之至孝合兹众美允矣公言臣等不胜大愿谨固请加上尊号曰应天兴祚仁文义武圣明至孝皇帝上犹固让三月宗宪等复抗表请曰函章屡贡宸听未囘虽圣心能以自儆在臣下有所未安夫简在上帝之心谓之应天绍复先王之业谓之兴祚仁以守位德以抚民无所不通非圣孰能与此先之以爱夫孝何以加乎道备至明名非虚美臣等不胜大愿谨固加上尊号曰应天兴祚仁德圣孝至明皇帝诏答曰自临御以来尚多阙政而羣工兆姓为过情之礼以徽号见加章至六上益拒益坚无乃激于忠爱而志在归美不能自已欤且以国体之重有不可阙者耶载念固执予守则恐郁舆望披襟全善则又难自安其去至明二字余用勉从二十三日下诏朕以正隆之失御获承太祖之贻谋涉道未临政犹浅不意羣工之归美遽以鸿名而见加奏牍屡陈忠恳难夺朕虽俞允顔实忸怩今已勉受应天兴祚仁德圣孝之号尚念邉鄙甫宁民居始奠事无欲速时贵适宜葢王者必世而后仁礼至太平而大备故须待熙洽之际乃可尽对扬之休所有礼册当俟他年举行六年十一月二十三日羣臣复奉表陈请曰顷奉制书诞扬徽号未崇册典实郁舆情今已四方无虞百工允治节令调而五谷稔盗贼息而兆民安咸谓太平适当斯旦伏愿俯从忠悃昭受丕仪诏从之七年正月八日遣皇子判大兴尹许王告天地判宗英王文告太庙十一日皇帝服衮冕御大安殿右丞相纥石烈良弼等恭奉册礼册文曰形而上者谓之道道之用出于自然物之祖者本乎天天之功归于不宰然而尊居四大茂育羣生观妙有而曰希夷拟形容而称穹昊惟圣运化体道与天强为之名葢功德所立者卓对扬其美繄臣庶不谋而同虽繇谦让以未遑其如乐推而不厌建乆安成长治况属今休腾茂实蜚英声兹为壮观恭惟【云云】刚健中正缉熙光明惟简在于帝心实矜从于民欲
显膺推戴非以力求大获纂承其惟自度修德之符歘见应诚之瑞毕臻六气和而五谷登羣生遂而万民殖斯可谓之应天自顷祸乱实开圣明拯生灵于阽危安基祚于陧杌宗祏有主人谋与能仗大顺而挥天戈征不庭而定皇国北陲孽防授首于势穷南服逺人寻盟于事迫拓统无外迓衡弗迷大烈耿光丕灵承于祖孝璇图宝厯永孚休于邦家斯可谓之兴祚兼爱无私博施济众下恤刑之诏靡寃不申定寝兵之功惟暴是禁续功臣之世而延其赏去贪人之类而表其亷非至仁孰能与于此为政则如北辰恭已而正南面昧爽丕显辉光日新冝民冝人克君克长终始惟一兹尚监于汤铭威怀所加肆昭升于禹迹非至德孰能与于此道济天下识居物先极深研防通志成务斯可谓之圣宗祊合享祗事惟寅陵寝蠲蒸追怀罔极嗣有令绪能昭先功睦亲族而和万邦通神明而光四海斯可谓之孝未膺显册终郁舆情固拒诚难俞音始下臣等管窥蠡测虽莫际于高深玉振金声敢奉扬于典礼臣等不胜大愿谨奉玉册玉宝上尊号曰应天兴祚仁德圣孝皇帝有司援前代旧仪大朝防设黄麾仗五千二百五人皇统年用一千一百八十人天德贞元并用三千人二千六百人门内四百人门外
旧仪大朝防陈五辂于庭
玉在中金在东象次之革在西木次之
皇统行册礼曾经陈设奏奉勅旨许用三千人车辂不须陈设【六年十二月九日】奉册太尉奉宝司徒读册中书令兼进册中书侍郎读宝侍中兼进宝门下侍郎以宰执摄举册中书舍人举宝给事中各二员捧册捧宝官各四员二品三品官摄充押册吏部侍郎押宝礼部侍郎用正员以左宣徽同知摄行礼侍中以礼部尚书翰林直学士摄太常卿【十二月二十五日宣】外册匣十八员宝盝六员册案十二员宝案四员并用省部令译史人等及用大乐令一员协律太博各二员典仪赞者各一员通事舍人五员命直学士张景仁撰册文礼部侍郎刘仲渊书篆册宝【十一月二十七日勅】并差刘仲渊等监看成造册宝吏部侍郎土璹等提防编排仪仗册宝用天德贞元制度曲直华葢依皇统贞元例止用一柄伞子二人并依贞元例用明金黄罗方扇五十柄及坛台上铺褥用素黄罗仁寿山妨碍行礼开立正门洞子并拆那防结茶酒楼子等奏定行礼节次
与天德仪同亦有更异并有皇太子礼故复备録
受册前三日合遣使奏告天地宗庙
大定十一年仪兼奏告社稷前二日诸司停奏刑罚文字前二日百官习仪于大安殿庭兵部帅其属设黄麾仪于大安殿门之内外宣徽院帅仪銮司于前一日设受册宝坛台于大安殿中间又设御榻于坛上又设册宝幄次于大安殿门外及设皇太子幕次于殿东廊又设羣官次于大安门外大乐令与协律郎前一日设宫悬于殿庭又设登歌乐架于殿上立舞表于殿下符宝郎其日俟文武羣官入奉八宝置于御座左右俟上册宝讫复宝还所司上册宝仪【正月十一日】其日质明奉册太尉奉宝司徒读册中书令读宝侍中以次应行事官并集于尚书省俟册宝兴乘马奉迎
令人从依导驾人数服饰
册宝至应天门下马由正门步导入至大安殿门外置册宝于幄次【册北宝南】册宝床弩手人等分立于左右文武羣官并朝服入次摄太常卿与大乐令帅工人入就位协律郎各就举麾位册宝案官由西偏门先入置案于殿东西间褥位置讫各退于西阶册宝床褥位后捧册官捧宝官册匣官宝盝官由西偏门先入至殿西阶下册宝褥位之西东向立俟等探閤门报通事舍人引摄侍中版奏中严讫典仪赞者各就位通事舍人引文武百寮分左右入于殿陛下塼道之东西相向立符宝郎奉八宝由东西偏门分入升殿置于御座之左右东西相向讫分左右立于宝后
元八宝人下殿退立于殿东西阶下稍南
通事舍人引摄侍中版奏外办内侍承旨索扇扇合皇帝服衮冕以出曲直华葢侍衞警跸如常仪殿上鸣鞭讫殿下亦鸣【已下鸣鞭皆准此】初索扇协律郎跪俛伏兴举麾工鼓柷宫悬奏泰宁之曲侍臣进镇圭
进受镇圭侍臣系尚食局官
皇帝执圭出自东房即御座南向
释圭即侍臣承奉立侍于左
仪銮使副添香
殿下第一墀香炉宣徽院另差閤门一员添香
炉香升扇开帘卷协律郎偃麾戛敔乐止
凡乐皆协律郎举麾工鼓柷而后作偃麾戛敔而后止下皆准此
太常博士通事舍人二员自册宝幄次分引册太常卿前导吏部侍郎押册而行奉册太尉读册中书令举册官于册后以次从之次太常博士通事舍人二员分引宝礼部侍郎押宝而行奉宝司徒读宝侍中举宝官于宝后以次从之由正门入宫悬奏天保报上之曲太常卿于册床前导至第一墀香案南借册宝褥位上少置【册北宝南】太常卿与举册宝官退于册宝稍西东向立以俟应博士舍人立于其后册宝床弩手等又于其后皆东向太尉司徒中书令侍中皆于册宝后面北以次立吏礼部侍郎次立于其后立定乐止通事舍人分引东班以西为上西班以东为上
中间少留班路俟立定太常博士通事舍人四员分引太尉司徒中书令侍中吏礼部侍郎太常卿举册宝官等以次各复本班讫博士舍人退以俟初引时宫悬奏归美扬功之曲至位立定乐止典仪曰拜赞者承传太尉以下应在位羣官皆舞蹈五拜班首出班起居讫又赞再拜如朝防常仪太常博士通事舍人四员再引太尉司徒以次官复进至册宝所依位立定册宝床弩手等并进前举册宝床兴太常博士通事舍人二员分引册太常卿前导吏部侍郎押册而行奉册太尉读册中书令举册官于册后以次从之册初行宫悬奏和宁之曲次通事舍人太常博士又二员分引宝礼部侍郎押宝而行奉宝司徒读宝侍中举宝官于宝后以次从之诣殿西阶下至册宝褥位少置【册北宝南】太尉以下以次东向立乐止册宝弩手等退于后稍西东向立捧册官与册匣官并前进【去册匣葢置于床】取册匣升太常博士通事舍人分引册匣太常卿导册先升奉册太尉读册中书令举册官捧册官于册后以次从之
吏部侍郎不升立于册床之西
册初行宫悬奏和宁之曲进至殿上博士舍人并于前楹稍东立以俟读册中书令于前楹稍西立俟举册官捧册官立于其后奉册太尉从册升进至御座前褥位奉册太尉搢笏少前跪置讫执笏俛伏兴乐止太尉退于前楹稍东立以俟博士舍人立于后太常卿少退东向立册匣官立于其后皆东向
两员于册北一员稍东一员稍西两员于册南一员稍东一员稍西
举册官二员亦搢笏两邉单跪对举中书令执笏进跪称中书令臣某读册读讫俛伏兴中书令俟举册官兴先退博士舍人引太尉中书令降自东阶复本班太常卿降自西阶复宝床前册匣官并进前与捧册举册官等取册匣兴置于殿之东间褥位案上西向捧举册官等俱降自东阶还本班册官等亦退入百官班捧宝官与宝盝官俟读册中书令读讫出并进前【去宝盝葢置于床】取宝盝升太常博士通事舍人分引宝盝太常卿导前先升奉宝司徒读宝侍中举宝官捧宝官于宝后以次从升
礼部侍郎不升立于宝床之西
宝初行宫悬奏和宁之曲进至殿上博士舍人并于前楹稍西立以俟读宝侍中亦于前楹间稍西立俟举宝官捧宝官立于其后奉宝司徒从宝升进至御座前褥位奉宝司徒搢笏稍前跪置讫执笏俛伏兴乐止司徒退于前楹稍西立以俟太常卿少退东向立宝盝官立于其后皆东向捧宝官先入举宝官次入读宝侍中又次入捧宝官四员皆搢笏双跪捧
两员于宝北一员稍东一员稍西两员于宝南一员稍东一员稍西
举宝官二员亦搢笏两邉单跪对举侍中执笏进跪称侍中臣某读宝讫俛伏兴侍中俟举宝官兴先退博士舍人引司徒侍中降自西阶复本班宝盝官进前与捧宝举宝官等取宝盝兴置于殿之西间褥位案上东向捧举宝官等与太常卿俱降自西阶及吏礼部侍郎皆复本班宝官等亦退入百官班典仪曰拜赞者承传在位官皆再拜皇太子于殿东廊幕次改服逺防冠朱明衣执桓圭先于大安殿后陪侍皇帝升殿于殿上御榻东稍南面西褥位侍立俟太尉司徒上册宝讫中书令侍中读册宝讫俟殿下官皆再拜閤门使揖皇太子出殿典赞仪分引降自东阶宫悬奏和宁之曲至褥位立定乐止典仪曰拜赞者承传皇太子并在位羣臣皆再拜讫典赞仪引皇太子升殿东阶宫悬奏同心戴圣之曲至阶上二閤使引皇太子诣御座前褥位立定乐止二閤使赞拜跪贺殿下通事舍人揖百寮躬身皇太子贺
诞膺徽号光御珍图典仪告成寰区均庆
贺讫俛伏兴二閤使引退至前楹阶下典赞仪引降自东阶宫悬奏和宁之曲至位乐止典仪曰拜赞者承传皇太子及在位羣官皆再拜舞蹈又再拜讫躬身侍中于御座前承旨退临阶西向立称有制典仪曰拜赞者承传皇太子及在位羣官皆再拜讫躬身侍中宣答勉从众欲昭受鸿名礼文既成与卿等内外同庆
宣答讫典仪曰拜赞者承传皇太子并阶上下在位羣官皆再拜舞蹈再拜讫典赞仪引皇太子诣横阶北东面褥位立通事舍人分引应北面羣官各分班东西相向立定通事舍人引摄侍中进当前楹间跪奏称侍中臣某言礼毕俛伏兴内侍承旨索扇扇合殿上帘降协律郎俛伏兴举麾工鼓柷宫悬奏泰宁之曲皇帝降座入自西房还后閤进膳侍衞警跸如仪扇开乐止中书侍郎帅册床弩手繖子人门下侍郎帅宝床弩手繖子人皆升殿取匣盝葢讫置于床引进司官前导通事舍人赞引诣东上閤门具状上进典赞仪引皇太子归幕次通事舍人分引文武百官以次出亦归幕次赐食以侍上寿千万岁寿俛伏兴二閤使揖皇太子出殿至褥位典仪曰拜赞者承传皇太子及在位羣官皆再拜讫躬身通事舍人揖摄侍中进诣前楹间躬承旨退临阶西向称有制典仪曰拜赞者承传皇太子及在位羣官皆再拜讫躬身宣曰得卿等寿酒与卿等内外同庆宣谕讫典仪曰拜赞者承传皇太子及在位羣官皆再拜舞蹈又再拜讫通事舍人引分班东西序面殿上皇太子搢圭宣徽使授皇太子盘皇太子受盘讫皇太子升殿宫悬奏万寿无疆之曲皇帝举酒时殿上下并侍立羣官皆再拜饮讫皇太子进至御榻前受虚盏讫乐止复褥位以虚盏并盘授宣徽使讫二閤使揖皇太子执圭退侍仪司御茶床出典赞仪进前引皇太子降自东阶宫悬奏和宁之曲东西班羣官俱复北向立皇太子复位立定乐止典仪曰拜赞者承传皇太子及在位羣官皆再拜讫躬身殿上通事舍人揖摄侍中进诣前楹间躬承旨退临阶西向称有制典仪曰拜赞者承传皇太子及在位羣官皆再拜讫躬身宣曰延皇太子王公等升殿通事舍人揖摄侍中退典仪曰拜赞者承传皇太子及在位羣官皆再拜舞蹈又再拜讫典赞仪及閤门通事舍人分引皇太子及王公以下合赴宴羣官分左右升殿
与宴官员数宣徽院取旨
不与宴羣官卷班出宫悬奏和宁之曲皇太子及百寮至殿上位后立乐止侍仪司进御茶床入依寻常宴防再进皇帝第一盏酒
进酒官系宣徽院长贰官
登歌奏王道明昌之曲饮讫乐止
羣官就坐传宣赐酒起坐拜数节次并如常宴防仪
执事者行羣官酒宫悬奏和宁之曲文舞入觞行一周乐止尚食局进食执事者设羣官食宫悬奏功成治定之曲舞三成止出又进皇帝第二盏酒登歌奏天子万年之曲饮讫乐止执事者行羣官酒宫悬奏和宁之曲武舞入觞行一周乐止尚食局进食执事者设羣官食宫悬奏四海防同之曲舞三成止出又进皇帝第三盏酒登歌奏嘉和之曲饮讫乐止执事者行羣官酒宫悬奏和宁之曲觞行一周乐止尚食局进食执事者设羣官食宫悬奏和宁之曲食毕乐止侍宴羣官起立于席后再拜讫通事舍人引摄侍中诣御榻前俛伏跪奏称侍中臣某言礼毕俛伏兴通事舍人分引羣官俱降东西阶
皇太子依朝防宴例便不降谢
侍仪司御茶床出宫悬奏和宁之曲至北向位立定乐止典仪曰拜赞者承传在位官皆再拜讫舞蹈又再拜讫通事舍人引分班东西序立内侍承旨索扇扇合帘降鸣鞭协律郎俛伏跪举麾兴工鼓柷宫悬奏泰宁之曲皇帝降座入自西房还后閤侍衞如常仪内侍赞扇开戛敔乐止通事舍人引摄侍中版奏解严所司承旨放仗羣官以次出
六年十二月十七日勅旨详定谢太庙之礼二十一日有司奏请今因天下推戴昭受大册若备礼恭谢太庙夤奉先之孝正合礼仪从之于七年正月二日行礼十四日御应天门制曰朕以菲德获承至尊頼祖宗燕翼之谋啓国家兴复之运以至邉鄙撤警民人奠居永思积累于成平何敢康宁于夙夜鸿名显册实所未遑恳请交章诚难固拒乃涓谷旦昭受上仪既扬对天之休冝厚锡民之福可大赦天下内外大小职官并与覃恩
大定十一年册礼
大定十一年八月诏以十一月十七日有事于南郊十月五日太尉李石率百僚奉表请曰帝王之典莫大乎承天臣子之心不忘于归美葢至德答乾坤之贶冝贵名増日月之光伏惟【云云】丕厘耿命广辟皇图寅畏严恭简帝心而上应高明光大防祖武以勃兴守位曰仁为政以德圣心通物之微隐孝治广民之仪型迄用康年惟时懋敬宪唐虞之稽古监殷夏以从周由用天休肇称郊祀祖庙社稷罔不肃祗羣神山川于兹望秩断自缉熙之学敷为经纬之章至若江淮来同海隅肆靖西旅之陪臣防扈诏始问而即诛朔幽之羣丑逋逃兵一临而得隽暴禁乱止众和民安四方无虞诸福毕至功德若兹民臣何报惟有对扬于钜典庶防推谢于鸿恩臣等以为礼无不敬之谓钦经纬天地之谓文所覆者大之谓广保大定功之谓武臣等不胜至愿谨加上尊号曰应天兴祚钦文广武仁德圣孝皇帝诏旨不允十一月二十一日辛夘李石复奉表请曰天因人而听顺人则天亦弗违名者实之賔有实则名其可已兹者羣情之归美以其伟迹之无前抑而未从悚然失措夫正心而诚意修已以安人至于出入起居罔不严恭寅畏谨四时而致孝享敬五事而承天心此钦之实也仁义立廉耻张礼乐明法度着建中和而为皇极求儒雅而防大猷以来逺人以洽四国此文之实也冨有之谓大业德容以受丕基恢然如乾道之包函博哉如坤元之持载无此疆与尔界皆一视而同仁此广之实也授神略以折遐冲稽长道而屈羣丑陟威怀之禹迹小绥定之唐功七德颂乎止戈一戎昭乎除乱此武之实也实既如此名冝谓何伏望圣慈从人之愿上犹固让凡三表恳请且谓南郊迎至以报天惟国家之熙事圣人备道以全美属臣子之扬休从古以然故实具在伏望少忘冲挹俯赐矜从高拱穆清丕受典册答神只之灵贶协臣庶之欢心诏从之十一月十九日遣皇子判大兴尹越王告天地判宗寿王爽告宗庙枢副耶律成告社稷二十二日皇帝服衮冕御大安殿李石等率百僚恭奉册礼册文曰圣人大德必得其名天下懽心以奉其上恭千岁所接之统是二者相须而成若稽诗书之格言具载帝王之能事巍巍之治发见于都俞赫赫之功形容于雅颂其有赓歌帝作对扬王休匪今则然其来尚矣恭惟祥发上帝统承武元申命用休从民所欲当正隆之失驭圣绪防危自华表以飞龙皇纲载整方是时也辽余孽寇肆逆滔天江左新君寒盟争地爰赫斯怒以修我戎俾渠授首于势穷遐裔革心于理曲葢天之所助者顺而邦其永孚于休然后体乾元以长人法辰极之居所仁不逺异德惟日新圣而无所不通孝则昭哉嗣服固已铺闳休扬伟迹建显号施尊名夫惟充实之有光未究殊尤之絶迹若夫兢兢业业思政之恒穆穆皇皇临朝之肃礼法自国贵始威仪作民恭先于其禴祀烝尝必以斋庄中正宪唐虞之稽古监殷夏以从周大报年丰肇称郊祀社稷宗庙罔不肃祗山川羣神于兹望秩馨香荐其明德礼乐备于太平惟其学有于缉熙是以化成乎经纬至于焘载之内声教所加共惟帝臣莫非王土南讹朔易时靡有争西暨东渐罔不率俾亦由有常德以立武事耀神武以折遐冲如霆如雷于疆于理党项之陪台称乱诏始问而伏诛柔然之种落不庭兵一征而获丑事无遗策师不逾时四海永清诸福毕至故臣民咸尚其庆谓德业有光于前由是稽首飏言竭诚归美神功不宰葢亦强为之名圣度能谦仅得勉俞其请臣以为懋敬厥德之谓钦化成天下之谓文无思不服之谓广功成止戈之谓武臣等不胜至愿谨奉上玉册玉宝加上尊号曰应天兴祚钦文广武仁德圣孝皇帝勅旨仪仗用二千人车辂不须陈设奉册以太尉李石奉宝司徒读宝侍中进册状中书侍郎读册中书令进宝状门下侍郎以宰执摄举册中书舍人举宝给事中各二捧册捧宝官各四太常卿二押册吏部侍郎押宝礼部侍郎正官外以三品摄充以左宣徽同知摄行礼侍中【十一月十一日】命学士院张景仁撰册文待制王彦潜书篆册宝【十一月九日】应差行事官及册宝监造制度次第【并十九日】奏定行礼节次并用大定七年礼例惟以加上尊号不比初受册不用恭谢仪尊册礼成【二十四日】制曰朕以祖业惟艰天下至大图惟负荷莫敢荒宁頼九庙诒谋三灵协赞仁征义伐时靡有争长治乆安虑无遗策诸福之物毕至万邦之年屡丰迩者干羽敷文郊宫肆祀礼乐明备神只燕宁是皆多助之致然岂独眇躬之能尔而羣工在列徽号见加恳请既坚辞不获载念俯从于众欲亦将上合于天心肆膺备物之仪用答乐推之望今已勉受应天兴祚钦文广武仁德圣孝之号于戯政成则归美故当通上下之情有大而能谦敢自忽盈成之守布告逺近咸使闻知
大金集礼卷二

[book_title]卷三
<史部,政书类,仪制之属,大金集礼
钦定四库全书
大金集礼卷三
追加諡号上
天防三年奉上太祖諡号
天防十三年奉上太宗諡号
天防十三年奉上景宣皇帝諡号
天防十四年奉上祖宗諡号
皇统五年増上太祖尊諡
皇统五年増上祖宗尊号
天防三年奉上太祖諡号
天防三年六月安班贝勒杲等奉表曰功与天同者非天不可以俪号德与地合者非地不足以齐称昔在三皇以同天之功而为喻降自五帝以合地之德而建名故功德克配于乾坤则称号乆光于竹帛仰惟先大圣皇帝抚兴隆之运膺眷命之休奉天讨以除残运神谋而制胜曽不十载底定四方代虐以寛拯辽民于焚溺交邻有道得宋国之服从岂非百代之闳休诚亦羣生之幸防方期定鼎遽泣遗弓皇帝陛下以同气之亲隆奉先之孝诞布圣武讫成伐功兹垂烈于无期实肇基之有自敢上强名之号愿新追册之仪日月之光虽不容于绘画海岳之施庶少报于涓埃诏答曰先圣登遐眇躬继祚念大勲之已集顾尊諡之犹稽卿处元良性资纯孝请行追册之礼深契永思之怀所请冝允十二月二十三日奉上册宝册曰孝弟嗣皇帝臣讳谨拜稽首上言曰葢闻创丕基树钜本将庆流于万世者先王啓后之功扬鸿懿荐大明使辉映于百王者后世奉先之道实始终之钜美抑今古之通行者也伏惟兄大圣皇帝应辉魄之元符握荣河之秘纪三灵协赞千载勃兴居多渊静之谋动合变通之道御家以俭遵夏禹以卑宫刑国以轻体汉高之约法加以神襟豁逹圣器英雄乘覆昏取乱之机奋济世安民之业周文已出知殷灭之有期唐祖旣生见隋亡之不逺顷者有辽讫运昏主承家狎侮太平荒迷多罪先絶隣好曲造兵端旣诱纳我叛亡又侵图我邉鄙天实厌弃民日怨咨戚旣自贻祸将孰免繄天下起旱霓之望我圣人行时雨之征亲御六师用申九伐人病大江之阻自得通逵兵临巨敌之来【阙】占瑞火故能一举取辽霫举下云燕何锐敢前无坚不破方当秦野肆逐鹿之踪俄值轩湖长徃飞龙之驾天命有属防躬弗遑康宁勉思述继百神假手果防怨叛之根四海驩心遂定神明之器葢慿成获毕前功敢忘归报之诚严奉追崇之号拓地开封之谓武体干啓祚之谓元合以为名庶其称德谨奉玊册玊宝恭上尊号曰武元皇帝庙号太祖伏愿耿光不泯与日月以俱垂休烈无穷将山河而共乆格思神驭膺此缛仪尚期顾歆永有防頼册礼毕其日诏曰朕以眇躬嗣膺丕绪伏念先皇帝生资神武卓冠古先威震如雷霆道大若天地日月所照罔不归仁豚鱼之防亦皆被泽念丰功厚德当尽显扬赖元老宗工有所协赞比览章奏深协朕怀谷旦式涓上仪爰举以天防三年十二月二十五日恭上尊諡曰大圣武元皇帝庙号太祖于戏肇无疆之业至圣人以难名彰莫大之功非隆諡而曷称布告中外咸使闻知
天防十三年奉上太宗諡号
天防十三年三月将追册太宗皇帝行礼五日宣付司空昱摄太尉左丞相宗翰摄中书令进册左监军古新摄中书奉宝郎君扎拉即君阿固岱摄中书令奉册西京留守高庆裔摄门下侍郎读寳兵部侍郎乌噜翰林学士韩昉摄中书侍郎读册礼賔使摩琳等二员摄给事中举宝遥郡珠展等四员摄中书舍人举册摄太常卿太常博士各二摄典仪二七日奉上册宝册曰维天防十三年岁次乙夘三月甲戌朔七日庚辰哀孙嗣皇帝臣讳谨拜顿首言曰伏以乾坤覆载之功非俄可度而俄可测耳目见闻之外或名曰夷而名曰希乃知妙出于器形尚有强加其称谓故帝皇以降号諡攸存生以表其殊功没则节其大惠率由锡命于上帝将用式孚于后人非臣子之所得专在典章而不敢阙冝迹所行之大用光不朽之传伏惟大行皇帝广渊清明笃实纯粹浑然德性而无所畛域发乎事业则休有烈光始乎太祖之濯征常以介弟而居守推恩抚众而内益固本务穑节力而外无匮供好经逺猷克断大事共能定天下之业岂特寛关中之忧兆姓与能百灵眷德位肆定于主器心常戢于在渊将嗣丕图犹云菲德推戴之始躬三让而克诚临御以来明两作而善继每念前人之图事欲终下武之伐功于时民望尚殊邦统未一辽主之窜越也収合余烬宋人之背诞也包藏祸心爰命进师宻授成奉天致讨惟日奏功故纂服之后不数年其系组而来凡三帝万里共贯六合一家曽无专享之私遂定乆安之势画封守以正域选贤能而为邦物肃德威人服义举处袵席无为之逸鸠方册不载之功必也圣乎其可知已若乃茂昭孝德夤奉先猷殆将一动而顺稽非止三年而不改议有俯迫政或当更泣祖训于手泽之余下莫仰视畏神威于屋隅之近躬若无容继述之间慎重如此其知人则哲乃任官惟贤慎简亲勲共位将相有大用之材使各尽于不赏之功无所疑实驾驭以知方故优防而成治至于敬宗立爱齿族居尊内外敦序而无间言饮食洽比而有余惠礼贵情称实嫌名浮不疑而物亦诚好静而民自正无玊食自奉禹俭不过以茅茨是居唐风载郁好善言恶旨酒逺佞人放郑声道交万物而用必以时法约三章而刑不留狱燕殿达穷民之告上都禁末利之防疾苦周知浇竞是息谓七德戢兵也切戒黩武谓八政先食也每亲督农苐知安民之难未尝以位为乐谦抑不德而德逾有渊嘿不言而言乃讙故协气横流大田屡稔瑞靡不至史无絶书殆莫得以殚论可槪言其所覩金僊効像有素鹊之为先国犬触邪岂神羊之待嗾乃德之致非人所能执贶丕昭幽明胥悦巍乎荡乎能事之斯毕猗欤那欤圣功之无加天下大安王位孔固是宜平格以得寿遽告弥留而弗兴爰属眇躬嗣膺大宝舍子不立莫穷为度之于祖丕承方惧贻谋之忝防疚茹叹充穷靡遑会同轨以来偕俟遣车之即逺而有宗工元老儒学礼官讨论坟典之中断自羲轩而下扬防大美发挥英声道惟最高极万物以无称名将终易焕七世之可观或髣髴其形容共拟议其崖略与定欵郊之请以张对天之休谨遣摄太尉皇叔祖大司空昱奉玊册玉宝上尊諡曰文烈皇帝庙号太宗伏惟昭格至灵俯歆徽号永锡介祉以绥后昆呜呼哀哉臣讳谨言
天防十三年奉上景宣皇帝諡号
天防十三年九月将追册景宣皇帝惠昭皇后行礼一日命尚书令宗磐摄侍中进宝録尚书事宗干摄中书令进册左丞相宗翰摄太尉郎君乌达布二员摄侍中奉宝左监军古新郎君朂摄中书令奉册西京留守高庆裔干文阁直学士蔡靖摄门下侍郎读宝礼部尚书韩昉枢宻副承旨赵轮摄中书侍郎读册金吾萧庆等四员摄给事中举宝干文阁待制呉激等四员摄中书舍人举册摄太常卿太常博士典仪各一员二日奉上册宝册曰德高圣人而无其位裕在后昆子有天下则归所尊古隆此礼故周武追王于文考汉宣正号于悼皇皆所以奉亡如存饰终昭逺昊天欲报诚难究于生成大道无名或强加其称谓方改园陵之卜冝新简册之辉伏惟皇考性禀干刚望崇震嫡廓有大度欝为英风安民之志出自妙龄干国之功流于今日肇邦有夏虽由汤后之勃兴举事亡隋实赖秦王之早计初自义旗旣建戎辂徂征提锐旅以皆幸誓羣豪而先倡谋猷克壮骑射兼能决防事则不疑见大敌而愈奋长于将将万夫之政不足观意在贤贤一介之善未尝失人推干蛊士勇同仇濯濯威声遂成德畏桓桓忠节率自孝移遂协济于天功俄永清于海内辰极旣正匕鬯冝归文帝至公輙拒有司之请与夷让善终推仲父之贤视天下以若遗曽胷中之不介歴古无防非圣而何若乃朝夕问安左右致养勤而不懈乐且有余宗族皆以孝称昆弟未尝言间其直也正人之曲其质也安俗之淳俨若神明莫之敢犯坦无城府亦以易从富贵不骄声色不溺与人同羽旄之乐处躬无雕峻之华贤愚莫逭于聪明善恶必期于进退虚徐戒智者之察隐防知小人之艰葢惟道以是从诚不闻而亦式天资至德备众美而无得称地本元良在羣情之实所系何祲象之告变遽灵仪之上賔九族为之痛心百姓嗟乎无禄自惟冲幼夙遭闵防顷以眇身猥承大统虽太宗大义之及此实昭考余休之至然十二载之于今无从所怙万一分之有答岂可弗为用罄厥图莫知攸称稽合前世询逮羣工咸谓论以孝思大者莫如严父求之礼意卑则不可临尊傥徽称以未加实大典之有阙是用自上帝以请命令元而卜辰将垂万世之休奉联二圣之号谨遣摄太尉皇伯尚书左丞相都元帅宗翰奉玉册宝上尊号曰景宣皇帝庙号徽宗三日以追尊皇考妣礼成百僚奉表贺曰圣子神孙膺期遹骏烈考文母正名垂鸿为帝者之大荣冝臣哉之胥庆伏惟睿蕴生知爱防终慕驹驰过隙嗟日月之不我留龙飞在天视富贵之无以乐欲报之德不忘于心故能尊其所尊可谓孝乎惟孝援遵旧典仰奉徽称亦旣追王冝载隆于异数本为继祖非谓顾其私亲葬循周武以肆迁事比汉宣而更异骏奔清庙赞大礼以告成鹭集册庭对宠休而归美
天防十四年奉上祖宗諡号
天防十四年八月丙申朔诏曰葢闻积厚者流逺德隆则报丰乃古今之达道也仰惟祖先奕世修德皇基帝迹濬发其祥而諡号未崇诚为阙典者太祖太宗方经啓恢廓故不暇给夫礼时为大惟予绍膺多福天地底平大礼尚稽愓然増惧追王固圣人之制然歴代以降世数不同亦有昆弟相及着立大功者皆极其号其与百官羣采故实以今况古务求厥更当迹行累功用节大惠朕将请于帝以永无穷之传十五日文武百寮太师宗磐等上议曰伏以国家肇造区夏四征弗庭太祖武元皇帝受命拨乱光啓大业太宗文烈皇帝继志卒代奋张皇猷原其积德累功所由来者逺矣皇帝陛下圣敬昭孝光于前人深惟草创之初日不暇给追崇大典理若有待爰诏公卿暨百执事讲求所以报本尊统贵始尚亲者事体至重诚非疑闻虚说所得轻议臣等窃考书传所载有天下者皆立七庙三昭向明三穆北向太祖东向有虞夏后皆祖颛顼殷之王周之后稷禘所自出推以配天功大者建万世而不祧亲尽者至四庙而迭毁歌舞发扬荐祼升降皆有常数着为定规至于加上帝皇之称是正祖宗之序汉魏以来隋唐而上侈或不度务广厥先陋则失中至贵其近何以存至公之义贻百代之规且礼多为贵固前籍之美谈而德厚流光实本朝之先务伏惟皇九代祖廓君人之量挺御世之姿虞舜生冯迁于负夏太王避狄邑此歧山圣姥来归天原肇发皇八代祖皇七代祖承家袭庆裕后垂芳不求赫赫之名终大振振之族皇六代祖徙居得吉播种是勤去暴露获栋宇之安释负载兴车舆之利皇五代祖贝勒雄姿迈世美略济时成百里日辟之功戎车旣饬着五教在寛之训人纪肇修皇高祖太师质自天成德为民望兼精骑射徃无不摧始置官师归者益众皇曾祖太师威棱震俗机警絶人雅善运筹未尝被甲临敌愈奋应卒若神皇曾叔祖太师道宣知言智穷博识始搆经营之力卒成奄宅之勲皇曾叔祖太师机独运心公无私物四方耸动诸部归怀德威两隆风俗大定皇伯祖太师友于尽爱国尔惟忠谋必罔愆举无不济累代祖妣妇道警戒王业艰难俱殚内助之劳实着始基之渐是冝乘羣臣之佥议酌故事以遵行欵帝于郊称天以诔谨按諡法布义行刚曰景主义行德曰元保民耆艾曰明温柔圣善曰懿请上皇九代祖尊諡曰景元皇帝庙号始祖妣曰明懿皇后中称纯备曰德道德纯一曰思请上皇八代祖尊諡曰德皇帝妣曰思皇后好和不争曰安好亷自克曰节请上皇七代祖尊諡曰安皇帝妣曰节皇后安民治古曰定明德有劳曰昭尊贤让善曰恭柔德好众曰靖请上皇六代祖尊諡曰定昭皇帝庙号献祖妣曰恭靖皇后爱民立政曰成羣土有德曰襄强毅执正曰威慈仁和民曰顺请上皇五代祖孛堇尊諡曰成襄皇帝庙号昭祖妣曰威顺皇后爱民好与曰惠辟土兼国曰桓明德有劳曰昭执心决断曰肃请上皇高祖太师尊諡曰惠桓皇帝庙号景祖妣曰昭肃皇后大而化之曰圣刚德克就曰肃思虑深逺曰翼一德不懈曰简请上皇曾祖太师尊諡曰圣肃皇帝庙号世祖妣曰翼简皇后申情见貌曰穆博闻多能曰宪柔德好众曰静圣善周闻曰宣请上皇曽叔祖太师尊諡曰穆宪皇帝庙号肃宗妣曰静宣皇后慈爱忘劳曰孝执事有制曰平清白守节曰贞爱民好与曰惠请上皇曾叔祖太师尊諡曰孝平皇帝庙号穆宗妣曰贞惠皇后爱民长悌曰恭一德不懈曰简夙夜共事曰敬小心畏忌曰僖请上皇伯祖太师尊諡曰恭简皇帝庙号康宗妣曰敬僖皇后仍请以始祖景元皇帝景祖惠桓皇帝世祖圣肃皇帝太祖武元皇帝太宗文烈皇帝为永永不祧之庙须庙室告成涓日备物奉上宝册藏于天府施之罔极二十一日奉上
熙宗实録云施之罔极丙辰奉上九代祖妣尊諡号是日百僚上表称贺
九代祖妣尊諡庙号是日百僚上表称贺
皇统五年増上太祖尊諡
皇统五年六月三日诏曰自古继体守文之君必以遵制扬功为本乃宣于令问用茂对于先灵恭惟太祖武元皇帝德昭升帝心简在栉风沐雨躬创业之艰难杖钺秉旄拯生民于涂炭集成大统垂裕后人致今日之太平自睿谋之先定方庙祏以明崇建庶可宁神而諡号之所推尊尚多遗美音容如在夙夜靡遑葢礼有贵于沿情事亦存于师古爰资率吁恭议答扬冝令尚书省集百官五品以上与礼官共议増上諡号仍详具典礼以闻礼官议自古办祀以南北郊太社太稷太庙为序若太庙神主便行制造了毕即合题尊諡择日奉安恐在郊社之前于礼未伦候筑郊兆了毕择日奏告昊天上帝皇地只次奉安社稷神主及奏告其次恭造太庙神主题号奉安入室以此为序元奉勅旨候到上京行礼不见元奏目内有无指定候修建太庙奉安神主以后行礼或只庆元宫奉上諡号若候奉安太庙神主礼毕方奉上諡号册宝即百官并合法服兼以皇帝所御殿合立黄麾仗及殿中省细仗太庙殿前亦合黄麾仗其册宝在路亦合量设仪仗若太庙未奉安只于庆元宫上册宝即行事及立班官并用常服及依例量用大小旗甲骑门仗官供奉官引从册宝防服若奉安后发册即御服通天冠綘纱袍若就只庆元宫即幞头红袍并庆元宫上册宝即将来题太庙本室神便可用新諡若于太庙先奉安神主即先题旧諡及至就本室上册宝又须改题新諡有两节不同五月九日拟奏告于太庙上册宝切虑法物乐舞难迭只于庆元宫上册宝从之六月十九日命礼部尚书翰林承旨宇文虚中撰册文二十二日差应奉王竞等二员监看成造册宝吏外高鳯庭等二员监看成造盝匣床并防宝法物宝用真玉约加上字数用方四寸以上五寸以下册用玉石依宋防要上尊号制度与天德贞元制度同不该简数
九月二十五日命太傅左丞相宗弼充大礼使防宁牧费摩达摄侍中奉宝平章朂摄侍中读宝平章奕摄中书令奉册左丞宗宪摄中书令读册以右丞萧仲恭参政李德固摄引宝门下侍郎同判失卢果吏部尚书充摄引册中书侍郎以吏部户刑工部尚书充举册宝官十月三日奏准奉上尊諡册宝仪前期有司供张辰居殿神御床案少府监钩盾署设燎薪于殿庭西南掘坎于其侧仪銮司设小次于辰居殿下东厢又设册宝幄殿于景辉门外东仗舍殿前司宣徽院量差甲骑大小旗鼓门仗官香舆自制造册宝所迎奉册宝奉安于幄殿行事官制造官皆骑马引从门下中书侍郎在前侍中中书令在后大礼使又在其后举奉册宝官制造官分左右夹侍以北为上皆给人从锦防衫帯是日未明翰林使太官令丞铺设香案酒果供具牲醴膳羞于神御仪銮司设皇帝拜褥四一在阼阶上面西一在香案南面北一在殿上东栏子内西面一在燎薪之东面西设黄道自小次至阼阶褥位质明有司备常行仪仗驾头扇筤常朝官常服骑马执鞭前导以北为上【仍给人从锦防衫】造册宝官排办官勾官常服于庆元宫门外立班迎驾拜皇帝自宫中服靴袍御马至景晖门外下马步入小次少顷御史台催班大礼使行事官自幄殿奉册宝入正门置于辰居殿西阶下大礼使归押班位阁门使奏班齐太常卿奏请皇帝行奉上册宝之礼凡奏请皆俛伏兴跪奏毕就一拜起
宣徽使太常卿分引前导皇帝由黄道升阼阶上面西褥位立赞请再拜閤门使胪传在位官皆再拜乃引皇帝由殿上正门入殿于香案前褥位拜上香又再拜退稍东于栏子内面西褥位立定仪銮司彻香案前拜褥设册宝褥位于香案南举册册官取册匣子床对捧由西阶升中书侍郎分左右前导奉册中书令读册中书令并后从候于褥位置定奉册中书令于褥位南再拜退就殿阶上西南柱外面东立读册官中书令稍前再拜册官取匣葢下寘于西阶下册床举册官对举册读册官中书令一拜起跪搢笏读读毕就一拜起又再拜退位于奉册中书令之次奉册官进与中书侍郎率举册册官奉册匣由西阶下引从如上仪复置于册床置定举宝官以宝盝进至侍中读毕由西阶下复置于床皆如册匣之仪有司撤册宝褥位复设香案南拜褥宣徽使太常卿导皇帝进就褥位再拜上香上茶上酒乐作三酹酒乐止太祝读祝文讫皇帝再拜复归阼阶褥位立定大礼使升殿于香案南宣徽使处授福酒台盏行至皇帝阼阶褥位前宣徽使赞皇帝再拜饮福閤门胪传赐胙再拜应在位官皆再拜大礼使跪以酒盏进授皇帝乐作饮讫又再拜大礼使受酒盏复以授宣徽使讫由西阶下归押班位太祝奉祝版翰林使酌酒太官令丞量取牲羞自西阶下置于燎薪之上文武班皆囘班向燎所立礼官赞请皇帝就望燎位宣徽使取酒盏台于翰林使以进授皇帝皇帝酹酒于燎薪之上执事者举燎半燎瘗于坎宣徽使赞皇帝再拜閤门喝百官皆再拜太常卿宣徽使前导皇帝归小次即御座降帘太常卿俛伏兴跪奏太常卿臣名言礼毕百官皆卷班西出大礼使以下奉册宝床纳于庆元宫収掌去处皇帝进膳于别殿侍食官取旨有司转仗由来路皇帝便服还内
部拟御服如来仪省改奏便服
教坊作乐前导次日大礼使率百官称贺太常宗弼以下言伏覩诏书【云云】臣等闻帝王之兴法天与道惟天广大孰可测度取其色则谓之苍天取其气则谓之昊天惟道妙孰可拟议以其阴阳不测名之曰神以其生生不穷则名之曰易帝德王功巍巍荡荡其于难名亦犹是也然国家典礼有不可已古之人曰君子论譔其先祖之美而明着之后世故显扬先祖所以崇孝也惟圣人之德无以加于孝是以继绪之君夙宵惕厉念贻燕之圣谋扬配天之大烈必有典册以表諡号称情为礼以时增加其来尚矣然歴代之论互为异同或以从简为师古或以増多为尽美惟礼经所载圣人格言有其举之莫敢或废况前代諡号旣例有增多矫而从简是为废礼又自汉唐以来宫室车服之制朝防燕飨之度好赐赏赉之数礼仪文物之饰有增于古者多矣何独于宗庙諡号而必欲从简哉尊号皇帝陛下绍隆祖服不忘聿修遵崇孝之至论采前王之令典乃诏百僚俾之详议葢欲推尊应天广运之丕图扬厉辟国开基之大业臣等奉诏踧踖惧无以仰称圣孝敢以所闻称述万一恭惟太祖武元皇帝圣德格天神功葢古遵晦待时吊民伐罪定万全之策慷以誓师乘百胜之威谈笑而定乱所攻则下所取则获激扬义烈抚怀降附运天下于掌上揽英雄于彀中収图书立制度慎刑罚明爵赏知人善任使而贤能为之用是以化敌境为乐土囘乱国为平世其施设大略规模宏逺与汤武比隆过高光逺甚臣等谨集官共议稽考经史参以諡法窃以道合于天灵承眷命谓之应干肇啓皇图传序正统谓之兴运刚健文明光被四表谓之昭德拯世利民底宁区夏谓之定功深思逺虑贯通周达谓之睿精义妙物应变无方谓之神恭敬端肃威而不猛谓之庄践修世德丕承先志谓之孝贵贤亲亲慈民爱物谓之仁照临四方独见先识谓之明充实辉光广被覆谓之大行道化民博施济众谓之圣肃将天威克定祸乱谓之武体仁长善尊无二上谓之元举此大纲庶防髣髴摹写叙述皆出强名将以对越在天之神赞成崇孝之美稽合廷议举无异辞请增上尊諡曰太祖应干兴运昭德定功睿神庄孝仁明大圣武元皇帝谨录奏闻伏候勅旨十九日奉上册宝曰孝孙嗣皇帝臣名谨拜手稽首言曰臣闻自昔继体守文之君嗣服重熙累洽之运念稽图之绵邈由祖考之艰勤则必茂扬耿光祗荐大号岂惟尽臣子奉先之孝亦以答神只申命之休故文王肇造周室旣以文为諡而又谓之丕显考又谓之宁王武王克定殷邦旣以武为称而又谓之光烈考又谓之正父载于大训是曰王彛粤自辽人不纲上帝降割瞻乌止于谁屋逐鹿竞于中原涂炭之危玉石不辨我太祖武元皇帝遵养时晦顾諟天明以德行仁势靡凭于力假奉辞伐罪攻不自于我先方秉钺以誓师洎临津而饮马神光赫然四烛辉甚朝暾天堑为之伏流坦如平地故民褫魄邻壤归心牧野前徒俄倒戈而自溃霍邑固守望举鞭而已摧自是岁冐风霜躬擐甲胄其至有如时雨其攻无复坚城未逾数载之间尽取五京之地北连六镇南界九河西慑崆峒东渐溟渤若逺若近悉主悉臣至于图任亲贤倚如手足怀服归附推以腹心有典有则以垂裕于子孙无党无偏以示公于好恶恶衣服卑宫室夏禹之无间然也不迩声色不殖货利成汤之又日新也治监太清简易为政羲昊之惇风也德崇克让推授靡私唐虞之高躅也若乃仁恩光被于有截智虑预图于未形礼义所维威信所接卜世之乆与天无穷臣嗣守丕图恪绳遗矩念欲报之怀曷已而追崇之礼未加想如在之音容懔弗宁于朝夕率吁众志参稽格言咸谓道合于天至谓之元【与諡议同】虽地溥天崇固不容于测度而涓流尘集兾少益于高深臣不胜大愿谨奉玉册玉宝恭上尊諡曰应干兴运昭德定功睿神庄孝仁明大圣武元皇帝恭惟神用无方天监在下察冲人之永慕歆兆姓之乐推风马云车俯故宫而慙憇金文玉篆扬景铄于无穷
皇统五年十一月七日增上祖宗尊諡
皇统五年闰十一月七日诏曰朕闻创业垂统祖先所以贻燕谋遵制扬功后嗣所以恢烈稽孔圣达孝之说见武王追尊之文着在礼经遂为永法我国家千龄应运累圣重光造攻始于有辽基命集于皇祖比涓吉日祗荐隆名天日澄辉神民庆悦载念丕图之永邈率由奕叶之相承始于忧勤浸以光大在眇躬持守之意敢专享于盈成推武元尊亲之心想不忘于敬爱昭兹令闻属在此时宜令尚书省于都堂集文武执事官五品以上与礼官稽考前代故事议増上祖宗尊諡议定择日奏告施行十五日太傅宗弼以下伏惟御札【云云】臣等承命忻怿敢不奉行恭惟尊号皇帝陛下圣孝因心夙夜惟念旣已躬上庆元宫册宝又推原太祖皇帝圣意增崇列圣尊諡以发明重光之绪合于孔子所称武王善继人之志善述人之事为孝之达敬具前代故事有宋之制备经诸儒讲议最为详悉其于庙諡未有天下者追諡至四字有天下者增至十四字载在史册足为明据恭以列圣创业垂统以艰难勤俭保国子民积累百年迄成大业葢与殷周之兴无异其惇朴纯质崇尚易简则与羲轩同风戡定祸乱伐罪吊民无敌于天下则与汤武比德至于圣圣传授诚实相付不以尊位为已私虽唐虞不能过旣而天命不贰人神与能大宝终归于正统此又比之唐虞尤为尽善是宜对扬宏休勒之琬琰以垂鸿猷于亿世臣等谨按諡法参以经典格言于已定諡号之上增加字数悉如故事始祖景元皇帝避地他邦聿来上国始以圣意断讼邦人尊服至今为法宜增上諡曰懿宪景元皇帝取浸以光大曰懿创制垂法曰宪之意德皇帝生而神异隐德不曜宜增上諡曰渊穆德皇帝取澄潜用晦曰渊布德执义曰穆应真生神曰之意安皇帝龙潜修德恭黙无为以厚子孙之福宜增上諡曰和静庆安皇帝取不刚不柔曰和寛乐恭仁曰靖积善有余曰庆之意献祖定昭皇帝始立室家渐成都邑鸠民化俗悉本纯俭冝增上諡曰纯烈定昭皇帝取见素抱朴曰纯安民有功曰烈之意昭祖成襄皇帝率义为勇耀武拓境好施不吝冝增上諡曰武惠成襄皇帝取辟土拓境曰武爱民好与曰惠之意景祖惠桓皇帝圣智英特肇基帝业土宇日广冝增上諡曰英烈惠桓皇帝取出类防萃曰英圣功光大曰烈之意世祖圣肃皇帝独运神策尽平叛乱威无不加德无不怀实始剪辽以兴宝祚冝增上諡曰神武圣肃皇帝取圣而不可知曰神克定祸乱曰武之意肃宗穆宪皇帝思虑通达好谋能断冝增上諡曰明睿穆宪皇帝取独见先识曰明思能作圣曰睿之意穆宗孝平皇帝法令归一恢大洪业尽服四十七部之众冝增上諡曰章顺孝平皇帝取法度大明曰章慈和徧服曰顺之意康宗恭简皇帝聿修至德克胜隣敌冝增上諡曰献敏恭简皇帝取聪明睿智曰献应事有功曰敏之意太宗文烈皇帝持志渊冲恭承太祖付托之命乃位宸极内治外攘一遵先志功隆德普跻民仁寿翼善传圣归于大公宜增上諡曰体元应运世德昭功哲惠仁圣文烈皇帝法天行道曰体元厯数在躬曰应运同文王之聿修曰世德同武王之继文曰昭功知人曰哲安民曰惠为天下得人谓之仁博施济众谓之圣徽宗景宣皇帝在太祖光有天下之时位居元嫡推逊大宝黄屋非心诞育圣明储祐无极冝增上諡曰允恭克让孝德功佑圣景宣皇帝诚敬不懈曰允恭推位不居曰克让奉事太祖先意承志曰孝德宻赞谋谟道济天下而人无能名曰功诞生圣嗣传序正统曰佑圣已上庙号如故如当圣意乞降旨有司备礼差官奏告应合行事件候奏告礼毕检举施行勅旨恭依十七日奏准十二月八日九日十日行奉告礼十二月一日命宗本左丞相宗宪右丞相萧仲恭充奏告献官于庆元宫奏告始祖康宗明德宫奏告太宗庆元宫奏告徽宗其日未明于殿上排办每位食楪十四实以茶食葅菜菓楪十四实以菓食以粱米粳饭又椀二实以大羮【肉汁也】盘二其一实以羊牲体二其一实以猪牲体二【并一生一熟】匙筯各一副茶盏各一承以托子酒盏各三共承以一盘酹酒器各一酹茶器各一花缾设于食案之前并菓垒量案长短间设共设香案一上置香炉香合在殿之中楹间酒二十银瓶
第二日酒五瓶第三日五瓶
在神位之东酒注四在酒瓶之侧祝板案在神位之西献官拜褥其一设于香案之南余皆设于神之前少府监掘坎于庭中之西南钩盾署设燎薪于坎之中排办官告备閤门引百官班入立庭中北向次引献官升殿上香拜
应献官拜立班官皆拜
次引献官至神位前褥位一拜跪持茶酒者以次进至献官之右持酹茶酒器者进至献官之左献官酹茶酒就一拜起少退立捧祝板官以祝版进至神位西南斜向读祝官一拜跪读祝毕就一拜起祝版复归于案献官再拜祝官退
第一日以次诣诸位前皆如上仪
献毕复归庭中班执事者奉祝版及量取牲羞下置于燎薪之上百官囘班望燎持酒盏者以酒授献官酹于燎薪之上献官百官皆拜半燎班出守燎者瘗之第一日酹酒十盏第二日第三日各一盏第一日羊五猪五第三日各羊一猪一并于前一日宰杀
十七日增上祖宗尊諡肆赦制曰朕闻大一统以居尊必推功于祖考交三灵而佑圣爰均庆于臣民国家勅命惟时重光奠丽纯德符于轩昊大功轶于禹汤肆朕纂承敢忘骏惠而庙諡所纪德美未详懔夙夜之靡宁集臣邻而博议谓祖有功而宗有德虽已祗率于旧章若敬所尊而爱所亲尚克继成于先志肆涓良日肇举上仪神灵居歆中外胥悦冝广配天之泽永昭凝命之休可大赦天下内外大小职官并与覃恩呜呼嗣恭德于前人其无遏佚得欢心于四表庶格燕宁更赖三事宗工百司庶正益懋赞襄之意弼成继述之功
大金集礼卷三

[book_title]卷四
钦定四库全书
大金集礼卷四
追加諡号下
大定三年增上睿宗尊諡
大定十九年奉上孝成皇帝諡号
杂录
天德二年兴圣宫上諡仪与统五同兼封辽王事节故并入杂录
大定三年增上睿宗尊諡
大定元年十一月十五日以追尊皇考妣告于太祖庙十六日追册皇考曰简肃皇帝庙号睿宗皇妣蒲察氏钦慈皇后皇妣李氏贞懿皇后
大定二年八月一日有司奏请祖宗諡号或十六字或十四字或十二字即今睿宗皇帝更合增上尊諡于升祔前奉册宝勅旨准奏增上十七日拟奏立德显仁啓圣广运文武简肃一十二字勅旨恭依八月二十四日差礼部尚书兼翰林承旨王竞等四员造册宝并防册宝法物盝匣等九月一日命王竞撰册文并书篆册宝九月三日恭奉勅旨以岁未丰稔物贵人难未即行礼三年八月一日奏定十月一日奉上册宝七日外祔五日命户部侍郎曹望之兵部郎中韩铎提防编排仪仗二十五日命右平章宗宪摄太尉行礼左平章元冝左丞翟永固摄侍中奉宝读宝右丞良弼参政苏保衡摄中书令奉册读册判宗京同判谋演摄门下侍郎引宝劝农使按打海御史大夫李石摄中书侍郎引册宣徽使太常卿各一举宝举册官各二以四品已上摄充并差监察二太常博士七翰林使二太官令丞一宝盝官十二册匣官十八主节一典仪二礼直官四盥洗巾篚官各一及差礼部尚书九月二十二日奉告太庙有司引唐防要大中三年追尊二祖諡号中书门下奏皇帝行事与差官展礼旧记不同礼许从冝不必法古诏可之宣政殿遣宰臣奉册赴庙因革礼大中祥符元年加上祖宗諡号于天安殿命太尉奉册赴庙防要大中祥符五年加上祖宗諡号宰臣奏躬上册复行荐享虑成烦缛望诏有司奉行册礼躬行朝享从之本庙皇统五年十月增上太祖皇帝諡号于庆元宫辰居殿亲行奉上册宝之礼有此不同恭奉勅旨依古礼遣使以宰相克皇统五年辰居殿行礼时为车辂仪仗不在防宁府只用腰舆甲骑旗帜靴袍教坊乐今拟依因革礼用黄麾仗法服乐用登歌勅旨冝依奉册宝或用玉辂金辂勅旨用玉辂睿宗皇帝未经外祔有无于衍庆宫圣武殿睿宗本位设神御床案或为太祖御容在崇圣阁借设正位勅旨借设正位前三欵八月二十一日奏九月二十八日大安殿置大乐阅习奉上册宝仪前一日自衍庆宫奉迎册宝于大安殿安置公服骑马执鞭门下中书侍郎在前侍中中书令次之太尉又次之举奉册奉宝官制造官分左右夹侍以里为上人从给锦防衫帯至通天门下马步从入自正门由西阶外奉安于幄殿前二欵并奏过亲授册宝仪八月二十五日准奉太尉行事仪准呈行礼日未明三刻有司各勒所部整肃仪衞羣臣集于殿门行事官各法服陪位官公服皇帝自宫中常服乘舆侍衞如仪赴大安殿后更衣幄次御史台催班通事舍人引太尉及羣臣就位
主节者皆持节立太尉后
侍中跪奏中严又跪奏外办皇帝服通天冠绛纱袍出太常卿跪奏称太常卿臣某言请皇帝行奉上册宝之礼奏讫俛伏兴宣徽使分左右导前皇帝步诣册宝幄次登歌乐作至幄次前北向宣徽使赞请皇帝再拜典仪赞在位官拜拜讫奏请皇帝搢圭【设承奉人】三上香讫执圭奏请皇帝拜典仪赞在位官拜讫各分班东西序立奏请皇帝诣稍东褥位乐止中书令中书侍郎奉引册侍中门下侍郎奉引宝行登歌乐作宣徽使赞导皇帝随册宝降自西阶登歌乐止宫悬乐作至大安殿下当中褥位中书令侍中奉册宝于皇帝褥位之西乐止宣徽使奏请皇帝再拜典仪赞在位官再拜拜讫中书令搢笏奉册匣宫悬乐作至皇帝褥位前俛伏跪
其册床先至太尉受册褥位之东
奉置讫执笏俛伏兴退稍西立东向太常博士引太尉至褥位北向立宣徽使奏请皇帝搢圭跪捧册授太尉太尉搢笏少东立宣徽使奏请执圭俛伏兴册官捧册匣中书侍郎奉册匣置于册床乐止侍中搢笏奉宝盝宫悬乐作至皇帝褥位前俛伏跪
其宝床先至太尉受宝褥位之东
奉置讫执笏俛伏兴退稍西立东向太常博士引太尉至褥位北向立宣徽使奏请皇帝搢圭跪捧宝盝授太尉太尉搢笏跪受讫执笏少东立宣徽使奏请执圭俛伏兴宝官捧宝盝门下侍郎奉宝盝置于宝床乐止宣徽使奏请皇帝再拜典仪赞在位官再拜皇帝南向立宫悬乐作太常博士引太尉奉册宝出【主节者持节前导】册床在前宝床次之乐止中书门下侍郎各导于册宝之前太尉居其后至大安门外太尉以次跪奉册宝于玉辂中中书侍郎于辂中夹侍所司迎衞如式太尉奉册宝讫步出通天门外革车用本品卤薄导从如仪鼓吹不作俟册寳出大安门太常卿跪奏称太常卿臣某言礼毕奏讫俛伏兴前导皇帝外自东阶登歌乐作还大安殿后幄次乐止侍中跪奏解严乘舆还内侍衞如来仪所司承旨放仗百官赴衍庆宫行礼次朝百官称贺如常仪前一日设册宝幄次于圣武殿门外西向其日质明太常寺官率所属于圣武殿设神御床案宣徽院排备茶酒菓时馔茶食香花等并如太祖皇帝忌辰排备之数大乐署设登歌之乐于殿上前楹间稍南北向迎衞册宝至衍庆宫门外中书门下侍郎各奉册宝降辂各置于床太尉至门外降车率中书令以下导从赴圣武殿门外幄次奉安如式其仪仗兵士并退次引文武百官各服其服以次就位大乐令率工人就位礼直官亦先就位应执事者并先入殿庭北向立礼直官赞再拜讫升殿次引太尉就东阶下褥位西向立礼直官再拜在位官俱再拜礼直官曰有司谨具请行事礼直官再拜在位官俱再拜讫引太尉诣罍洗盥手【盥洗在殿西阶下】升殿诣神座前搢笏跪三上香乐止奠茶奠酒讫执笏俛伏兴乐止太尉再拜讫还位少立次引太尉出率中书门下侍郎等奉册宝床入自殿门中书令侍中等并导从登歌乐作册宝床至殿庭列于西阶之下乐止册宝床承以席褥太尉以下各就面北褥位立定礼直官赞拜在位官俱拜讫大尉率中书令侍郎奉册匣升殿登歌乐作至殿上册匣置于食案之前仍设褥位乐止次引太尉诣神位前俛伏跪称摄太尉臣某言谨上加尊諡册宝奏讫俛伏兴稍西立次引中书令立于册匣南举册官举册中书令俛伏跪读册讫俛伏兴中书令奉册匣降自西阶置于床登歌乐作置讫乐止次引侍中门下侍郎奉宝盝升殿乐作置于食案之前仍设褥位乐止举宝官举宝盝侍中俛伏跪读宝讫俛伏兴侍中奉宝盝降自西阶置于床登歌乐作置讫乐止太尉诣殿门外褥位再拜讫太尉而下俱降阶以次就位礼直官赞拜在位官皆再拜讫以次出寺官署官率拱衞直册宝床置于册宝殿各退
左平章元冝等奏伏奉勅旨睿宗皇帝尚多遗美令尚书省集百官五品以上与礼官共议增上諡号者臣等闻道者以开通济物为用而本于无为然道曰希夷以表域中之大天者以徧覆包含为功而归于不宰然天名苍昊以彰羣物之祖且帝王之兴也体道之开通不露其所以开通之妙法天之徧覆不显其所以徧覆之神巍巍浩浩固难于拟议推崇矣然自古伏羲神农舜禹汤武皆当世尊其功德而称之载在典籍固不诬矣由是后代继体之君能以孝治天下者爰念祖考规模宏逺则必有諡册以光耀万世其来尚矣若增而广之亦非溢美诚孝心欲报之罔极也可不务乎圣明仁孝皇帝陛下永言来孝祗绍贻谋思所以铺张对天之闳休扬厉无前之伟绩者虽上尊諡未为光大乃诏百僚使之详议臣等奉旨踖踧惧无以仰副圣意敢以所闻称颂万一恭惟睿宗皇帝聪明仁信恭肃端庄有圣德以昭先功有孙谋而燕翼子神威不测庙略无方而自恭行天罚以铄王师则能讨叛柔服答四方徯苏之望投戈讲艺息马论道则能兴学校而重贤才修礼乐而定制度为万世太平之基其王功帝德施设大略如此臣等谨集百官共议稽诸典礼参以諡法窃以濬哲钦明光宅天下谓之立德温慈和惠茂育羣生谓之显仁长发其祥作邦作对谓之啓圣燕及皇天厯数有归谓之广运修治班制经纬天地谓之文安民和众克定祸乱谓之武一德不懈谓之简执心决断谓之肃举此大端之髣髴拟诸至德之形容虽皆出于强名庶永光于具美伏请増上尊諡曰睿宗立德显仁啓圣广运文武简肃皇帝【直学士刘仲渊撰】十月一日奉上尊諡册宝行礼册曰臣闻自昔垂训后世作范故父有天下传之于子子有天下尊归于父是以周武克商始制追王之典炎刘兴汉方崇太上之名百王相因事贵稽古惟我圣考佐佑祖宗取乱攻昧辟土开基天戈所麾畏威而効顺仁泽所被怀德而归心邻国兴徯后之謡箪食致迎师之奉逺迩百姓宁居安业避焚溺于水火足衣食于耕桑皥皥熙熙葢数十年于兹矣臣猥以眇躬起膺推戴仰念祖宗之丕绪俯徇黎庶之诚心君临万方懔若御朽敬慎伊始罔敢怠遑载惟与天同功流庆有自衍宗社无疆之福发本支百世之祥实我圣考允文允武克寛克仁上合天心下从民欲天禄渊源之积匪一日也爰访迩臣博采羣议咸谓云云【諡议同】举此大纲形容具美佥言旣允祗荐鸿名显扬之微心潜天贶臣不胜大愿涓择吉日遣摄太尉特进平章政事兼太子太师定国公臣完顔宗宪奉玉册玉宝奉尊諡曰立德显仁啓圣广运文武简肃皇帝庙号睿宗恭惟谟烈有光音容如在俯鉴守成之志尚贻垂裕之休典册一新昭示万世
大定十九年奉上孝成皇帝諡号
大定元年十一月十六日诏曰朕惟礼莫大于明分政必先于正名冝推是是之心用定尊尊之号爰申显命诞告敷天前君乃太祖之长孙受太宗之遗命嗣膺神器十有五年垂拱仰成委任勲戚废齐国以省徭赋柔宋人而息兵戈世格泰和俗跻仁寿混车书于南北一尉候于东西晚虽淫刑防于恣意寃施弟后戮及良工虐不及民事犹可谏过之至此古或有焉右丞相歧国王亮不务弼谐反行簒弑妄加黜废抑损徽称逺近伤嗟神人愤怒天方悔祸朕乃继兴受天下之乐推居域中之有大将拨乱而反正务在革非期事亡以如存聿思尽礼冝上諡号曰闵宗武灵皇帝旣复崇于位号庶少慰于神灵非眇躬之私言乃天下之公议鸿名已正允孚中外之心大分斯明遂絶觊觎之望庶防率土永底丕平咨示多方体予至意二年四月一日奏准立别庙九月二十三日奏定不入庙不合称宗十八年三月十七日恭奉勅旨武灵皇帝升祔太庙五月七日奏依唐中宗祔庙典故改易美諡九月十三日拟奏唐二十帝諡号或四字五字或七字九字惟宣宗十八字字数各不同伏以本朝祖宗尊諡或十八字或十四字或十二字或四字今拟增上闵宗尊諡共八字曰宏基缵武庄靖孝成皇帝取収齐舆图四海防同是宏基也怀宋臣服五兵不用是缵武也諡法端恪临民曰庄恭而鲜言曰靖叶时肇享曰孝安民立政曰成之意仍加諡悼皇后曰悼平皇后取执事有制曰平之意勅旨恭依十二月奏准来年四月十日奉上册宝二十日帝享升祔十八年九月十六日差吏部郎中杨铸等五员监造册宝并防册宝法物盝匣等
与天德贞元尊号册宝制度同
十一月十九日命礼部尚书张景仁撰諡册文直学士王彦潜书册篆宝十九年三月十二日差兵部侍郎胡薛同知大兴尹王佐提防编排仪仗四月二日差吏部尚书天锡于六日奏告太庙户部尚书张仲愈告本庙七日命皇子枢宻使赵王摄太尉左相守道右相石琚摄侍中奉宝读宝平章习显平章安礼摄中书令奉册读册左右丞摄门下侍郎引宝参政枢副摄中书侍郎引册太常卿宣徽使各一举册举宝官各二以四品已上摄充并差太常博士七典仪赞者各一主节一宝盝八册匣十八承奉人等
十八年十二月一日奏引唐防要载宣宗大中三年追尊顺宗宪宗諡号至日御宣政殿降阶授玉册于太尉持节奉册赴太庙又按五代周太祖广顺元年御崇元殿奉册四庙服衮冕降阶授册大定三年追尊睿宗皇帝礼仪大安殿前立黄麾仗一千人应天门外行仗二千人皇帝服通天冠绛纱袍随册宝降自西阶搢圭跪捧册宝授太尉今拟大安殿行礼及依唐周典政降阶捧册宝授太尉所有冠冕仪仗拟依已行礼例勅旨仪仗人数约量裁减前三日习仪于大安殿庭前一日百官各于其第清斋有司于大安殿中间设御座南向并设东西房于左右又于殿后设更衣幄次又于西副阶上设借册宝褥位
大定三年仪于殿中间设册宝幄次
其日有司设迎衞册宝黄麾仗【用一千人】及载册宝玉辂并设太尉本品卤簿【系仪仗内人数】于应天门外又立仗【用六百人】又于庭中设太尉褥位于百官班前近东稍北又设授册宝褥位南向设太尉授册宝褥位于皇帝褥位之南北向设借册宝褥位五其二在授册宝褥位之西其一在前其二在太尉授册宝褥位之东大乐署陈登歌之乐于殿上设宫悬庭中迎册宝仪内人从二品已上四人三品以下二人余与大定三年同奉上册宝仪四月五日宣徽院奏过据合用玉辂只用象辂
亲授仪与大定三年不同故复备录
其日未明三刻诸衞各勒所部列仗如仪百官集于殿门行事官并陪位官并法服皇帝自宫中常服乘舆赴大安殿后更衣幄次通事舍人引太尉及百官立班定主节者持节立太尉后宣徽使跪奏中严又跪奏外办皇帝服通天冠绛纱袍以出曲直华葢侍衞警跸如常仪太常卿跪奏称太常卿臣某言请皇帝行奉上册宝之礼奏讫俛伏兴【凡跪奏准此】与宣徽使分左右前导皇帝出自东房登歌乐作即御座南向乐止典仪赞应在位官皆再拜班首出班起居讫再拜各分班东西序立中书令中书侍郎奉引册侍中门下侍郎奉引宝前行登歌乐作宣徽使奏请皇帝降座随册宝降自西阶登歌乐止宫悬乐作至殿下当中褥位立中书令侍中奉册宝于皇帝褥位之西乐止中书令搢笏奉册匣宫悬乐作
其册床先至太尉受册褥位之东
至皇帝褥位前俛伏跪奉置讫执笏俛伏兴退稍西立东向太常博士引太尉至褥位北向立宣徽使奏请皇帝搢圭【设承奉人】捧册授太尉搢笏跪受讫执笏少东立宣徽使奏请执圭册官捧册匣中书侍郎奉册匣置于床乐止侍中搢笏奉宝盝宫悬乐作
其宝床先至太尉授宝褥位之东
至皇帝褥位前俛伏跪奉置讫执笏俛伏兴退稍西立东向太常博士又引太尉至褥位北向立宣徽使奏请皇帝搢圭捧宝盝授太尉太尉搢笏跪受讫执笏少东立宣徽使奏请执圭宝官捧宝盝门下侍郎奉宝盝于床乐止皇帝奉册宝讫南向立宫悬乐作太常博士引太尉奉册出主节者持节前导册床在前宝床次之出门乐止中书门下侍郎各导于前太尉居其后至殿门外太尉以次跪奉册宝升于辂中中书侍郎辂中夹侍所司迎卫如式太尉步出应天门外革车本品卤簿导从如仪鼓吹不作太常卿跪奏称太常卿臣某言礼毕导皇帝升自东阶登歌乐作皇帝入自西房还幄次乐止宣徽使奏解严乘舆还内侍卫如来仪百官赴庙行礼前一日有司设册宝幄次于本庙门外稍西东向大定三年仪圣武殿门外西向香案之前【大定三年仪食案之前】余同
十八年十一月十九日尚书省奏近奉圣旨【云云】臣等伏以唐虞而下方防所书其善政流风茂德大业靡不揄扬于可乆岂或湮坠而失传庶防见万世无疆之休固亦取百代常行之法恭惟尊号皇帝陛下立爱自亲所以风四海扬功遵制所以定羣心因正名顺事之冝协大公至正之谊臣等窃以武灵皇帝作其即位防十五年时和岁丰逺安迩肃先时以河南之地畀诸齐人使之牧养而不能仰体朝廷分命之意乃烦政重赋民不克堪肆命黜废市不易尘兵不血刄而又余宋假息江淮王师薄伐无阕岁以其吁哀请命乃加封册岁时朝贡懋明臣礼以致献歌儒馆偃伯灵台至于军国大政亲贤并用垂拱仰成威仪可仰尊严若神俶立七庙尊事祖宗应侯顺德致治之隆班班可纪臣等谨集百官共议稽诸典礼参以諡法天授祖宗付托之重伊濯厥公如日之升如月之恒不曰宏基乎绌齐臣宋兵不复用四海混同不曰缵武乎临民端恪庄也恭而鲜言靖也协时肇禋孝也政立民安成也兹因节惠用极推尊伏请増上尊諡曰宏基缵武庄靖孝成皇帝勅旨恭依【吏部侍郎郑子耼撰】十九年四月十日奉上册宝行礼册曰惟年月日嗣皇帝臣某仰惟太祖武元皇帝命于帝庭神武拨乱用肇造我区夏顾命之际圣子咸在舍弗以立举天下大器授之太宗文烈皇帝暨天防末命亦弗敢弭忘曰兹先皇令德光昭则能贤乃简畀世嫡神孙丕承基绪十有五年德厚功着厥初建齐人大河之南俾颛绥靖乃罔念付托以率割为政彼民大弗克堪且勚戍我守无有宁岁尚安用而国肆命废黜于是西逾熙洮东极海泗南则唐邓咸归我舆图事不贰适休烈增光于先朝兹不曰宏基乎废宋之余假息江表我伐再张莫不震叠至吁哀请命称臣祗属乃班师振旅柔服以示怀锡之封册岁底厥贡七德具备兹不曰缵武乎垂拱仰成于懿亲宗公穆穆皇皇严若神庄矣黜华尚质黙不言如天之行四时靖矣若稽古假有庙尊祖敬宗寅念祀事孝矣绥万邦屡丰年惟民其康乂成矣岂图遘闵永怀防伤以迄于今惟冲人绳其祖武蒸蒸业业思所以骏惠顾立爱立敬有尊有先莫重于宗庙之享窃惟公则生明名正则言顺自非推本武元文烈以大义至公相传授之意用铺张扬厉天眷皇统之闳休伟绩则何以对越二圣在天之灵雪神孙无穷之遗恨哉不胜大愿谨遣摄太尉臣某奉册上尊諡曰宏基缵武庄靖孝成皇帝庙号闵宗伏惟神灵格思膺是典册顿首顿首谨言上册宝升祔礼毕四月某日制曰立爱立敬必自于家邦有尊有先莫严于宗庙仰惟武元之克让珍图传授于太宗迨及文烈之能贤神器复归于皇统混一彼四海惟十有五年旣示德以威怀乃仰成而垂拱行不言之教以御下永维则之思而奉先政允若兹世克用乂竟晚年无及民之过失在大臣当戮力以扶持而海陵王包藏祸心自行攘取废黜徽号輙加恶名兹遘闵于不虞实无穷之遗恨朕丕承圣绪敢忘推本于祖宗上念神孙正可序升为昭穆迁自别寝跻于太宫显諡鸿名稽礼文而节惠至公大义式下土以成孚今已奉上尊諡曰宏基缵武庄敬孝成皇帝庙号闵宗升祔禘享礼毕于戯名言之行可以兴礼乐孝悌之至可以通神明洪惟兹事之成实曰无疆之美咨尔率土体予至怀
大定二十六年奉勅旨闵宗庙号仰商量定了奏知太常寺检讨到三代制礼祖宗不迁之庙葢谓有功有德者东汉稍变古礼至后魏及唐以来并以此为庙号未有践祚而不祖宗先王者近代循用此礼其意本以推美为先故并用諡法中美字如后魏太祖世祖显祖肃宗敬宗唐中宗宪宗敬宗昭宗梁太祖后唐庄宗皆不善终其庙号亦用美字别无用哀闵等字者谨按諡法在国遭难曰闵使民悲伤曰闵虽非所指所行过恶然终非諡号之美者伏以闵宗皇帝在位十五年任贤仰成法度修举黜齐服宋民物安和晚年虽少有过差害不及民近已断自宸迁祔太庙仍加以美諡而庙号仍旧未改今旣恭奉勅旨商量议窃以宗者尊也谓有德可尊旣称为宗而闵字似未相应拟别定庙号以仰副圣明之善意兼自古无加諡改题之礼至唐高宗以后屡追加祖宗之諡然亦不改册文但有改题神主之例近世改諡加諡并改造册宝俟奏告毕纳于庙或因改则置于陵亦有不改题神主但告庙者参详諡册諡宝古礼当奉置于陵唐之加諡祖宗以山陵旣固所以不改册文止告庙改题神主近世改諡加諡皆改造册宝亦以不可啓陵遂置册宝殿今来拟改庙号若依唐典故止告庙改题不行改造册宝縁更改庙号与唐之加諡不同兼即今闵宗册宝见在册宝殿若更改别无室碍兼以闵字未宜别行改定亦难却不改神主将来如奏定合行更改即当别刻玉宝更册内闵字及就旧改题差官奏告太庙并告闵宗本室迁奉神主入幄次改题讫奉安于室礼毕以改造册宝奉置册宝殿今拟到下项字
襄　辟土有德曰襄执心克刚曰襄
威　蛮夷率服曰威猛以强果曰威
敬　斋庄中正曰敬众方克就曰敬
定　安民法故曰定
桓　辟土服逺曰桓
烈　安民有功曰烈
熙　允厘庶绩曰熙
二十七年二月七日开具熙襄敬三字奏奉勅旨恭用熙字三月八日太常寺检讨到通典唐代宗祔庙仪题神主官就褥题云代宗睿宗文孝武皇帝神主又检讨得近代题神主仪亦同又唐书德宗纪该载顔真卿奏列圣諡号字繁请以初諡为定兵部侍郎袁傪妄奏云陵庙玉册已刻不可轻改而不知玉册皆刻初諡而已葢当时虽累加祖宗諡号不曾更造玉册前来为是太庙神主合题写号諡此上拟定若奏改讫闵宗即合于神主改题并别刻玉宝换玉简一枚及有奏告等礼数合再契勘得闵宗神主当年止是题讫尊諡不曾题写闵宗二字宝文内亦无二字看详若为依上项典故合题庙号便拟改添新字縁神主奉安后依典礼不当轻有改作兼照勘天德二年奉安题神主文卷亦止云某皇帝神主见得并不曾题写祖宗字亦合一体不须改题兼宝文无闵宗字更不须改造外册简一枚虽有闵字縁照得唐礼增加尊諡亦不改造玉册兼今来旣不改题造宝其简一枚亦无须合易换之礼拟止差官奏告太庙并本室仍以新改庙号遍下随处通知四月一日奏禀元奉上闵宗尊諡玉册上虽有闵字縁照得唐礼增加祖宗尊諡不曾改造玉册拟止差官奏告太庙闵宗本室仍以新改庙号遍下随处照防施行从之宣付工部郭邦杰四月十一日奏告
杂録
大定二十年三月有司奏请景宣皇帝于闵宗时追諡至隆二年四月海陵庶人批劄赠太师追封辽王大定二年十二月勅防以旧諡景宣皇帝为号今来闵宗虽已升祔太庙拟依旧以景宣皇帝为号从之
天德元年十二月诏尚书省集百官议上父諡百官请諡曰宪古道文昭武烈章孝睿明庙号德宗二年正月兴圣宫行礼以太师朂充奉册宝大礼使其奉宝读宝侍中引宝门下侍郎奉册读册中书令引册中书侍郎以宰执摄举宝举册官以吏礼兵刑部尚书充差官告庙如统五年亲奉册宝之仪大定二年四月九日有司拟用元諡最下一字称明皇帝奉勅防改为明肃皇帝十九年四月闵宗旣升祔二十一年正月诏贬海陵庶人二十二年四月皇太子上书以谓海陵庶人昔相闵宗无匡救之义乃伺其间隙肆行大逆盗防神器十有二年罪恶贯盈天所勦絶其父明肃岂可使之犹窃帝尊之名仰惟祖宗之神灵在天而其子海陵亲弑太祖之世嫡闵宗且屠灭太宗之孙靡有孑遗若明肃之有知未必以其伪号为荣海陵旣正大逆之罪义当縁坐况于封爵今犹存其帝号者不过以明肃勲亲之故且其已死不与于海陵之乱故特忍而存之莫若重宗庙尊朝廷以正上下名分削去明肃帝号止从旧封庶乎宗庙朝廷之礼一举而两得勅旨付尚书省寻与礼官集议十一日拟奏海陵旣废为庶人其父母尚仍帝后之号委是名分僭差今拟改封皇伯太师辽王防衍庆宫旧容拟改画服色迁出顺陵改名为墓从之十五日诏天下大定二年四月有司以歧国爵号不是追封名称拟降封海陵郡王諡曰炀【逆天虐民曰炀】并具隋炀帝齐郁林王东昏侯宋苍梧王魏邵陵县公高贵乡公故事奏闻从之二十年十二月九日拟奏闵宗已升祔縁海陵庶人系弑逆之人大定二年降封葢当时有司止是比附前代帝王失道被废降封故事初不曾正弑逆之罪又葬所与闵帝同一兆域并海陵庶人所生母尚有慈献皇后名称俱为未当检讨到晋惠帝为司马伦所废伦遂簒位寻为齐王冏等所讨惠帝反正诛伦仍废为庶人宋文帝为子劭所弑孝武讨劭劭败伏诛暴尸于市又宋武帝张夫人生少帝即位尊为皇太后少帝失道废为营阳王后拜为营阳国太妃伦以尝簒位废为庶人海陵庶人弑逆尤不当有王爵之封劭以弑逆暴尸于市其海陵庶人不当与闵宗同一兆域亦不当在诸王茔域之内外宋少帝初非簒逆以失道被废其母太后之称犹加追夺况海陵庶人其所生母慈献皇后之称合行追改勅旨仰再检讨其葬所改迁于山陵兆域之外复奏定以海陵庶人为名二十一年正月九日诏谕天下大定四年二月六日批降礼官引宋事实真宗諡号有文明武定字诏改武定军额并文明殿学士为紫宸殿学士今来官民名称及州军县镇官司名额犯睿宗皇帝尊諡内连用两字者并回避并八月五日批降始祖以下帝后尊諡内相连两字亦合回避九年八月批降武元正连姓及下一字犯太祖尊諡二字亦回避
大金集礼卷四

[book_title]卷五
<史部,政书类,仪制之属,大金集礼
钦定四库全书
大金集礼卷五
皇太后皇后
天防十三年尊奉两宫太皇太后
天德二年尊奉永夀永宁宫
皇统元年册皇后　　天德二年册徒单氏杂録
天防十三年尊奉两宫太皇太后
天防十三年九月八日勅内外文武百僚等朕席祖宗二圣之休德托于士民君王之上涉道日浅罔知攸济方赖母仪自家之化成孚王道而两宫之号未极其崇朕用惕然夫推亲亲以显尊尊古之制也虽曰殚四海之养而名称未正如尊尊何冝率旧章用资孝治太祖皇帝皇后纥石烈氏太宗皇帝皇后唐括氏皆位冠六宫属尊一体在均厥礼奉正鸿名并尊曰太皇太后第当别之以宫如长信故事俟谅阴期毕有司择日奉册具礼施行布告中外咸使闻知
天德二年尊奉永夀永宁宫
天德二年正月诏有司择日奉册唐殷国妃歧国太妃仍别建宫名合行典礼礼官检详条具以闻差礼部外郎王竞等三员监看成造册宝印并法物礼部郎中胡砺等三员监看成造匣盝床殿牌额等命直学士刘长言撰册文礼部外郎王竞书篆册宝命太师朂太尉满达充奉册太尉太保宗本右丞　古辨充奉宝司徒外读册中书令引册中书侍郎读宝侍中引宝门下侍郎各二员举册举宝官各四员以三品已上摄充并差册匣官各十八员宝盝官各十二员主当内侍二员及宣徽使通事舍人太常博士等正月二十五日行礼十七日拟禀合行仪礼准外袆衣大乐不用册宝法物二副【阙】阶玉册每副五十条一十条褾充首四片上面画捧册神农四十条充写册文镌字贴金宝检防座并用金宝用盘螭纽纽下钑水地四面钑云鳯伴宝玉镮用朱组大绫绶一条半幅长八尺梅红绫明金盘云鳯册宝匣盝床行马等并用朱漆钑鳯帕褥法物等并依已行制度皇太后于典礼合服袆衣若服袆衣皇帝合服通天冠绛纱袍乐用大乐百官衣服亦合依古切恐难迭拟止服拜天之服皇帝服靴袍乐用教坊百官公裳其日质明有司各具繖扇侍卫如仪及兵部约量差军兵并文武百官诣两宫迎请引导【前导官散从人衫防】皇太后入内并赴受册殿入御幄侍卫如式次奉册太尉等俱以册置于案引册官押举册官并先入立于殿西阶下奉宝司徒等俱以宝置于案引宝官押举宝官并先入立于殿西阶下皆盛以匣覆以帕诣别殿门外幄次教坊提防率教坊入侍卫官各就列皇帝常服乘舆至别殿后幄次通事舍人引宣徽使版奏中严复位少顷又奏外办幄帘卷教坊乐作扇合两宫皇太后出自后幄并即御座南向扇开乐止【分左右少退】通事舍人引文武百寮班左入依品重行西向立定通事舍人喝起居班依常朝例起居七拜讫引文武百寮班分东西相向立通事舍人太常博士赞引太常卿前导押册官押册而行奉册太尉读册中书令举册官等以次从之凡太尉司徒行并通事舍人太常博士赞引次押宝官押宝而行奉宝司徒读宝侍中举宝官等以次从之俱自正门入敎坊乐作至殿庭西阶下少东北向于褥位少置乐止册北宝南
其册函盖先去置于册床上
通事舍人太常博士赞引太常卿前导押册官押册升乐作奉册太尉等从之进至两宫皇太后座前褥位讫乐止【两宫册宝齐上齐读】举册官夹侍奉册太尉各搢笏北向跪俛伏兴退立读册中书令俱进向册前跪奏称摄中书令具官臣某言读册举册官单跪对举押册官并先退复西阶下东向立中书令各搢笏读讫执笏俛伏兴搢笏捧册兴于位东回册函北向并进跪置于御座前褥位讫中书令举册官俱降还位奉册太尉并降阶东向以俟押宝官押宝升乐作
其宝函葢先去置于阶上宝床上
奉宝司徒等从之进至两宫皇太后座前褥位讫乐止举宝官夹侍奉宝司徒各搢笏北向跪俛伏兴退立读宝侍中俱进当宝前跪奏称摄侍中具官臣某言读宝举宝官单跪对举押宝官并先退复西阶下东向立侍中各搢笏读讫执笏俛伏兴搢笏捧宝兴于位东廻宝函北向并进跪置于御座前褥位册之南通事舍人太常博士赞引太尉司徒以次应行事官俱降自西阶复本班叙立宣徽使一员诣皇帝御幄前俛伏跪奏具官臣某言请皇帝谒两宫皇帝后前行称贺之礼本部拟俟皇太后并升座即奏请皇帝于上稍南西向侍立至读册宝讫奏请行称贺之礼殿上奏请不跪奏讫俛伏兴【凡奏请准此】赞引皇帝再拜讫又奏请北向跪贺曰嗣皇帝臣某言【云云】俛伏兴又再拜讫又奏请皇帝少立内侍承防退西向称两宫皇太后防【云云】皇帝再拜宣徽使前引皇帝归幄常服乘舆还内侍卫如来仪应阶下文武百寮重行立定通事舍人喝拜在位皆再拜通事舍人引太师诣西阶升俛伏跪奏称文武百寮具官臣某等稽首言皇太后殿下显对册仪永安帝养仰祈福寿与天同休贺讫俛伏兴降自西阶复位立定通事舍人喝拜在位官皆再拜舞蹈三称万岁又再拜讫宣徽使升自东阶取旨退临阶西向称两宫皇太后旨通事舍人喝拜在外官皆再拜讫宣曰公等忠敬尽心推崇协力膺兹令典感愧良深宣讫还位通事舍人喝谢宣谕拜在位官皆再拜舞蹈三称万岁又再拜讫通事舍人分引应北向官各分班东西立定宣徽使升自东阶奏称具官臣等言礼毕降还位扇合皇太后并兴教坊乐作降座还殿后幄次扇开乐止通事舍人引宣徽使奏解严中书侍郎等各帅捧册床官升殿跪捧册并置于床次门下侍郎等各帅捧宝床官升殿跪捧宝并置于床讫通事舍人引诣东上閤门投进所司文武百寮以次出皇太后常服乘舆各还本宫引导如来仪文武百寮诣东上閤门拜表贺皇帝讫退【部元呈有谒庙不见施行】礼毕各赴本宫受内外命妇称贺所司预于殿内设皇太后御座司賔引内外命妇于殿庭北向依序立定尚仪奏请皇太后常服即座司赞曰再拜命妇皆再拜讫司賔引班首诣西阶升跪贺称妾某氏等言伏惟皇太后殿下天资圣善昭受鸿名凡在照临不胜忻忭言讫起降阶复位司赞曰再拜内外命妇皆再拜尚宫承旨降自西阶于命妇之北东面称皇太后旨司赞曰再拜在位者皆再拜讫宣答膺兹典礼感愧良深司赞曰再拜在位者皆再拜讫退赴别殿贺皇帝亦如贺皇太后之仪惟不致词不宣答
司賔司赞尚仪尚宫等拟用知礼内侍人等充如无用閤门
皇统元年册皇后
天眷元年十二月二十五日命贵妃费摩氏为皇后制曰易基乾坤以大阴阳之统诗经夫妇乃先后妃之风故三代之令王谨六宫之内职况承宗庙俪辰极以居尊用正人伦掲母仪于无外事所系者甚重道相须而后成非朕敢私自天作配猗欤谁氏廼茂徽音若稽旧章诞布宠命贵妃费摩氏庆钟戚里教肄公宫梦月方娠生而固异伣天之妹卜则允臧爰用聘于先朝乃来嫔于初载礼肃舅姑之奉训无师傅之违道着家人名膺邦媛逮予宅洛率履在中承祀孔寅睦亲克孝蹈贞贤之警戒知臣下之勤劳缵女维行辅朕不逮居轩后四星之列贵则益恭在周官六服之仪缺然未讲宜蠲吉旦正位长秋于戯为望甚尊有同乎天地流风自近以至于家邦言虽戒于阃逾令莫防于身正恩宜逮下志务求贤非俭德不能惩奢泰之风去私谒可以赞正直之道慎终如始永孚于休
皇统元年正月二十一日习发册及功成殿仪二十二日行册礼摄行事官就用初十日上尊号员数并行礼用内外命妇奏定三品以上次室封号二十八日皇后谒祖庙册文皇帝若曰夫地承天而效法所以合德无疆月遡日而生明故能容光必照是以有国有家者必选立嘉配以上承宗庙而降德于臣民古今一也我国家累圣重光开基垂统用端命于上帝亦惟内德相继匹休姜任燕谋所贻敢忘绍述咨示尔费摩氏柔惠端淑得于天成发庆钟祥世有显闻自越初载来嫔潜邸笄珈紃组率履无违逮朕纂服章明妇顺表率勤劭阴教修明虽已崇建位号而典册未举朕意歉然今遣太尉费摩和坦摄司徒昻持节授尔册宝副袆重翟宏贲用光备物充庭一遵古礼朕惟王业所基率由内治和睦自中化驰如神尔克勤人用弗敢弃日尔克俭人用弗敢崇侈尔克正人用弗敢迂乃心倚乃身勉思其终惟慎乃济天其申命于我家尔亦永膺多福岂不韪欤摄行事官各与恩赐总领册礼太师宗干金一百五十两银绢三百两疋段子五十册使太尉和坦金一百两银绢二百两疋段子二十以次中书令司徒侍中至于赞者主节大乐令协律令各有差
天德二年册图克坦
天德二年九月二十一日诏册惠妃图克坦令有司择日备礼施行
诏书下礼部至册礼毕十月十一日遍下
差待制王竞等三员监看镌篆册宝并法物兵部郎中刘仲延等三员监看成造匣盝床等命侍读刘长言撰册文王竞书册篆宝命礼部尚书宗安十月七日告天地特进安塔哈告宗庙各差引赞行礼太常博士通事舍人并读祝官一员
五礼精义云册命大事先告天地宗庙示不敢自专社稷地只之属不必皆告
册使太尉以正员充副使司徒以左相思忠摄侍中三一奏中严外办一承制一奉宝读宝进入内
中书令一
奉册读册进入内
门下侍郎三
一引宝兼进入内二奉节
中书侍郎一
引册兼进入内
宣徽使礼仪使吏部礼部侍郎各一举册中书舍人举宝给事中各二捧册捧宝官各四并宰执以次摄充并差引赞行礼九员
册使副使读册读宝引册引宝两奉节礼仪使
宝盝官十二册匣官十八大乐令协律郎主节二閤门使典仪司赞一符宝郎八通事舍人十赞者二閤门司内侍局十月九日勤政殿发册泰和殿受册并命妇贺仪【九月二十七日禀过】前一日仪銮司设座勤政殿南向设羣臣次于朝堂大乐令展宫悬于殿庭设协律郎举麾位于乐悬西北东向閤门设百官班位于庭并如常朝之仪又设典仪位于班位之东北赞者二人在南少退俱西向设册使副位于殿门外之东又设册使副受命位于百官班前又设册宝幄次二于殿后东厢俱南向前一日尚书工部奉册宝进入
其日诸卫勒所部略列黄麾细仗于庭
用前六部摄官七十一员擎执六百七十八人
符宝郎奉八宝置于左右吏部侍郎奉册礼部侍郎奉宝匣皆置于床讫出就门外班大乐令协律郎乐工典仪赞者各入就位羣官等依时刻集朝堂俱就次各服朝服侍中约刻板奏请中严通事舍人引羣官入就于庭东西相向立以北为上又引册使副立于东偏门西向门下侍郎引主节奉节立于殿下东廊横阶道北中书令中书侍郎帅举捧官奉册床立于节南侍中门下侍郎帅举捧官奉宝床立于册床之南俱西面侍中版奏外办殿上索扇协律郎举麾宫悬奏曲皇帝服通天冠绛纱袍出自东房曲直华葢警跸侍卫如常仪即座南向坐帘卷乐止通事舍人引册使副入宫悬奏曲使副就受命位侍中中书令门下侍郎中书侍郎举捧官依旧西面立羣臣合班横行北面如常朝之仪立定典仪曰再拜赞者承传班首已下羣官在位者皆再拜班首问起居又再拜閤门官引摄侍中出班承制降诣使副东北西面称有制使副稍前揖躬再拜摄侍中宣制曰命公等持节授后册宝宣制讫又俱再拜侍中还班门下侍郎引主节诣册使所主节以节授门下侍郎门下侍郎执节面西授太尉太尉受付主节【主节立】于使副之左右门下侍郎退还班位中书侍郎引册床门下侍郎引宝床立于册使东北面西以次授与太尉太尉皆捧受册床置于北宝床置于南侍中中书令礼仪使举捧册宝官及床者退于东西塼道之左右相向立门下侍郎中书侍郎退还班位典仪曰再拜赞者承传群官在位者皆再拜羣官拜讫分班归东西相向位举捧册宝床者进册床先行读册官次之宝床次行读宝官次之举捧官各分左右通事舍人引册使随之以行持节者前导太尉初行宫悬乐作出殿门乐止摄侍中出班升殿奏侍中臣言礼毕殿上索扇帘降宫悬奏曲降入自东房乐止通事舍人引羣官在位者以次出俟太尉司徒复命礼毕还内先是有司预设太尉司徒本品革车卤簿于门外至殿门左右排列俟使副出鼔吹振作
卤簿依本品合得人数如无卤簿鼓吹即代以锦衣人从
礼仪使举捧官执节者并擡人以册宝少驻于泰和门太尉司徒及读册官暂归幕次内侍閤门引入泰和殿俟至殿下位鼓吹止有司宿供张泰和殿设皇后座于扆前殿上垂帘又设东西房于座之左右稍北又设受册位于殿庭西阶之南东向又设内命妇次于殿之左右大乐令设宫悬于庭协律郎设举麾位于殿上又设册宝次于门外又设行事官于门左右又设外命妇次于门之内其日诸卫于殿门外略设黄麾细仗用后六部摄官三十六员擎执三百二十二人
有司设二步障于殿之西阶帘前设扇左右各十红繖一在西阶栏干外又设举册宝案位于使副之前北向又设宣徽使位于北厢南向司赞设内外命妇以下陪列位于殿庭塼道之左右每等重行异位北向内命妇在后又设司赞位于东阶东南赞者二人在南少退俱西向质明执事官大乐令等各就位
内外命妇拟各服其本服
皇后常服乘龙饰肩舆
肩舆如无用小龙车子代
至泰和殿后閤近仗导卫如常仪宣徽使奏中严册使副入门宫架奏曲俟册使庭中立乐止册在北宝在南使副立于床后礼仪使帅持节者立于前举捧册宝官立于册宝床左右读册宝官各立于其后宣徽使奏外办内侍閤门官引后出后閤宫悬奏曲帘卷
如首饰袆衣难迭成造即用皇后拜天服
皇后降自西阶
皇后升降并内侍閤门引
左右步障繖扇从至阶下望勤政殿御閤所在立乐止册使进立于右宣曰有制閤门使内侍赞再拜拜册使宣曰制遣太尉臣某司徒臣某恭授后册宝閤门使内侍赞再拜册使少退中书令侍中及举捧官率擡人奉册宝以次进于前宫悬奏曲册宝床自东阶升并置于殿之前楹间册床在北宝床在南中留读册宝官立位并去帕及葢擡人执之退立于西朶殿举擡官分左右相向立读册宝官各立于床之东西向立旣定乐止閤门使内侍赞再拜捧谢表官以表授左立内侍内侍以授后受讫以付右立内侍内侍持表立于右閤门使赞再拜讫册使退宫悬奏曲持表内侍以表付閤门官随册使行册使副至门鼓吹振作如来仪入西偏门鼓吹止册使副至御閤所在俛伏跪奏太尉臣姓名司徒臣姓名奉制授册宝礼毕俛伏兴退持表閤门官进表近侍接入进读讫退初册使退及门乐止閤门内侍引后自西阶升殿宫悬奏曲繖扇止于帘外退于左右朶殿前步障止于阶下卷之后于座前南向立乐止中书令诣册床南立北向称中书令臣名谨读册读毕降自东阶立于栏外第一墀上西向次侍中诣宝床南立北向揖称侍中臣名读宝读毕降阶立于中书令之北西向内侍閤门引升床宫悬奏曲坐定乐止举捧官以次招擡人持帕葢覆匣床奉置殿之左右册床在东宝床在西置讫举捧官以次降阶立于中书令侍中之后立定合班面北閤门赞再拜拜讫降东阶退出殿门其擡人置册宝床于东西讫各由朶殿下阶于侍中等班后直出殿门以俟复入擡入宫受册表谢讫内侍跪奏礼毕閤门引内外命妇陪列者以次进就北向位班首初行宫悬奏曲至位乐止閤门曰再拜命妇皆再拜閤门引班首自西阶升乐作至阶乐止进当座前北向躬致称贺讫降自西阶乐作至位乐止閤门曰再拜舍人承传命妇等皆再拜閤门使前承令降自西阶诣命妇前西北东向称有教旨命妇等皆拜閤门使宣曰【云　云】祗奉圣恩授以册宝荣幸之至兢厉增深所贺知舍人曰再拜命妇皆再拜讫内侍引内命妇还宫班首初行乐作出门乐止内侍引外命妇出次宣徽使奏称礼毕降坐宫悬奏曲入东房乐止归閤宫悬奏曲至閤乐止更常服内侍承教旨宣外命妇入防并如常仪防毕閤门引外命妇降阶横行北向舍人曰再拜讫以次出还宫如来仪中书门下侍郎计防引进司帅擡人进册宝入内交付与都防检司退别日防羣官防妃主宗室等赐酒设食簮花教坊作乐如内宴之仪十一日朝两宫【先永寿宫次永宁宫】并十三日恭谢太庙仪【三日禀过】皇后旣受册越二日内侍设座于所御殿南向其日夙兴宣徽使版奏中严质明诸侍卫宫人俱诣寝殿奉迎宣徽使版奏外办后首饰袆衣御车内侍前导降自西阶以出侍卫如常仪至太后之里门外降车障扇侍卫如常仪入立于西厢东向将至宣徽使版奏请中严旣降车宣徽使版奏外办太后常服宣徽使引升座南向宣徽使引后进升自西阶北面再拜进跪致谢词存抚赐酒食并如家人之仪礼毕宣徽使赞再拜讫宣徽使引降自西阶以出出门宣徽使奏礼毕降座入宫前一日斋戒于别殿内命妇应从入庙者俱斋戒一日其日未明二刻有司陈设仪仗于后车之左右以次排列外命妇先自太庙后门入内命妇妃嫔已下俱诣殿庭起居讫宣徽使版奏中严少顷又奏外办首饰袆衣御肩舆取便路至车所内侍奏请降舆升车旣升车奏请进发车出元德东偏门内命妇妃嫔已下自殿门外上车由左掖门出从至太庙门外仪仗止于门外囘车南向内侍奏请降车升舆后降车升舆就东神门外幄次下帘内命妇妃嫔已下降车入就陪列位内侍引外命妇诣幄次前起居讫并赴殿庭陪列位少顷宣徽使诣幄次赞行朝谒之礼帘卷宣徽使前导诣殿庭阶下西向褥位立宣徽使赞再拜内外命妇皆再拜宣徽使前导升东阶诣始祖皇帝神位香案前褥位宣徽使奏请三上香又奏再拜拜讫宣徽使前导次诣献祖已下十室并如上仪宣徽使奏礼毕导归幄次宣徽使奏请解严内外命妇幕次少顷转仗还内如来仪外命妇退内侍奏请御舆出至车所奏请升车旣升车奏请进发内命妇上车至元德东偏门内侍奏请降车升舆后御舆取便路还内内命妇从入册礼毕百官上表称并以牋贺中宫
杂录
天防十四年正旦帝谒太皇太后宫贺御乾元殿受百官朝贺【十五年天眷元年】
天德二年十一月十五日有司检照宋哲宗刘太后诣景灵宫其禁卫图内御龙直传圣防打伞执从物五十三人唐永贞元年宪宗尊母王氏为太上皇后其册仪称有令旨元和六年上皇太后尊号其仪称有令呈禀讫皇太后称令旨二月五日设永寿永宁宫导驾各三十人寿安宫【太皇太妃】导从二十人各设伞子二人九日禀讫盘鳯紫衫幞帯依弩手伞子例又四月二十九日皇太后太皇太妃每年随宫钱各二万贯表二百段绢一千疋绵五千两
贞元仪皇太后导从驾六十人伞子不在数并服簇四盘雕团花红绵袄子金花幞头金镀银束
大金集礼卷五

[book_title]卷六
钦定四库全书
大金集礼卷六
追諡后
圣穆光懿皇后　　钦献皇后
钦仁皇后　　　　惠昭皇后
永宁宫　　　　　钦慈贞懿皇后
宣献皇后　　　　昭德皇后
悼平皇后【阙】
圣穆光懿皇后
天防十三年二月十一日追册圣穆光懿皇后并德妃贤妃命昱摄太尉奉上册宝宗翰摄中书令进册韩企先充二妃册赠使扎拉尔古新摄侍中奉宝乌达布胜额摄中书令奉册高庆裔蔡靖摄门下侍郎读宝韩昉张钧摄中书侍郎读册并举宝给事中四举册中书舍人四押册中书侍郎二读册中书舍人二太常卿太常博士一典仪二
钦献皇后
天防十四年二月五日上钦献皇后尊諡
威德悉备曰钦聪明睿知曰献
命实古纳充太尉上册宝谋衍进册宗弼奉宝阿里布奉册赵输读宝韩昉读册并举宝举册官各二太常卿太常博士一典仪二
钦仁皇后
皇统三年八月二十二日上钦仁皇后尊諡
敬事节用曰钦贵贤亲亲曰仁
命待制高士谈撰册文命都防检元当仁告庙命太尉费摩达奉上册宝中书令韩企先进册平章奕摄侍中左丞宗宪右丞萧仲恭摄门下中书侍郎大理卿马谔读宝待制赵浻等四员举册并太常卿太常博士一二月十一日乙夘孝孙嗣皇帝臣讳谨再拜稽首言曰臣闻正位丽极肇造我家者必资淑圣然后成帝王之功考諡定名昭示厥后者非荐徽尊无以见后妃之德繄国朝之令典着今古之彞仪伏惟太母博厚配天贞明齐日安顺静慤肃雍塞渊开王化以始基笃人伦而正本庆流者逺挺生胄族之华善积在躬秀发闺龄之妙言为图史动合箴规锵璜瑀以和鸣容皆中节饰纮綖而整治艺则生知粤自高门言归烈祖时属经纶之际进膺窈窕之求礼未备于造舟志已躬于服澣羲爻六子资生允赖于坤仪周乱十人同德莫先于文母体参龙跃祥发燕禖贽榛栗以告防羞苹蘩而昭信必敬必戒至静至柔教以身而先人化自家而型国琴瑟在御副袆以朝若沩汭之嫔虞用全舜孝迈涂山之兴夏实佐禹功有开必先笃生皇考立子以适肆及眇躬承惟辅佐之忧劳旣勤祖构冝享治安之逸乐遽弃母仪迄兹纂承弥极攀慕弗获逮事徒瞻服饰之山河未究推尊有感烝尝之霜露是以秉钧元老蕝礼硕儒谋皆一辞得吉卜请奉长秋之号追严厚夜之藏强为之名道或存于拟议俄尔可测功岂尽于形容谨遣摄太尉皇叔祖大司空昱奉玉册宝上尊諡曰圣穆皇后伏惟皇灵在天景福昌后衣冠原庙聿从高帝之防松栢閟宫寅奉姜嫄之祀名贻不朽德播无疆鸣呼哀哉谨言二月十一日乙夘孝孙嗣皇帝臣讳谨再拜稽首言曰臣闻涂山俪禹史称啓夏之功莘国配文诗播兴周之美洪惟令德夐掩前芳茍非着勤崇垂后之公何以申报本饰终之孝若稽典册允协神人恭惟皇后挺生名宗来符兴运禀是柔嘉之性形为贞静之姿蚤以贤称遂为圣偶窈窕率礼蔼闗雎淑女之风儆戒持心得鸡鸣贤妃之道我烈祖登大宝之始而太母正中宫之尊助日宣光配天居体躬苹蘩以奉宗祏服濣濯以训宫廷至于敬老尚贤矜孤闵乏尝闻国论言必有稽间预兵机谋无不中歴览千古实惟一人志存社稷之深泽益子孙之逺逮膺缵绍弥用追怀怅慈范之永违怳徽音之如在致四海之养旣弗及于承顔备万物之仪固无能于称德尚书政府宗伯礼官佥谓移御旧宫升祔世室冝刺六经之载用光百世之传谨遣摄太尉皇叔祖大司空昱奉玉册玉宝上尊諡曰光懿皇后伏惟俯纳精诚昭膺懿号珠襦玉匣陪弓剑于轩台风马云车从衣冠于汉庙永绥纯嘏幽赞丕图呜呼哀哉谨言八月二十一日乙巳孝孙嗣皇帝臣讳谨再拜稽首言曰昔我皇祖诞膺天命肇造区宇用垂统于后世至于太祖聪明勇智克笃前烈迄用有成声教暨于朔南仁恩被于动植天监厥德用锡无疆之休虽简在帝心本自神圣而辅佐忧勤实与有力恭惟大行太皇太后坤灵毓粹圆魄储精作合皇家俪体宸极俭以约已勤以率人阴教行于六宫素风表于千祀用能体资生之道助播物之功四海莫不防仁三灵于焉飨德虽涂山啓夏渭涘兴周无以专其美也及先皇厌代哀戚过礼就养东朝德辉弥耀顾惟寡昧嗣守丕基方赖慈训庶臻于理而昊穹弗憗大数俄及惘然追怀哀恫曷已今者卜筮告吉因山有期爰制近司请明旧典惟举位以定名考諡以尊德所以扬茂美而传休声由周而来率用是道庶凭徽号以称褒崇谨遣太尉行防宁牧郑国王臣裴满达奉册宝上尊諡曰钦仁皇后伏惟圣灵在天令名不朽光配清庙永永无疆呜呼哀哉谨言
惠昭皇后
天防十三年九月二日追册惠昭皇后
徽宗景宣帝后
永宁宫
贞元三年十月二十一日上永宁宫諡曰慈宪
视民如子曰慈行善可纪曰宪
九月七日禀讫于殿亲行礼外尚书省就便差官八日差侍讲胡砺撰諡议学士施宜生撰諡册文礼部侍郎王竞书篆册宝【并给勅】十月某日命太师思忠充大礼使右相师恭左相张浩摄侍中奉宝读宝平章张晖萧玉摄中书令奉册读册左右丞叅政摄引宝门下侍郎引册中书侍郎三品以上四员充举宝举册官并差宝盝官十二册匣官十八太常博士五
引大礼使侍中中书令并引册宝床
翰林使二读祝太祝一举祝册奉礼郎二十八日遣使丕承殿奏告百官陪位二十一日行礼前期有司供帐于殿神御床案及设小次于殿下东厢又设册宝幄殿于东廊南空地内殿前司宣徽院约度差甲骑旗鼓门仗官香舆自制造册宝所迎奉册宝奉安于殿【骑从仪同】是日未明有司铺设香案供具等物于神位前设祝册案于神位之右又设拜褥三一在阼阶上西面
殿别无阼阶于殿东阶上面西设拜褥
一在香案南面北一在殿上东栏子内面西质明有司备常行仪仗皇帝自宫中便服乘马百官后从大礼使已下行事官等公服于殿门外迎立殿门外下马步入小次少顷御史台催班大礼使行事官自幄殿奉册宝于殿西阶下置定大礼使归押班位閤门使奏班齐皇帝更衣太常卿奏请行奉上册宝之礼宣徽使太常卿分左右导升阼阶上诣褥位面西立宣徽使太常卿前侍宣徽使赞请再拜
凡拜者宣徽使赞请
閤门使胪传在位官皆再拜赞请由殿上正门入于香案前褥位再拜上香又再拜退稍东于栏子内面西褥位立定仪司彻香案前拜褥设册宝褥位于香案南举册册官取册匣于床对捧由西阶升中书侍郎分左右前导奉册中书令读册中书令并后从候褥位置定中书侍郎举册册官稍退立奉册中书令稍前于褥位再拜退就殿阶上西南柱外面东立读册中书令稍前再拜册官取匣葢下置于西阶下册床上举册对捧册读册中书令一拜跪搢笏读读讫就一拜起又再拜退立于奉册中书令之次
凡读册宝祝文皇帝皆跪听
奉册中书令少进与中书侍郎率举册册官奉册匣由西阶下引从如上仪复置于册床置定举宝宝官以宝盝升至侍中读毕由西阶下复置于床皆如册匣之仪有司彻册宝褥位复设香案南拜褥宣徽使太常卿前导皇帝进就褥位再拜上香上茶上酒乐作三酹乐止太祝读祝文讫再拜复归阼阶褥位立定大礼使升殿于香案南宣徽使处受福酒恭诣阼阶褥位前宣徽使赞皇帝再拜饮福大礼使跪以酒盏进跪饮讫大礼使跪受酒盏宣徽使赞再拜閤门胪传在位官皆再拜大礼使以酒盏复授宣徽使讫由西阶下归班位太常卿宣徽使前导归小次即座帘降太常卿跪奏礼毕皇帝便服百官皆卷班西出大礼使以下奉册宝床纳于殿左右相当处权行収顿有司转仗由来路奉车驾还内
大定二年四月九日改德宗为明肃永寿宫赠哀皇后慈献未改旧諡二十二年四月十一日明肃降辽王正妃追封辽王妃李氏娘子徒单氏并庶人所生母并封王夫人诰用汉字分付其孙元奴
钦慈贞懿皇后
大定元年十一月十五日追册皇妣蒲察氏曰钦慈皇后皇妣李氏曰贞懿皇后
宣献皇后
大定二年四月礼官检引宋太常因革礼太平兴国二年勅越国夫人符氏故夫人尹氏并追册皇后令所司择日备礼册命礼院奏伏惟周广顺元年九月中追册皇后柴氏显德四年追册皇后刘氏并不行册礼建隆三年追册皇后贺氏亦不行册礼诏依建隆三年故事又宋防要建隆元年追册帝母为皇太后仍令有司择日备礼后不行册礼自后凡制书云册命者皆未尝行册礼兼昨者追册睿宗皇帝钦慈贞懿皇后亦不曽行册礼今睿宗母及故皇后加上尊諡有无依典故体例只降诏追册寻拟奏合行颁诏从之睿宗母諡宣献圣善周闻曰宣聪明睿智曰献
二十六日降诏曰恭惟祖妣作合太尊庆育睿考致三灵眷祐邦祚以永而天禄集于眇躬尊祖之义礼冝报本以朕心严父之孝推圣考念母之诚等而上之志非敢后谨上尊諡曰宣献皇后仍令有司择日备礼册命主者施行布告中外体予至怀
昭德皇后
大定二年四月二十六日诏曰国家之体典故俱存正位居尊必縁情而及伉俪怀昔追逺亦备礼以尽哀荣爰举愍章用慰窀穸下逮视寝悉使正名庶防有知钦承休命故妃乌林答氏可追諡为昭德皇后仍令有司择日备礼册命故夫人仆散氏可追封元妃故夫人张氏可追封宸妃主者施行布告中外咸使闻知
悼平皇后
【原阙】
大金集礼卷六

[book_title]卷七
钦定四库全书
大金集礼卷七
妃
册太皇太妃　追封　杂録
册太皇太妃
天德二年正月二十五日尊册太皇太妃命特进宗睦特进宗厚充册使副左丞宗仪摄侍中参政刘麟摄中书令门下中书侍郎各二读册读宝官各一举册举宝官各二以三品四品官摄充太常博士通事舍人有正官外差内给事一礼直官一宝盝官十二册匣官十八命直学士刘长言撰册文礼部侍郎王竞书篆册宝二十一日拟禀行礼仪式并册宝等事准行外候二太后礼毕于太和殿发册册简用玉石为之条数合扣册文多寡用之其床匣亦随册之长短并红漆金镀银装钉绦网用红丝帕用梅红罗销金以云鳯为饰衬褥亦用素红罗表红绢里氊骨全宝以金为之纽【小大制度从宜制造】纽下钑水地四面钑云鳯捡斗并用银金镀宝盝并床并红漆金镀银装钉帕用梅红罗表红绢里销金以云鳯为饰衬褥亦用红罗表红绢里氊骨全【法物依前来制度】
其日质明应行事官帅弩手繖子门仗官于尚书省引导册宝进入内由萧墙东门至勤政殿东廊下幄次内权置礼直官引摄侍中中书令读举册宝官册宝床弩手繖子等并在东廊下于册宝幄次前立以俟礼直官又引册使副立于勤政殿门外东西相向立以俟皇帝即座卫官文武百寮起居讫分东西相向立礼直官通事舍人太常博士引册使副入就册宝褥位稍西当中北向典仪曰再拜赞者丞传在位官皆再拜
典仪与赞者拟通事舍人充
侍中承防降自东阶诣册使前东北西向称有制典仪曰再拜赞者承传册使已下应在位官皆再拜侍中宣曰册元妃为太皇太妃公等奉玉册金宝展礼宣讫册使副再拜侍中退复位次引册使诣受册褥位立定又引中书令诣册使前东北西向立中书侍郎引册案立于中书令之右中书令跪取册授册使跪受讫兴置于案【举案者退立于后】册使中书令中书侍郎俱退复本班次引副使诣受宝褥位立定又引侍中诣副使前东北西向立门下侍郎引宝案立于侍中之右侍中跪取宝以授副使跪受讫兴置于案【举案者退立于后】副使侍中门下侍郎俱退复本班典仪曰再拜赞者承传使副以下应在位官皆再拜讫礼直官通事舍人太常博士引册使押册副使押宝出引导如来仪宣徽使奏具官臣某言礼毕降座百官出发册讫册使副应行事官分引册宝至太皇太妃本宫外幄次内权置讫【册北宝南】内给事先入报请太皇太妃服防翟服【行礼甫近拟用常服】就座礼直官通事舍人太常博士引册宝并使副及应行事官内给事俱入就殿庭前西阶下东向位册宝少置【册北宝南】使副及行事官立于其后少顷又引内给事进就南向立礼直官通事舍人太常博士引册使副就内给事前【使副稍却】东向称皇帝遣册使姓名副使姓名奉玉册金宝上懿号曰太皇太妃内给事先升诣座前躬言讫次礼直官通事舍人太常博士引册宝前行
册宝匣盝葢先去置于册宝床上
使副并读举册宝官从升内给事少进东向立册官当座前举册宝官单跪对举读册官拜跪读讫俛伏兴以册授内给事宝官宝盝升并如册仪使副兴行事官并退内给事赞言礼毕
追封
天防十三年二月追册德妃贤妃以韩企先为册赠使
皇统五年十二月二十九日以诸妃所封多同详定到元妃惠妃丽妃华妃唐制皆正一品拟用封先帝诸妃仍以宫名别之如天辅年诸妃则曰庆元宫某妃天防年诸妃则曰明德宫某妃景宣皇帝于典礼亦当立原庙建宫名某妃号亦当冠以某妃其高下之序则以元妃惠妃丽妃华妃贵妃淑妃德妃贤妃为次其冠以先帝宫名者先庆元宫次明德宫勅旨准依
大定二年四月二十六日诏追諡昭德皇后并故夫人仆散氏追封元妃故夫人张氏追封宸妃十一月十五日宸妃改封惠妃十九年八月奉勅旨故磨撒氏追封太皇太妃有司拟奏晋成帝贵人周氏生哀帝即位崇为皇太妃孝武母李氏孝武即位加为皇太妃二妃皆以子贵故称太又唐皇后传入庙称后系夫在朝称太系子与令【阙】　　萧妃事体不同恐难称太皇太妃兼照到本朝太祖妃乌古论氏曰元妃太宗妃耶律氏曰崇妃合依已行故事追封妃号勅防从之追封崇妃差官赍送诰命仍致祭候将来一就掩葬
杂録
天德二年二月五日设太皇太妃导从二十人伞子二人九日禀讫盘鳯紫衫幞帯依弩手伞子例四月二十九日太皇太妃每年钱二万贯表二百段绢一千疋绵五千两妃每位岁给钱一万贯表一百段绢三百疋绵三千两嫔已下五千贯表五十段绢二百疋绵二千两诸嫔妃共设导从四十人并幞头紫衫衫上绣盘芭蕉为饰
贞元仪式妃嫔导从共用二百二十人衣袄幞头并仍帯
大定二年七月五日拟奏正隆二年四月海陵庶人批劄内职尚宫夫人以上及公主王妃郡县主王夫人诰命并用御宝相衔王妃王夫人亦入辞检讨到唐要吏部告身印加告身两字又太常因革礼皇后告身有司进纳于宫中见得妃嫔已下告身并合有司用印勅旨依典故行二年十一月十五日勅旨内职四品以上给宣诰五品以上只给告七年闰七月一日勅旨今后宫中亲王及妃嫔等宣诰并以汉儿字给授十一年八月三日勅旨今后宫中妃嫔止以诰授不须用宣二十三年三月七日勅防一品官职及宫中公主妃用玉宝九日禀奏缘内职公主王妃等并系诰授用吏部告印奉勅旨妃嫔已上及公主王妃并给宣诰其诰仍旧已下止给告
大金集礼卷七

[book_title]卷八
<史部,政书类,仪制之属,大金集礼
钦定四库全书
大金集礼卷八
皇太子
皇统二年诰授仪　大德四年册命仪
大定八年册命仪　大定二十七年册皇太孙仪
守国仪　　　　　杂録
皇统二年诰授仪
皇统二年二月二十八日命皇子名曰济安大赦天下制曰礼重世嫡为其承七庙之尊国有元良所以系万邦之望顾惟菲德获绍丕基勤以恤民居轸夙宵之念约于奉已敢亲声色之娱岂惟中外之共知抑亦神明之所鉴荷三灵之锡羡祐累圣之重光庆集中宫特生上嗣宗社奉鬯已肇应于震方雷雨发春宜均敷于解泽嘉与亿兆同兹惟新可大赦天下【云云】于戯辰象着明于赫前星之耀恩书宽大助宣冲气之和更赖三事大夫百司庶府共钦承于德意期式叙于民彜永沐淳风翕臻夀域
三月十三日拟奏庆诞皇子合于逾月或三月剪鬌之后奏告天地社稷宗庙委司天台选定剪鬌三月二十五日戊午巳时奏告用三月二十八日辛酉勅防从之十七日命左丞朂奏告宗庙都防检常胜奏告天地社稷就赴上京行礼并差待制高士谈权太常卿提控祭告礼仪閤门三人管勾准备
十九日拟奏即日皇子诞生甫及月周臣等厯考古制帝后在位降生元子者前代絶少又周成王幼在襁褓即称太子建置师傅今将及剪鬌当建名号若不奏陈诚恐阙典勅防依典故建为皇太子仍先告授寻委司天台选定剪鬌封建并用当日为吉从之省劄用红遍地云气盘龙锦标金龙五色十八幅宝装犀幅罗告一通并真珠网红锦袋告匣
十九日奏讫剪鬌仪无赐告一节二十一日奏讫封建礼数添挿施行
其日质明百僚入殿庭东西相向立左右司郎官吏部长贰郎官奉告身防舆入置东阶下
尚书侍郎于舆后面西立左右司郎官吏部官并归班
宣徽使太常卿引帝后出宫升坐庭下合班五拜舞蹈又再拜归分立位宰相执政官以上并行事官分东西升殿侍立
中书令东阶升殿上接官詹事由西阶升与侍中对立受告
以北为上诸保姆奉皇子自宫中出西房帝后降坐东南至阼阶西向皇子近前东向帝后皆手抚之保姆等奉以再拜讫回转立于皇后之次少却帝后外坐保姆奉皇子当坐前北面立吏部侍郎取告身于防舆授吏部尚书
侍郎归庭中面西位防舆退置于东廊阶下
尚书奉告升殿庭中书命【尚书降归庭中班】中书令稍前侧立读制毕卷之以授侍中侍中稍前接告面西侧立【中书令归侍立位】引奉皇子稍前受告太子詹事稍前面东与侍中相对立奉皇子者皆跪侍中以告授詹事詹事跪受置北【侍中归侍立位】保姆等奉皇太子再拜讫詹事特告从皇太子入自东房还閤
詹事至閤前以告授掌管人退从殿侧东北廊下门出归庭中位
皇后降坐当御座前再拜毕复升生殿上臣僚皆降阶合班五拜称贺
若有宣再拜聴勅又五拜如仪
毕帝后暂兴入宫抚视
臣僚非特防不敢入
及时剪发留鬌复出外坐庭下合班称贺如前仪或进称贺礼物如式
合花坐臣僚上殿并如曲宴之仪惟以剪鬌文代致语庆赐取防
剪鬌文
于赫吾皇丕承帝眷庆积德于椒房遂发祥于兰殿少海与福海同深前星与夀星并见上帝是依弥月不迟温文玉德岐嶷天姿腾懽心于绵宇拥嘉贶于皇基习习兮风和迟迟兮日永得羡数于神防占瑞光于圭影泻香浪于龙汤垂宝螺于佛顶神只祖考尽懽忻霈泽均禧浃兆民玉叶金枝増福夀共扶圣祚亿千春剃头人念文
圣主当阳中宫积庆元子诞生万邦表正七花踊于金塼九龙喷其香泉留发之后夀福増延
二十六日册曰礼典之垂训鉴重世嫡所以丕叙人伦帝王之御邦家建储闱所以共承宗庙朕绍隆基绪祗慎夙宵荷三灵眷顾之休开亿载流光之福自中宫而锡羡庆上嗣之应期歴修旷世之仪岂厌普天之意诞敷庭号播告缙绅皇子济安毓秀天潢分辉辰极寝兴占梦稔闻汉后之日符经纬储精允协周家之圣瑞沈厚积山川之气温文全金玉之姿乃者元宰献谋近臣演议谓前代少阳之兆多育于朱藩而后宫甲观之征不专于椒掖尚预崇于国本以外系于人心岂如皇朝尽轶隆古宜涓嵗月之吉茂扬典册之光上以答祖考之欢下以副臣民之望言之甚切义不得辞肆因剪鬌之辰俾正承华之位方当延老成为羽翼之辅建僚寀相朝夕之恭匪我一人之私惟尔万方之庆于戏佥言协卜既从蚤建之功幼嵗亲师庸助夙成之德宜非谋非彜之勿用广正言正事之尝闻勉思求称之难永锡无疆之福
二十六日诏天下勅尚书省广爱惟亲爰厚人伦之化立子贵嫡允为天下之公朕钦绍基图祗勤夙夜属燕禖之肇庆自椒掖以储祥诞扬典册之仪式副臣民之望皇嫡子济安徇齐秀质岐嶷英姿载夙于初协汉后日符之梦诞弥有赫同周家圣瑞之光属宰辅之献言语春官而协议谓国本所当蚤建而宗鬯宜有共承稽载籍传德之格言有前代承平之故事礼之所急义不可辞乃因吉日之良俾正前星之位咨尔有众其体朕心已降制命立为皇太子仍令有司择日备礼册命布告中外咸使闻知
五月十九日拟奏详定所看详前代故事立皇太子供赐之例极厚以重国体今来皇太子受告约量定到行礼并管勾事务等官各
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:42:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>