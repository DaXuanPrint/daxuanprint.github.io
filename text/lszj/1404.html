<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="臚传纪事,胪传纪事全文在线阅读,胪传纪事全文在线下载,大玄古籍书库">
<meta name="description" content="一卷。清缪彤撰。缪彤,字歌起,吴县人。康熙进士,殿试第一,官侍讲。后归家不予时事,立三畏书院、刊。《曹月川家规》、《蔡虚齐密箴》,并有《双泉堂集》。是书专纪殿试以后各典礼情况。康熙六年三月乙亥,赐缪彤等一百五十五名及第出身有差,缪彤即将本人擢第、胪唱、随榜、簪花、赴宴、谢恩、与礼部恩荣宴、赐袍帽。(四月初二,午门外赐彤袍帽)、谢恩。(初六著赐袍,捧表谢恩)、释褐、授职、谢恩、进衙门、迎老师……等情况一一记录下来,并对各式赐宴、礼仪的形式、人数、站列位置等等都有介绍。这些记载,有的不如《清会典》、《东华录》">
<title>胪传纪事_缪彤_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">胪传纪事</span> <br/>
          作者： <span class="inputVal" id="bkauthor">缪彤</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,书信日记,完结</span> <br/>
          字数： <span class="inputVal" id="bknum">[book_length]3688</span> <br/>
          说明： <span class="inputVal" id="bkdec">一卷。清缪彤撰。缪彤,字歌起,吴县人。康熙进士,殿试第一,官侍讲。后归家不予时事,立三畏书院、刊 《曹月川家规》、《蔡虚齐密箴》,并有《双泉堂集》。是书专纪殿试以后各典礼情况。康熙六年三月乙亥,赐缪彤等一百五十五名及第出身有差,缪彤即将本人擢第、胪唱、随榜、簪花、赴宴、谢恩、与礼部恩荣宴、赐袍帽 (四月初二,午门外赐彤袍帽)、谢恩 (初六著赐袍,捧表谢恩)、释褐、授职、谢恩、进衙门、迎老师……等情况一一记录下来,并对各式赐宴、礼仪的形式、人数、站列位置等等都有介绍。这些记载,有的不如《清会典》、《东华录》详细,如恩荣宴礼,有的如是科教习庶吉士为帅颜保、范录谟,学长为该达、多奇、那思泰三人却为他书未载。还有的记载,可与他书参照。是书有《学海类编》丛书本。</span> <br/>
          封面： <span class="inputVal" id="bkimg">Z_6872.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]胪传纪事
[book_author]缪彤
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,书信日记,完结
[book_length]3688
[book_dec]一卷。清缪彤撰。缪彤,字歌起,吴县人。康熙进士,殿试第一,官侍讲。后归家不予时事,立三畏书院、刊 《曹月川家规》、《蔡虚齐密箴》,并有《双泉堂集》。是书专纪殿试以后各典礼情况。康熙六年三月乙亥,赐缪彤等一百五十五名及第出身有差,缪彤即将本人擢第、胪唱、随榜、簪花、赴宴、谢恩、与礼部恩荣宴、赐袍帽 (四月初二,午门外赐彤袍帽)、谢恩 (初六著赐袍,捧表谢恩)、释褐、授职、谢恩、进衙门、迎老师……等情况一一记录下来,并对各式赐宴、礼仪的形式、人数、站列位置等等都有介绍。这些记载,有的不如《清会典》、《东华录》详细,如恩荣宴礼,有的如是科教习庶吉士为帅颜保、范录谟,学长为该达、多奇、那思泰三人却为他书未载。还有的记载,可与他书参照。是书有《学海类编》丛书本。
[book_img]Z_6872.jpg


[book_title]臚傳紀事
二月初九日，第一塲，坐淡字號。
初十日，卯刻，大風，出貢院門，有旗下小廝牽予裾云：「新科狀元來 了，吾家裏人都要出來看。」予頗異之，亦不解其故。
十二日，第二塲，坐珠字號。夜夢外祖語予曰：「吾掌海中珍寶。」予叩曰：「珍寶誰爲第一？」外祖云：「飛錢爲第一。」又以牙笏授予。
二十六日，榜發，中式三十六名。予庽報國寺西廊第一房，丁酉八月，在此舉鄉試，丁未復至此舉會試。未發前一兩日，予心怏怏，遂束裝作歸計，二十五日，至殿前古松下默祝云：「公車五次，今科不中，以後不作進取想。」竟與松長別矣，又與三弟及寺中同庽黃繼武、馬殿聞輩作別後，遂出寺門往張家灣。行里許，遠遠見一人騎而來，兩手抱金字牌，有「狀元及第」四字，忙向彰義門走，與余騎交臂過，予在馬上回顧，後有「假滿還朝」四字，予心疑焉。過同郡汪苕文庽別之，因問頃所見者，必史及超、徐公肅、嚴就思三先生進京，苕文云：「三公無一來者，子豈夢見耶？」適邵無盡、李經園與星士方伯瞻在坐，談星學，苕文亦自負精於星理者也，索予造觀之，予急欲至張壪，遂別去。是日僅至海岱門外許家店宿。二十六日，早，榜發有名，仍歸報國寺，余至松下長揖謝之。
三月二十日，殿試。禮部儀制司員外俞有章唱名，名數單者從左掖門入，雙者從右掖門入，予三十六名，當在右。由貞度門至太和殿前，行三拜九叩頭禮，內院官置黃桌於丹陛，即擡下丹墀，禮部散題紙，諸進士跪受，又行三叩頭禮，然後就座。讀卷官十四員，爲大學士巴泰、李霨、學士明珠、劉秉權、劉芳躅、田逢吉、吏部左侍郎馮溥、右侍郎王清、都察院左都御史王熙、禮部左侍郎黃機、戶部左侍郎嚴正矩、禮部右侍郎曹申吉、兵部左侍郎劉鴻儒、刑部左侍郎馬紹曾。
二十一日，到禮部領三枝九葉帽頂，宿鴻臚寺。
二十二日，五鼓入朝，至午門候傳臚。是日微雨，皇上升殿時，雨稍甚。先一日傳某人狀元，某人榜眼，某人探花，彤已無望，不過隨班行禮而已。及至太和殿前，與諸進士跪丹墀下，聽三唱，第一名係彤名，每一唱已，必鼓樂良久，彤心中猶疑非是，不敢出班，禮部官掖之前，然後出跪，跪稍遲，傳制官已唱第二名，糾儀御史於次日䟽云：「第一名繆彤未跪，即唱第二名張玉裁，傳制官應聽處分。」奉旨罰俸三個月，良以書生未習朝儀，因累執事官，於心甚不安也。是日唱名畢，行三跪九叩頭禮，彤隨禮部堂上官，捧黃榜，從御道出，跪置龍亭內，鼓樂迎至東長安門張掛。順天府府尹李天洛、府丞高爾位迎彤與張玉裁、董訥等三人至廠內，簪花酌酒，用儀從迎至順天府赴宴，先望闕叩頭，府尹、府丞率僚屬，對立行四拜禮，然後就席，彤坐正席，榜眼、探花左右坐，俱南向，用教坊樂。徹席，望闕謝恩，府尹、府丞親送至庽，庽中設席款之。
二十四日，同張、董兩同年求謝恩表。舊例：前科狀元代作，所以尊前輩，以其知體式也。前科狀元嚴就思先生給假歸去，而己亥徐立齋、乙未史立菴兩先生皆在籍，應求前科榜眼探花，而李貞孟、吳長庚兩先生亦在籍，惟辛丑榜眼李子靜先生在任，彤與張、董兩同年，登堂求見，投門生帖，用贊儀二十四金，賞長班管家銀八兩，俱照例也。是時鼎甲中最資深者，金沙蔣虎臣先生，係丁亥探花，因己丑有熊次侯先生，戊戌有孫惟一先生，皆在任，虎臣先生云：「李子靜應讓孫惟一，孫惟一應讓熊次侯，熊次侯應讓不侫，不佞代求李子靜，此乃衙門之體。」一時前後輩俱歎服蔣先生之言良是。
二十五日，到禮部與恩榮宴，讀卷官自滿漢大學士以下，收卷官、掌卷官與翰林科部以下，監試御史及巡緝供給各官俱與宴，皇上遣內大臣佟國舅陪宴。彤一席，榜眼探花一席，諸進士四人一席，用滿洲桌、銀盤，菓品食物四十餘品，皆奇珍異味，極天廚之饌。御賜酒，三鼎甲用金碗，隨其量，盡醉無算。宮花一枝，小絹牌一面，上有「恩榮宴」三字，狀元用銀牌。
四月初二日，午門外賜彤袍帽 — 水晶金頂涼帽一頂、鑲蟒石青朝衣一件、玳瑁銀帶一條、荷包、牙筒、刀子俱全，馬皮鞋一雙。當時更易，率諸進士行三跪九叩頭禮。榜眼、探花以下，俱折鈔五兩。
初六日，着賜袍入朝，親捧謝恩表，跪丹墀下，內閣收進，匣用黃綾包用銷金龍袱。
初七日，國子監釋褐。鴻臚寺官引彤至先師神位前行釋菜禮，奠三爵，及四配，伏至位。次引榜眼探花至十哲神位前，東西分奠爵，伏位。引二甲第一名，奠東廡，伏位；三甲第一名，奠西廡，伏位。同行禮畢，至彜倫堂拜大司成。大司成坐正位，在本監中式者，行四拜禮，餘俱兩拜。大司成請鼎甲上堂，酌酒三杯，鼓樂送出。
二十日，吏部引見。
二十二日，奉旨授彤秘書院修撰，張玉裁、董訥俱授編脩。
二十四日，吏部宣旨。
二十五日，入朝謝恩，至內院見滿漢大學士，行一拜三叩頭禮。舊規二拜六叩頭禮，大學士受一答一，今滿洲大學士省答拜之禮，止行一拜禮。見學士二揖，即出。
二十八日，同張玉裁、董訥到任，先謁孔廟，次謁土地祠，土地神爲韓昌黎先生。謁畢，即至內院報到任日期，典籍移咨吏部開俸。是日選庶吉士。
二十九日，奉旨帥顏保、范承謨教習庶吉士。
三十日，到教習老師處投帖。
五月五日，大會同館諸同年於金魚池。
十五日，到內院請進館日期，問大學士親自送否，如親送，則設席多，不親送，設席少。大學士李公問范老師，又問諸門生，自酌定可也。李公云：「此衙門大典禮，自辛丑世祖章皇帝賓天故不行，甲辰應行而不行，今科不行，此禮必廢，但今科鼎甲三人、庶常十三人，多寒士，此舉甚費，如何？」
十九日，早，齊赴翰林院，投教習老師請啓，以次投中堂各前輩啓。
二十六日，進衙門，午時，候教習老師大到任，三鼎甲與諸庶常迎老師於二門外，打躬，老師進後堂，諸同年拱立聖廟前候老師，同行二跪六叩頭，次至土地祠，同行一跪三叩頭禮，入川堂，兩位老師交拜，即坐川堂，是爲丹地深嚴。鼎甲庶常左右分班，彤領左班，次董訥，次史鶴齡，次夏沅，次丁蕙，次謝兆昌，次唐朝彜，次劉澤溥；張玉裁領右班，次潘翹生，次張英，次儲振，次盧琦、次楊仙枝，次王曰温，排班東西向立，轉向上，行二跪六叩頭禮，老師受一答一，仍分班侍，同館交拜，行二跪六叩頭禮。老師升公座，簽押，諸年兄俱簽押畢；，出至大堂，候老師退後堂，請庶常書號出，老師退房，是爲脩吉堂，前即五雲深處，請鼎甲書號，所以優鼎甲也。三學長：該達、多奇、那思泰與彤等交拜於川堂，然後請老師上席，席設後堂。散席歸庽，放假三日，然後進館讀書。
附 禮部頒行臚傳儀制
康熙六年三月二十二日狀元傳臚出榜儀注
是日早，鹵薄大駕全設，王以下公以上，在丹陛上，文武各官在丹墀下，俱穿朝服排立，諸貢士俱穿朝服，戴三枝九葉頂，在丹墀下序各官兩翼排立。
禮部鴻臚寺官將設黃榜案一張，設于太和殿內東傍，復設黃案一張于丹陛上正中，排立齊畢，禮部官奏請，皇上具禮服，將陞太和殿，作樂，旣陞殿，聽贊禮官贊，鳴鞭三下，內院官自黃案捧榜，在殿簷下授與禮部官，禮部官跪接，由中階左傍下跪，安置于丹陛中黃案上，行三叩頭禮畢，鴻臚寺官引諸貢士至行禮處次第排立，鴻臚寺官贊：「有制！」諸貢士跪，贊禮官在丹陛上東傍次第立，傳制曰：「奉天承運，皇帝制曰：康熙六年三月二十日，直隸、各省貢士，以策題考試，第一甲賜進士及第，第二甲賜進士出身，第三甲賜同進士出身。」贊：「第一甲第一名某人狀元！」上前跪，贊：「第一甲第二名某人榜眼！」亦上前跪，贊：「第一甲第三名某人探花！」亦上前跪，又贊第二甲某人等若干名，第三甲某人等若干名，贊畢，聽贊禮官贊，就跪，行三叩頭禮，又二跪，行六叩頭禮畢，各退原處兩翼排立，贊禮官贊：「舉榜！」禮部官捧榜，由中階捧出午門前，跪置龍亭內，行三叩頭禮，校尉舉起，教坊司作樂，舉至東長安門外，張掛于長安街，狀元與諸進士隨出觀榜。
鑾儀衞官贊，鳴鞭三下，皇上還宮，王以下文武各官皆出，順天府官備傘蓋儀從，送狀元歸第。

        </div>
      </div>
    </div>
  </div>
</div>
<!--update:2025-08-30 09:46:56-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>