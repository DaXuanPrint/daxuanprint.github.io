<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="世家卷第一。高丽史一,世家卷第二。高丽史二,世家卷第三。高丽史三,世家卷第四。高丽史四,世家卷第五。高丽史五,世家卷第六。高丽史六,世家卷第七。高丽史七,世家卷第八。高丽史八,世家卷第九。高丽史九,世家卷第十。高丽史十,世家卷第十一。高丽史十一,世家卷第十二。高丽史十二,世家卷第十三。高丽史十三,世家卷第十四。高丽史十四,世家卷第十五。高丽史十五,世家卷第十六。高丽史十六,世家卷第十七。高丽史十七,世家卷第十八。高丽史十八,世家卷第十九。高丽史十九,世家卷第二十。高丽史二十,世家卷第二十一。高丽史二十一,">
<meta name="description" content="朝鲜断代史。总编审郑麟趾，参加编纂的前后约数十人。1451年成书，用汉文写成。郑麟趾，朝鲜李朝领议政(首相)。著作除《高丽史》外，还有李朝的《世宗实录》、《文宗实录》、《资治通鉴训义》、《治平要览》、《历代兵要》等。本书共139卷，150多万字。分世家、志、表、列传4部分。世家46卷(1—46)记载高丽王朝34代国王在位时期活动的传记。志书39卷(47—85)记载高丽王朝的典章制度。其中包括政治、经济、文化及天文地理、自然科学等。在各志中又分成若干条目，分别叙述。表即年表2卷(86—87)。将高丽时期的史">
<title>高丽史_郑麟趾_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">高丽史</span> <br/>
          作者： <span class="inputVal" id="bkauthor">郑麟趾</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]1829279</span> <br/>
          说明： <span class="inputVal" id="bkdec">朝鲜断代史。总编审郑麟趾，参加编纂的前后约数十人。1451年成书，用汉文写成。郑麟趾，朝鲜李朝领议政(首相)。著作除《高丽史》外，还有李朝的《世宗实录》、《文宗实录》、《资治通鉴训义》、《治平要览》、《历代兵要》等。本书共139卷，150多万字。分世家、志、表、列传4部分。世家46卷(1—46)记载高丽王朝34代国王在位时期活动的传记。志书39卷(47—85)记载高丽王朝的典章制度。其中包括政治、经济、文化及天文地理、自然科学等。在各志中又分成若干条目，分别叙述。表即年表2卷(86—87)。将高丽时期的史事用表格形式简要表示，采取高丽年号与中国年号并用的方法。从“后梁末帝贞明四年(918)、契丹太祖神册三年、〔高丽〕太祖天授元年”起，到“大明洪武二十五年(1392)、恭让四年”止。列传50卷(88—137)。记载高丽时期950余人的传记。分后妃、宗室、公主、诸臣、良吏、忠义、孝友、烈女、方技、宦者、酷吏、嬖幸、奸臣、叛逆各类。本书史料价值很高。书中保有大量原始资料，诸如国王诏书、大臣奏疏、外交文书、各种条规和法律条文等，有的全文照录，有的摘录于各篇中。由于高丽王朝的档案资料及其他重要著述毁于兵火，本书保存的史料，就更显重要。但书中所载事物也有失真之处，将禑王和昌王定为辛盹之子孙，不把他们做为国王，两王执政15年，被列入叛逆传中。</span> <br/>
          封面： <span class="inputVal" id="bkimg">Z_7198.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]高丽史
[book_author]郑麟趾
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]1829279
[book_dec]朝鲜断代史。总编审郑麟趾，参加编纂的前后约数十人。1451年成书，用汉文写成。郑麟趾，朝鲜李朝领议政(首相)。著作除《高丽史》外，还有李朝的《世宗实录》、《文宗实录》、《资治通鉴训义》、《治平要览》、《历代兵要》等。本书共139卷，150多万字。分世家、志、表、列传4部分。世家46卷(1—46)记载高丽王朝34代国王在位时期活动的传记。志书39卷(47—85)记载高丽王朝的典章制度。其中包括政治、经济、文化及天文地理、自然科学等。在各志中又分成若干条目，分别叙述。表即年表2卷(86—87)。将高丽时期的史事用表格形式简要表示，采取高丽年号与中国年号并用的方法。从“后梁末帝贞明四年(918)、契丹太祖神册三年、〔高丽〕太祖天授元年”起，到“大明洪武二十五年(1392)、恭让四年”止。列传50卷(88—137)。记载高丽时期950余人的传记。分后妃、宗室、公主、诸臣、良吏、忠义、孝友、烈女、方技、宦者、酷吏、嬖幸、奸臣、叛逆各类。本书史料价值很高。书中保有大量原始资料，诸如国王诏书、大臣奏疏、外交文书、各种条规和法律条文等，有的全文照录，有的摘录于各篇中。由于高丽王朝的档案资料及其他重要著述毁于兵火，本书保存的史料，就更显重要。但书中所载事物也有失真之处，将禑王和昌王定为辛盹之子孙，不把他们做为国王，两王执政15年，被列入叛逆传中。
[book_img]Z_7198.jpg


[book_chapter]世家

[book_title]世家卷第一 高丽史一
正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
太祖一。
太祖应运元明光烈大定睿德章孝威穆神圣大王姓王氏讳建字若天松岳郡人。 世祖长子母曰威肃王后韩氏。 唐干符四年丁酉正月丙戌生于松岳南第神光紫气耀室充庭竟日盘旋状若蛟龙。 幼而聪明睿智龙颜日角方　广　气度雄深语音洪大有济世之量。
应运元明光烈大定睿德章孝灭穆神圣大王  姓  王氏     建   字  若天  。 松狱君人    世祖  长子  母  威肃王后 韩氏  。 唐 干符 四年 丁酉 正月 丙戌  松狱  南第        神奇     紫色  气运                  终日                蛟龙     。                   龙颜日角  方 广    气宇  庆量                       济世  气量     。
时新罗政衰群贼竞起。 甄萱叛据南州称后百济弓裔据高勾丽之地都铁圆国号泰封。
新罗  政治  衰退                 甄萱       南州       后百济  称     弓裔  高句丽         铁圆(铁原)       国号  泰封      。
世祖时为松岳郡沙粲干宁三年丙辰以郡归于裔裔大喜以为金城太守。 世祖说之曰: “大王若欲王朝鲜肃愼卞韩之地莫如先城松岳以吾长子为其主。“ 裔从之使太祖筑勃御堑城仍为城主。 时太祖年二十。
世祖      松狱郡  沙粲        干宁三年 丙辰  郡     弓裔   归服   弓裔          金城(金化) 太守     。 世祖    (设)   大王      朝鲜 肃愼 卞韩     王             松狱  城        长子  城主                  ]     弓裔         太祖      勃御堑城            城主          太祖     二十岁  。
光化元年戊午裔移都松岳。 太祖来见授精骑大监。
三年庚申裔命太祖伐广忠靑三州及唐城槐壤等郡县皆平之以功授阿粲。
天复三年癸亥三月率舟师自西海抵光州界攻锦城郡拔之击取十余郡县仍改锦城为罗州分军戍之而还。 是岁良州帅金忍训告急裔令太祖往救。 及还裔问边事太祖陈安边拓境之策左右皆属目裔亦奇之进阶为阏粲。
天佑二年乙丑裔还都铁圆。
三年丙寅裔命太祖率精骑将军黔式等领兵三千攻尙州沙火鎭与甄萱累战克之。 裔以土地益广士马渐强意欲幷呑新罗呼为灭都自新罗来附者　皆诛杀。
梁开平三年己巳太祖见裔日以骄虐复有志于　外。 适裔以罗州为忧遂令太祖往鎭之进阶为韩粲海军大将军。 太祖推诚抚士威惠　行士卒畏爱咸思奋勇敌境　服以舟师次于光州　海县获萱遣入吴越船而还裔喜甚优加褒奬。 又使太祖修战舰于贞州以阏粲宗希金言等副之领兵二千五百往击光州珍岛郡拔之进次皐夷岛城中人望见军容严整不战而降。 及至罗州浦口萱亲率兵列战舰自木浦至德眞浦首尾相衔水陆纵横兵势甚盛诸将患之。 太祖曰: “勿忧也师克在和不在众。“ 乃进军急击敌船稍却。 乘风纵火烧溺者大半斩获五百余级萱以小　遁归。 初罗州管内诸郡与我阻隔贼兵遮絶莫相应援颇怀虞疑至是挫萱锐卒众心悉定。 于是三韩之地裔有大半。 太祖复修战舰备粮饷欲留戍罗州金言等自以功多无赏颇解体。 太祖曰: “愼勿怠唯戮力无贰心庶可获福。 今主上恣虐多杀不辜谗谀得志互相浸润。 是以在内者人不自保莫如外事征伐　力勤王以得全身之为愈也。“ 诸将然之遂至光州西南界潘南县浦口纵谍贼境。 时有压海县贼帅能昌起海岛善水战号曰水獭啸聚亡命遂与葛草岛小贼相结候太祖至欲邀害之。 太祖谓诸将曰: “能昌已知我至必与岛贼谋变贼徒虽小若幷力合势　前絶后胜负未可知也使善水者十余人　甲持矛乘轻舫夜至葛草渡口擒往来计事者以沮其谋可也。“ 诸将皆从之果获一小　乃能昌也。 执送于裔裔大喜乃唾昌面曰: “海贼皆推汝为雄今为　虏岂非我神　乎。“ 乃示众斩之。
干化三年癸酉以太祖屡着边功累阶为波珍粲兼侍中以召之水军之务尽委副将金言等而征讨之事必令禀太祖行之。 于是太祖位冠百僚然非素志且畏谗不乐居位。 每出入公门平章国计惟抑情谨愼务得众心好贤嫉恶。 每见人被谗辄悉解救。 有靑州人阿志泰本*　{谄}诈见裔喜谗乃　同州人笠全辛方宽舒等。 有司推之数年未决太祖立别眞伪志泰伏辜众情称快。 由是辕门将校宗室勋贤智计儒雅之辈莫不风靡景从太祖惧祸及复求　外。
四年甲戌裔又谓水军帅贱不足以威敌乃解太祖侍中使复领水军就贞州浦口理战舰七十余　载兵士二千人往至罗州。 百济与海上草窃知太祖复至皆　伏莫敢动。 太祖还告舟楫之利应变之宜裔喜谓左右曰: “我诸将中谁可比拟乎。“ 时裔诬构叛罪日杀百数将相遇害者十有八九。 常自云: “我得弥勒观心法能知妇人阴私。 若有干我观心者便行峻法。“ 遂*　{锻}造三尺铁杵有欲杀者辄热之以撞其阴烟出口鼻死。 由是士女股栗怨愤日甚。
一日急召太祖入内裔方检点诛杀人籍没金银宝器床帐之具怒目熟视太祖曰: “卿昨夜聚众谋叛何耶。“ 太祖颜色自若辗然而笑曰: “乌有是哉。“ 裔曰: “卿莫　我。 我能观心所以知也。 我将入定以观了说其事。“ 乃合眼负手仰天良久。 时掌奏崔凝在侧佯坠笔下庭取之因趋过太祖微语曰: “不服则危。“ 太祖乃悟曰: “臣实谋叛罪当死。“ 裔大笑曰: “卿可谓直也。“ 卽以金银妆鞍　赐之曰: “卿勿复　我。“ 遂以步将康瑄诘黑湘金材瑗等副太祖增治舟　百余　大船十数各方十六步上起楼橹可以驰马领军三千余人载粮饷往罗州。 是岁南方饥馑草窃蜂起戍卒皆食半菽。 太祖尽心救恤赖以全活。
初太祖年三十梦见九层金塔立海中自登其上。 贞明四年三月唐商客王昌瑾忽于市中见一人状貌　伟须发皓白头戴古冠被居士服左手持三只梡右手擎一面古镜方一尺许谓昌瑾曰: “能买我镜乎。“ 昌瑾以二斗米买之镜主将米沿路散与乞儿而去疾如旋风昌瑾悬其镜于市壁日光斜映隐隐有细字可读其文曰: “三水中四维下上帝降子于辰马。 先操　后搏鸭此谓运满一三甲。 暗登天明理地遇子年中兴大事。 混　迹沌名姓混沌谁知眞与圣。 振法雷挥神电于巳年中二龙见一则藏身靑木中一则现形黑金东。 智者见愚者盲兴云注雨与人征。 或见盛或视衰盛衰为灭恶尘滓。 此一龙子三四递代相承六甲子。 此四维定灭丑越海来降须待酉。 此文若见于明王国泰人安帝永昌。 吾之记凡一百四十七字。“
昌瑾初不知有文及见之谓非常献于裔。 裔令昌瑾物色求其人弥月竟不能得唯东州勃飒寺炽盛光如来像前有塡星古像如其状左右亦持梡镜。 昌瑾喜具以状白裔叹异之令文人宋含弘白卓许原等解之。 含弘等曰: “三水中四维下上宰降子于辰马者辰韩马韩也巳年中二龙见一则藏身靑木中一则现形黑金东者靑木松也谓松岳郡人以龙为名者之子孙可以为君主也。 王侍中有王侯之相岂谓是欤。 黑金铁也今所都铁圆之谓也。 今主初盛于此殆终灭于此乎。 先操　后搏鸭者王侍中御国之后先得　林后收鸭绿之意也。“ 三人相谓曰: “王猜忌嗜杀若告以实王侍中必遇害吾辈亦且不免矣。“ 乃诡辞告之。
至六月乙卯骑将洪儒裴玄庆申崇谦卜智谦等密谋夜诣太祖第共言推戴之意。 太祖固拒不许夫人柳氏手提甲领被太祖诸将扶拥而出令人驰且呼曰: “王公已举义旗矣。“ 于是奔走来赴者不可胜记先至宫门鼓　以待者亦万余人。 裔闻之惊骇曰: “王公得之吾事已矣。“ 乃不知所图以微服出自北门亡去内人淸宫以迎。 裔遁于岩谷信宿饥甚偷截麦穗而食寻为斧壤民所害。
○(戊寅)元年夏六月丙辰卽位于布政殿国号高丽改元天授。
丁巳诏曰: “前主当四郡土崩之时　除寇贼渐拓封疆未及兼幷海内俄以酷暴御众以奸回为至道以威侮为要术。 　烦赋重人耗土虚而犹宫室宏壮不遵制度劳役不止怨　遂兴。 于是窃号称尊杀妻戮子天地不容神人共怨荒坠厥緖可不戒乎。 朕资群公推戴之心登九五统临之极移风易俗咸与惟新宜遵改辙之规深鉴伐柯之则。 君臣谐鱼水之欢河海　晏淸之庆内外群庶宜悉朕怀。“ 群臣拜谢曰: “臣等値前主之世毒害良善*　{淫}虐无辜老稚　　莫不含寃幸今得保首领遭遇圣明敢不竭力以图报效。“
戊午王谓韩粲聪逸曰: “前主信谗好杀。 以卿贯乡靑州土地沃饶人多豪杰恐其为变将欲歼之乃召军人尹全爱坚等八十余人。 俱以非辜械系在途卿其　往放还田里。“
庚申马军将军桓宣吉谋逆伏诛。
辛酉诏曰: “设官分职任能之道斯存利俗安民选贤之务是急。 诚无官旷何有政荒。 朕　膺景命显驭丕图顾临　以难安念庸虚之可惧。 唯虑知人不明审官多失　起遗贤之叹深乖得士之宜。 寝兴载怀职此而已。 内外庶僚　称其职则匪独今时之致理足贻后代之可称。 宜其登庸列　历试群公勉务精选咸使佥谐自中及外具悉朕怀。“ 遂以韩粲金行涛为广评侍中韩粲黔刚为内奉令韩粲林明弼为徇军部令波珍粲林曦为兵部令苏判陈原为仓部令韩粲阎　为义刑台令韩粲归评为都航司令韩粲孙逈为物藏省令苏判秦劲为内泉部令波珍粲秦靖为珍阁省令是皆　性端方处事平允咸从创业之始俱　佐命之勋者也。 阏粲林积玙为广评侍郞前守徇军部卿能骏仓部卿权寔　为内奉卿阏粲金　英俊　为兵部卿阏粲崔汶坚术　为仓部卿一吉粲朴仁远金言规　为白书省卿林湘暖为都航司卿姚仁晖*杳南{香南}　为物藏卿能惠曦弼　为内军卿是皆夙达事务淸谨可称奉公无怠敏于决断允　众心者也。 前广评郞中康允珩为内奉监前徇军部郞中韩粲申一林寔　为广评郞中前广评史国铉为员外郞前广评史倪言为内奉理决内奉史曲矜会为评察前内奉史刘吉权为徇军郞中其余司省各置郞史用备员数一无所缺盖开国之初妙简贤材以谐庶务也。
壬戌以韩粲朴质荣为侍中。
以苏判宗*侃少为僧务行奸诈内军将军* 　{狄　}幼为　钳巧言取容皆得幸弓裔好行浸润多陷良善诛之。
癸亥隐士朴儒来见赐冠带。
乙丑诏曰: “为国当务节俭。 民富仓实虽有水旱饥馑不能为患。 所有内庄及东宫食邑积谷岁久必多朽损其以内奉郞中能梵为审谷使。“
以内奉员外郞尹珩为内奉郞中内奉史李矜会为内奉员外。
戊辰以白书省孔目直晟为白书郞中徇军郞中闵刚为内军将军。
诏曰: “朕闻乘机革制正谬是详导俗训民号令必愼。 前主以新罗阶官郡邑之号悉皆鄙野改为新制行之累年民不习知以至惑乱。 今悉从新罗之制其名义易知者可从新制。“
己巳马军大将军伊昕岩谋叛弃市。
秋七月壬申以广评郞能寔为徇军郞中。
癸巳广评侍郞荀弼病免以兵部卿列评代之。
丙申靑州领军将军坚金来见。
以前兵部卿职预为泰评侍郞。
八月己酉谕群臣曰: “朕虑诸道寇贼闻朕初卽位或构边患分遣单使重币卑辞以示惠和之意。“ 归附者果众独甄萱不肯交聘。
庚戌朔方　岩城帅尹瑄来归。
辛亥诏曰: “前主视民如草芥而惟欲之从乃信谶纬遽弃松岳还居斧壤营立宫室百姓困于土功三时失于农业。 加以饥馑　臻疾疫仍起室家弃背道　相望一匹细布直米五升至使齐民卖身　子为人奴婢。 朕甚闷焉其令所在具录以闻。“ 于是得一千余口以内库布帛赎还之。 又诏曰: “人臣运佐时之奇略树盖世之高勋者锡之以分茅　土褒之以峻秩崇班是百代之常典千古之宏规也。 朕出自侧微才识庸下诚资群望克践洪基当其废暴主之时竭忠臣之节者宜行赏赉以奬勋劳。 其以洪儒裴玄庆申崇谦卜智谦为第一等给金银器锦绣绮被褥绫罗布帛有差。 坚权能寔权愼廉湘金乐连珠麻暖为第二等给金银器锦绣绮被褥绫帛有差。 其第三等二千余人各给绫帛谷米有差。 朕与公等欲救生民未能终守臣节以此为功岂无　德。 然而有功不赏无以劝将来故有今日之赏公等明知朕意。“
甄萱遣一吉粲闵　来贺卽位命广评侍郞韩申一等迎于甘弥县　至厚礼遣之。
甲寅以兵部卿萱寔为内奉卿。
癸亥以熊运等十余州县叛附百济命前侍中金行涛为东南道招讨使知牙州诸军事。
丙寅以仓部郞中柳问律为广评郞中。
九月乙酉徇军吏林春吉等谋叛伏诛。
庚寅以徇军郞中玄律为兵部郞中。
癸巳以前侍中具鎭为罗州道大行台侍中鎭辞以久劳前主不肯行王不悦谓刘权说曰: “昔予历试险阻而未尝告劳者实惧严威也今鎭固辞不行可乎。“ 权说对曰: “赏以劝善罚以惩恶宜加严刑以戒群下。“ 王然之鎭惧谢罪遂行。
甲午尙州贼帅阿字盖遣使来附王命备仪迎之。 习仪于球庭文武官俱就班广评郞中柳问律与直省官朱瑄　争列。 王曰: “让为礼宗敬乃德本。 今接宾以礼将观厥成而问律瑄　争列岂敬愼者乎。 宜　徙边以彰其罪。“ 以徇军郞中景训代问律为广评郞中。
乙未以前内奉监金篆荣能惠　为内军卿。
丙申谕群臣曰: “平壤古都荒废虽久基址尙存而荆棘滋茂蕃人游猎于其*闲因而侵掠边邑为害大矣。 宜徙民实之以固藩屛为百世之利。“ 遂为大都护遣堂弟式廉广评侍郞列评守之。
丁酉以珍阁省卿柳陟良当革命之际群僚仓卒散走独不离本省所典仓库无所亡失特授广评侍郞。
冬十月庚申以守义刑台卿能律为广评侍郞广评侍郞职预为内侍书记。
辛酉靑州帅波珍粲陈瑄与其弟宣长谋叛伏诛。
十一月始设八关会御仪凤楼观之岁以为常。
○(己卯)二年春正月定都于松岳之阳创宫阙置三省六尙书官九寺立市廛辨坊里分五部置六卫。
三月创法王王轮等十寺于都内两京塔庙肖像之废缺者　令修葺。
辛巳追谥三代。 以曾祖考为始祖元德大王妃为贞和王后; 祖考为懿祖景康大王妃为元昌王后; 考为世祖威武大王妃为威肃王后。
秋八月癸卯以靑州首鼠顺逆讹言屡兴亲幸慰抚遂命城之。
九月癸未吴越国文士酋彦规来投。
冬十月城平壤。
○(庚辰)三年春正月新罗始遣使来聘。
康州将军闰雄遣其子一康为质拜一康阿粲以卿行训之妹妻之遣郞中春让于康州慰谕归附。
秋九月辛丑甄萱遣阿粲功达献孔雀扇智异山竹箭。
冬十月甄萱侵新罗取大良仇史二郡至于进礼郡。 新罗遣阿粲金律来求援王遣兵救之。 萱闻之引退始与我有隙是岁巡幸北界。
○(辛巳)四年春二月甲子黑水酋长高子罗率百七十人来投。
壬申达姑* {达姑狄}百七十一人侵新罗道由登州将军坚权邀击大败之匹马无还者。 命赐有功者谷人五十石。 新罗王闻之喜遣使来谢。
夏四月乙酉黑水阿于闲率二百人来投。
秋九月己亥遣郞中撰行往巡边郡存抚百姓。
冬十月丁卯创大兴寺于五冠山迎置僧利言师事之。
壬申幸西京。
十二月辛酉册子武为正胤正胤卽太子。
百济人宫昌明权等来投赐田宅。
○(壬午)五年春二月契丹来遗　驼马及毡。
夏四月创日月寺于宫城西北。
六月丁巳下枝县将军元奉来投。
秋七月戊戌溟州将军顺式遣子降附。
冬十一月辛巳眞宝城主洪术遣使请降遣元尹王儒卿含弼等慰谕之。
是岁徙大丞质荣行波等父兄子弟及诸郡县良家子弟以实西京。
幸西京新置官府员吏始筑在城。
亲定牙善城民居。
○(癸未)六年春三月甲申以下枝县将军元奉为元尹。
辛丑命旨城将军城达与其弟伊达端林来附。
夏六月癸未福府卿尹质使梁还献五百罗汉　像命置于海州嵩山寺。
癸巳吴越国文士朴岩来投。
秋八月壬申碧珍郡将军良文遣其甥圭奂来降拜圭奂元尹。
冬十一月戊申眞宝城主洪术遣其子王立献铠三十拜王立元尹。
○(甲申)七年秋七月甄萱遣子*　弥康{须弥康}良剑等来攻曹物郡命将军哀宣王忠救之。 哀宣战死郡人固守*　弥康{须弥康等失利而归。
八月甄萱遣使来献絶影岛　马一匹。
九月新罗王升英薨。 其弟魏膺立来告丧王举哀设斋追福遣使吊之。
是岁创外帝释院九耀堂神众院。
○(乙酉)八年春三月幸西京。
秋九月丙申渤海将军申德等五百人来投。
庚子渤海礼部卿大和钧均老司政大元钧工部卿大福*谟左右卫将军大审理等率民一百户来附。 渤海本粟末靺鞨也。 唐武后时高勾丽人大祚荣走保辽东睿宗封为渤海郡王。 因自称渤海国幷有扶余肃愼等十余国有文字礼乐官府制度五京十五府六十二州地方五千余里众数十万。 邻于我境而与契丹世　。 至是契丹主谓左右曰: “世　未雪岂宜安处。“ 乃大举攻渤海大　　围忽汗城大　　战败乞降遂灭渤海。 于是其国人来奔者相继。
甲寅买曹城将军能玄遣使乞降。
冬十月己巳高郁府将军能文率士卒来投以其城近新罗王都劳慰遣还唯留麾下侍郞杯近大监明才相述弓式等。
遣征西大将军庾黔弼攻百济。
乙亥王自将及甄萱战于曹物郡黔弼引兵来会萱惧乞和以外甥眞虎为质。 王亦以堂弟元尹王信交质以萱十年之长称为尙父。 新罗王闻之遣使曰: “萱反复多诈不可和亲。“ 王然之。
十一月己丑耽罗贡方物。
十二月戊子渤海左首卫小将冒豆干检校开国男朴渔等率民一千户来附。
○(丙戌)九年夏四月庚辰甄萱质子眞虎病死遣侍郞　萱送其丧甄萱谓我杀之杀王信进军熊津。 王命诸城坚壁不出新罗王遣使曰: “甄萱违盟举兵天必不佑若大王奋一鼓之威萱必自败。“ 王谓使者曰: “吾非畏萱俟恶盈而自　耳。“ 萱闻谶云: “絶影名马至百济亡。“ 至是悔之使人请还其马王笑而许之。
冬十二月癸未幸西京亲行斋祭巡历州鎭。
是岁遣张彬如唐。
○(丁亥)十年春正月乙卯亲伐百济龙州降之。 时甄萱违盟屡举兵侵边王含忍久之。 萱益稔恶颇欲强呑故王伐之。 新罗王出兵助之。
乙丑甄萱送王信之丧遣信弟育迎之。
三月甲寅渤海工部卿吴兴等五十人僧载雄等六十人来投。
辛酉王入运州败其城主兢俊于城下。 甲子攻下近品城。
夏四月壬戌遣海军将军英昌能式等率舟师往击康州下转伊山老浦平西山突山等四乡虏人物而还。
乙丑王攻熊州不克。
秋七月戊午遣元甫在忠金乐等攻破大良城虏将军邹许祖等三十余人。
八月丙戌王　康州高思葛伊城城主兴达归款。 于是百济诸城守皆降附。
九月甄萱攻烧近品城进袭新罗高郁府逼至郊畿新罗王遣连式告急王谓侍中公萱大相孙幸正朝联珠等曰: “新罗与我同好已久今有急不可不救。“ 遣公萱等以兵一万赴之未至萱猝入新罗都城。 时罗王与妃嫔宗戚出游鲍石亭置酒娱乐忽闻兵至仓卒不知所为。 王与夫人走匿城南离宫从臣伶官宫女皆被陷没。 萱纵兵大掠入处王宫令左右索王置军中逼令自尽强辱王妃纵其下乱其嫔妾立王表弟金傅为王虏王弟孝廉宰臣英景等尽取子女百工兵仗珍宝以归。 王闻之大怒遣使吊祭亲帅精骑五千邀萱于公山桐薮大战不利萱兵围王甚急。 大将申崇谦金乐力战死之诸军破北王仅以身免。 萱乘胜取大木郡烧尽田野积聚。
冬十月甄萱遣将侵碧珍郡芟大小木二郡禾稼。
十一月烧碧珍郡稻谷正朝索湘战死之。
十二月甄萱寄书于王曰: “昨者新罗国相金雄廉等将召足下入京有同鳖应　声是欲　披　翼必使生灵涂炭社稷丘墟。 是用先着祖鞭独挥韩钺誓百僚如皎日谕六部以义风不意奸臣遁逃邦君薨变。 遂奉景明王之表弟宪康王之外孙劝卽尊位再造危邦丧君有君于是乎在。 足下不详忠告徒听流言百计窥　多方侵扰尙不能见仆马首拔仆牛毛冬初都头索湘*　{束}手于星山阵下月内左相金乐曝骸于美利寺前。 杀获居多追擒不少强羸若此胜负可知。 所期者挂弓于平壤之楼飮马于浿江之水。 然以前月七日吴越国使班尙书至传王诏旨: '知卿与高丽久通欢好共契邻盟比因质子之两亡遂失和亲之旧好互侵强境不　干戈今专发使臣赴京本道又移文高丽宜相亲比永孚于休。' 仆义笃尊王情深事大及闻诏谕卽欲祗承。 但虑足下欲罢不能困而犹鬪。 今录诏书寄呈请留心详悉。 且　　迭惫终必贻讥蚌鹬相持亦为所笑宜迷复之为戒无后悔之自贻。“
是岁遣林彦如唐。
○(戊子)十一年春正月壬申溟州将军顺式来朝。
乙亥元尹金相正朝直良等将往救康州经草八城为城主兴宗所败金相死之。
是月王*　甄萱书曰: “伏奉吴越国通和使班尙书所传诏书一道兼蒙足下辱示长书　事者伏以华　肤使爰致制书尺素好音兼承敎诲捧芝检而虽增感激辟华　而难遣嫌疑今托回轩辄敷危　。 仆仰承天假俯迫人推过　将帅之权获赴经纶之会顷以三韩厄会九土凶荒黔黎多属于黄巾田野无非于赤土庶几　风尘之警有以救邦国之　。 爰自善邻于焉结好果见数千里农桑乐业七八年士卒闲眠及至酉年维时阳月忽焉生事至于交兵。 足下始轻敌以直前若　　之拒辙终知难而勇退如蚊子之负山。 拱手陈辞指天作誓: '今日之后永世欢和苟或　盟神其　矣。' 仆亦尙止戈之武期不杀之仁遂解重围以休疲卒不辞质子但欲安民。 此则我有大德于南人也。 岂谓　血未干凶威复作蜂　之毒侵害于生灵狼虎之狂为梗于畿甸。 金城窘迫黄屋震惊仗义尊周谁似桓文之覇。 乘*闲谋汉唯看莽卓之奸致使王之至尊枉称子于足下尊卑失序上下同忧以谓非有元辅之忠纯岂得再安于社稷以仆心无匿恶志切尊王将援置于朝廷使扶危于邦国。 足下见毫厘之小利忘天地之厚恩斩戮君王焚烧宫阙　　卿士虔刘士民* 姜则取以同车珍宝则夺之　载。 元恶浮于桀纣不仁甚于　枭仆怨极崩天诚深却日。 庶效鹰　之逐以申犬马之勤再举干戈两更槐柳。 陆战则雷驰电击水攻则虎搏龙腾动必成功举无虚发。 逐尹　于海岸积甲如山擒邹祖于边城伏尸蔽野燕山郡畔斩吉奂于军前马利城边戮随晤于纛下拔任存之日邢积等数百人捐躯破靑州之时直心等四五辈授首桐薮望旗而溃散京山含璧以投降康州则自南而来归罗府则自西而移属。 侵攻若此收复宁遥必期　水营中雪张耳千般之恨乌江亭上成汉王一捷之功竟息风波永淸　海。 天之所助命将何归。 　承吴越王殿下德洽包荒仁深字小特出纶于丹禁谕　难于靑丘。 旣奉训谟敢不尊奉。 若足下祗承睿旨悉　凶机不惟副上国之仁恩抑亦绍东海之絶緖。 若不过而能改其如悔不可追。“
三月戊申渤海人金神等六十户来投。
夏四月庚子幸汤井郡。
五月庚申康州元甫珍景等运粮于古子郡甄萱潜师袭康州珍景等还战败死者三百余人将军有文降于萱。
六月甲戌碧珍郡地震。
癸巳伊餐进庆卒赠大匡。
秋七月辛亥渤海人大儒范率民来附。
丙辰自将击三年山城不克遂幸靑州。
八月幸忠州甄萱使将军官昕城阳山王遣命旨城元甫王忠率兵击走之。 官昕退保大良城纵军芟取大木郡禾稼遂分屯乌于谷竹岭路塞。 命王忠等往谍于曹物城。
新罗僧洪庆自唐　府航载大藏经一部至礼成江王亲迎之置于帝释院。
九月丁丑大相权信卒尝以破黄山郡功授重阿餐。
丁酉渤海人隐继宗等来附见于天德殿三拜人谓失礼大相含弘曰: “失土人三拜古之礼也。“
冬十一月甄萱选劲卒攻拔乌于谷城杀戍卒一千将军杨志明式等六人出降王命集诸军于球庭以六人妻子徇诸军弃市。
是岁巡幸北界。
○(己丑)十二年夏四月乙巳幸西京历巡州鎭。
六月壬寅以元甫长弼为大相。
癸丑天竺国三藏法师摩*　罗来王备仪迎之明年死于龟山寺。
庚申渤海人洪见等以船二十　载人物来附。
秋七月己卯幸基州历巡州鎭。
辛巳甄萱以甲卒五千侵义城府城主将军洪术战死王哭之恸曰: “吾失左右手矣。“ 又侵顺州将军元奉遁。
九月乙亥幸刚州。
丙子渤海正近等三百余人来投。
冬十月丙申百济一吉干廉昕来投。
甄萱围加恩县不克。
十二月甄萱围古昌郡王自将救之。
○(庚寅)十三年春正月丁卯载岩城将军善弼来投。
丙戌王自将军古昌郡甁山甄萱军石山相去五百步许遂与战至暮萱败走获侍郞金渥死者八千余人。 是日古昌郡奏: “萱遣将攻陷顺州掠人户而去。“ 王卽幸顺州修其城罪将军元奉。
庚寅以古昌郡城主金宣平为大匡权行张吉为大相。 于是永安河曲直明松生等三十余郡县相次来降。
二月乙未遣使新罗告古昌之捷罗王遣使报聘致书请相见。 是时新罗以东沿海州郡部落皆来降自溟州至兴礼府摠百十余城。
庚子幸　于鎭。
北弥秩夫城主萱达与南弥秩夫城主来降。
三月戊辰以白书省郞中行顺英式　为内议舍人。
夏五月壬辰幸西京。
六月庚子至自西京。
秋八月创安和禅院为大匡王信愿堂。
己亥幸大木郡以大丞弟弓为天安都督府使元甫严式为副使。
癸卯幸靑州。
丙午芋陵岛遣白吉土豆贡方物拜白吉为正位土豆为正朝。
九月丁卯皆知边遣崔奂请降。
冬十二月庚寅幸西京创置学校。
世家卷第一。

[book_title]世家卷第二 高丽史二
正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
太祖二。
○(辛卯)十四年春二月丁酉新罗王遣*大守谦用复请相见。
辛亥王如新罗以五十余骑至畿内先遣将军善弼问起居罗王命百官迎于郊堂弟相国金裕廉等迎于城门外罗王出应门外迎拜。 王*　拜。 罗王由左王由右揖让升殿命扈从诸臣拜罗王情礼备至。 宴临海殿酒　罗王曰: “小国不天为甄萱　丧何痛如之。“ 泫然泣下左右莫不呜咽王亦流涕慰藉之。
夏五月丁丑王遗罗王太后竹房夫人与相国裕廉　干礼文波珍粲策宫尹儒韩粲策直昕直义卿让余宽封含宜熙吉等物有差。
癸未王还罗王送至穴城以裕廉为质而从都人士女感泣相庆曰: “昔甄氏之来如逢豺虎今王公之来如见父母。“
秋八月癸丑遣甫尹善规等遗罗王鞍马绫罗彩锦幷赐百官彩帛军民茶　头僧尼茶香有差。
冬十一月辛亥幸西京亲行斋祭历巡州鎭。
是岁诏有司曰: “北蕃之人人面兽心饥来饱去见利忘耻今虽服事向背无常宜令所过州鎭筑馆城外待之。“
○(壬辰)十五年夏五月甲申谕群臣曰: “顷完葺西京徙民实之冀凭地力平定三韩将都于此。 今者民家雌　化为雄大风官舍颓坏夫何灾变至此。 昔晋有邪臣潜畜异谋其家雌　化为雄。 卜云: '人怀非分天垂警戒。' 不悛其恶竟取诛灭。 吴王刘　之时大风坏门拔木。 其卜亦同　不知戒亦底覆亡。 且祥瑞志云: '行役不平贡赋烦重下民怨上有此之应。' 以古验今岂无所召。 今四方劳役不息供费旣多贡赋未省窃恐缘此以致天谴夙夜忧惧不敢遑宁。 军国贡赋难以　免。 尙虑群臣不行公道使民怨咨或怀非分之心致此变异各宜悛心毋及于祸。“
六月丙寅百济将军　直来降。
秋七月辛卯亲征一牟山城遣正胤武巡北边。
九月甄萱遣一吉粲相贵以舟师入侵礼成江焚　白贞三州船一百　取猪山岛牧马三百匹而归。
冬十月甄萱海军将尙哀等攻掠大牛岛命大匡万岁等救之不利。
十一月己丑前内奉卿崔凝卒。
是岁遣大相王仲儒如唐献方物。
复攻一牟山城破之。
○(癸巳)十六年春三月辛巳唐遣王琼杨昭业来册王诏曰: “王者法天而育兆庶体地而安八纮允执大中式彰无外。 斗极正而众星咸拱溟渤广而百谷皆宗。 所以居戴履之伦穷照临之境弘道修德恭己虚怀。 归心者　为王人向化者被以风敎。 由是举封崇之命稽旌赏之文垂于古先罔敢失坠。 其有地称平壤师擅兼材。 统五族之强宗控三韩之奥壤务权鎭静志奉声明爰　　章是加宠数。 咨尔权知高丽国王事建身资雄勇智达机铃冠边城以挺生负壮图而*闲出。 山河有授基址克　踵朱蒙启土之祯为彼君长履箕子作蕃之迹宣乃惠和俗厚知书故能导之以礼义风骁尙武故能肃之以威严。 提封于是谧宁生聚以之完辑而复行及唇齿分笃皮毛。 忿　虏之挻　恤邻邦而救患　以披肝效顺秉节纳忠慕仁寿以康时识文思之抚运航深梯险输　贡琛继陈述职之仪茂着勤王之业。 夫推至诚而享　报道之常也奠眞封而显列国礼之大也。 劳有所至朕无爱焉。 今遣使太仆卿王琼使副大府少卿兼通事舍人杨昭业等持节备礼册命尔为高丽国王。 于戱作善天降之祥守正神祚之福。 干戈愼于危事文轨资于远谋永为唐臣世服王爵往践厥位汝惟钦哉。“ 又诏曰: “卿珠树分辉金钩　兆领日边之分野冠海外之英雄。 士心同感于抚循民意咸歌于惠养而又诚坚事大志在恤邻抹马利兵挫甄萱之党分衣　食济忽汗之人。 继航海以拜章每充庭而致贡金石之诚明贯日风云之梗　凌空名播一时美流四裔。 忠规若此赏典宁忘。 特议*　封仍升峻秩剪桐圭而锡命目极蓬山　桃野以倾思心随济水勉祗异礼永保崇勋。 今授卿特进检校太保使持节玄　州都督上柱国充大义军使仍封高丽国王。 今差使太仆卿王琼使副大府少卿杨昭业等往彼备礼册命兼赐国信银器匹*　{段}等具如别录至当领也。“ 又诏曰: “卿长淮茂族涨海雄蕃以文武之才控兹土宇以忠孝之节来　化风。 贞规旣篆于旗常宠数是覃于简册如纶如　已成虎穴之荣宜室宜家足显鹊巢之美。 　颁汤沐以庆丝萝永光辅佐之功式　优隆之命谅卿诚素知我渥恩卿妻柳氏今封河东郡夫人。“ 又赐三军将吏等诏曰: “朕以王建星云　秀金石输诚。 信义着于睦邻忠孝彰于事大。 领三韩之乐土每奉周正越万里之洪波常陈禹贡。 勋名已显爵秩未崇宜宠锡以桐圭　眞封于桃野。 今封授高丽国王差使往彼备礼册命便令慰谕想宜知悉。“ 又赐历日自是除天授年号行后唐年号。
○(甲午)十七年春正月甲辰幸西京历巡北鎭。
夏五月乙巳幸礼山鎭诏曰: “往者新罗政衰群盗竞起民庶乱离曝骨荒野。 前主服纷争之党启邦国之基及乎末年毒流下民倾覆社稷。 朕承其危緖造此新邦劳役疮痍之民岂予意哉。 但草昧之时事不获已。 栉风沐雨巡省州鎭修完城栅欲令赤子得免绿林之难。 由是男尽从戎妇犹在役不忍劳苦或逃匿山林或号诉官府者不知几许。 王亲权势之家安知无肆暴陵弱困我编氓者乎。 予以一身岂能家至而目覩。 小民所以末由控告呼　彼苍者也。 宜尔公卿将相食禄之人谅予爱民如子之意矜尔禄邑编户之氓。 若以家臣无知之辈使于禄邑惟务聚*　{敛}恣为割剥尔亦岂能知之。 虽或知之亦不禁制。 民有论诉者官吏徇情掩护怨　之兴职竞由此。 予尝诲之欲使知之者增勉不知者能诫。 其违令者别行染卷犹以匿人过为贤不曾举奏善恶之实曷得闻知如此宁有守节改过者乎。 尔等遵我训辞听我赏罚。 有罪者无论贵贱罚及子孙功多罪小量行赏罚。 若不改过追其禄俸或一年二三年五六年以至终身不齿。 若志切奉公终始无瑕生享荣禄后称名家至于子孙优加旌赏。 此则非但今日传之万世以为令范。 人有为民陈诉勾唤不赴必令再行勾唤先下十杖以治违令之罪方论所犯吏若故为迁延计日罚责。 又有　威恃力令之不可触者以名闻。“
秋七月渤海国世子大光显率众数万来投赐姓名王继附之宗籍特授元甫守白州以奉其祀。 赐僚佐爵军士田宅有差。
九月丁巳自将征运州与甄萱战大败之熊津以北三十余城闻风自降。
冬十二月渤海陈林等一百六十人来附。
是岁西京旱蝗。
○(乙未)十八年春三月甄萱子神剑幽其父于金山佛宇杀其弟金刚。 初萱多妾　有子十余人第四子金刚身长多智萱特爱之欲传其位。 其兄神剑良剑龙剑等知之忧闷。 时良剑龙剑出鎭于外神剑独在侧伊粲能奂使人与良剑龙剑阴谋劝神剑作乱。
夏六月甄萱与季男能乂女哀福嬖妾姑比等奔罗州请入朝。 遣将军庾黔弼大匡万岁元甫香乂吴淡能宣忠质等领军船四十余　由海路迎之。 及至复称萱为尙父授馆南宫。 位百官上赐杨州为食邑兼赐金帛奴婢各四十口廐马十匹以先降人信康为衙官。
秋九月甲午幸西京历巡黄海州。
冬十月壬戌新罗王金傅遣侍郞金封休请入朝。 王遣摄侍中王铁侍郞韩宪邕等往报。 十一月甲午罗王率百僚发王都士庶皆从之。 香车宝马连亘三十余里道路塡咽观者如堵沿路州县供亿甚盛。 王遣人问慰。 癸卯罗王与王铁等入开京。 王备仪仗出郊迎劳命东宫与诸宰从卫而入馆于柳花宫。 癸丑御正殿会百官备礼以长女乐浪公主归于罗王。 己未罗王上书曰: “本国久经危乱历数已穷无复望保基业愿以臣礼见。“ 不允。 十二月辛酉群臣奏曰: “天无二日土无二王一国二君民何以堪愿听罗王之请。“ 壬申御天德殿会百僚曰: “朕与新罗　血同盟庶几两国永好各保社稷。 今罗王固请称臣卿等亦以为可朕心虽愧众意难违。“ 乃受罗王庭见之礼群臣称贺声动宫掖。 于是拜金傅为政丞位太子上岁给禄千硕创神鸾宫赐之其从者　收录优赐田禄除新罗国为庆州仍赐为食邑。
是岁遣礼宾卿邢顺等如唐。
○(丙申)十九年春二月甄萱壻将军朴英规请内附。
夏六月甄萱请曰: “老臣远涉沧波来投圣化愿仗威灵以诛贼子耳。“ 王初欲待时而动怜其固请乃从之。 先遣正胤武将军述希领步骑一万趣天安府。
秋九月王率三军至天安府合兵进次一善郡神剑以兵逆之。 甲午隔一利川而阵王与甄萱观兵。 以萱及大相坚权述希皇甫金山元尹康柔英等领马军一万支天军大将军元尹能达奇言韩顺明昕岳正朝英直广世等领步军一万为左纲大相金铁洪儒朴守卿元甫连珠元尹萱良等领马军一万补天军大将军元尹三顺俊良正朝英儒吉康忠昕继等领步军一万为右纲溟州大匡王顺式大相兢俊王廉王乂元甫仁一等领马军二万大相庾黔弼元尹官茂官宪等领黑水达姑铁勒诸蕃劲骑九千五百佑天军大将军元尹贞顺正朝哀珍等领步军一千天武军大将军元尹宗熙正朝见萱等领步军一千杆天军大将军金克宗元甫助杆等领步军一千为中军*乂{又}以大将军大相公萱元尹能弼将军王含允等领骑兵三百诸城军一万四千七百为三军援兵。 鼓行而前忽有白云状如剑戟起我师上向贼阵行。 百济左将军孝奉德述哀述明吉等四人见兵势大盛免胄投戈降于甄萱马前于是贼兵丧气不敢动。 王劳孝奉等问神剑所在。 孝奉等曰: “在中军左右夹击破之必矣。“ 王命大将军公萱直　中军三军齐进奋击贼兵大溃。 虏将军昕康见达殷述今式又奉等三千二百人斩五千七百余级。 贼倒戈相攻我师追至黄山郡踰炭岭驻营马城。 神剑与其弟菁州城主良剑光州城主龙剑及文武官僚来降。 王大悦劳慰之命攸司虏获百济将士三千二百人　还本土唯昕康富达又奉见达等四十人幷妻子送至京师。 面责能奂曰: “始与良剑等谋囚君父立其子者汝也为臣之义当如是乎。“ 能奂　首不能言。 遂命诛之流良剑龙剑于眞州寻杀之。 以神剑僭位为人所胁罪轻二弟又且归命特免死赐官。 于是甄萱忧　发疽数日卒于黄山佛舍。 王入百济都城令曰: “渠魁旣已纳款无犯我赤子。“ 存问将士量才任用军令严明秋毫不犯州县按堵老幼皆呼万岁相庆曰: “后来其苏。“
是月王至自百济御威凤楼受文武百官及百姓朝贺。 王旣定三韩欲使为人臣子者明于礼节遂自制政诫一卷诫百寮书八篇颁诸中外。
冬十二月丁酉大匡裴玄庆卒。
是岁创广兴现圣弥勒内天王等寺又创开泰寺于连山。
○(丁酉)二十年夏五月癸丑金傅献镌金安玉排方腰带长十围六十二　。 新罗宝藏殆四百年世传圣帝带。 王受之命元尹　萱藏于物藏。 初新罗使金律来王问曰: “闻新罗有三大宝丈六金像九层塔幷圣帝带也三宝未亡国亦未亡。 塔像犹存不知圣带今犹在耶。“ 律对曰: “臣未尝闻圣带也。“ 王笑曰: “卿为贵臣何不知国之大宝。“ 律　还告其王。 王问群臣无能知者时有皇龙寺僧年过九十者曰: “予闻圣带是眞平大王所服历代传之藏在南库。“ 王遂开库风雨暴作白昼晦冥不得见。 乃择日斋祭然后见之。 国人以眞平王是圣骨之王称曰圣帝带。
遣王规邢顺如晋贺登极。
○(戊戌)二十一年春三月西天竺僧弘梵大师　　　日罗来本摩竭　国大法轮菩提寺沙门也。 王大备两街威仪法驾迎之。
秋七月壬子碧珍郡将军李悤言卒。
是月始行后晋年号。
筑西京罗城。
冬十二月耽罗国太子末老来朝赐星主王子爵。
是岁渤海人朴升以三千余户来投。
○(己亥)二十二年春三月戊辰佐丞　直卒。
是岁晋遣国子博士谢攀来册王为开府仪同三司*　校{检校}太师余如故。
○(庚子)二十三年春三月改州府郡县号。
秋七月王师忠湛死树塔于原州灵凤山兴法寺亲制碑文。
冬十二月开泰寺成设落成华严法会亲制*　文。
是岁重修新兴寺置功臣堂　三韩功臣于东西壁设无遮大会一昼夜岁以为常。
晋归我质子王仁翟。
○(辛丑)二十四年夏四月乙未大匡庾黔弼卒。
是岁遣大相王申一如晋献方物。
○(壬寅)二十五年冬十月契丹遣使来遣　驼五十匹。 王以契丹尝与渤海连和忽生疑贰背盟殄灭此甚无道不足远结为邻遂絶交聘流其使三十人于海岛系　驼万夫桥下皆饿死。
○(癸卯)二十六年夏四月御内殿召大匡朴述希亲授训要曰: “朕闻大舜耕历山终受尧禅高帝起沛泽遂兴汉业。 朕亦起自单平谬膺推戴。 夏不畏热冬不避寒焦身劳思十有九载统一三韩　居大宝二十五年身已老矣。 第恐后嗣纵情肆欲败乱纲纪大可忧也。 爰述训要以传诸后庶几朝披夕览永为龟鉴。 其一曰: 我国家大业必资诸佛护卫之力故创禅敎寺院差遣住持焚修使各治其业。 后世奸臣执政徇僧请谒各业寺社争相换夺切宜禁之。 其二曰: 诸寺院皆道诜推占山水顺逆而开创。 道诜云: '吾所占定外妄加创造则损薄地德祚业不永。' 朕念后世国王公候后妃朝臣各称愿堂或增创造则大可忧也。 新罗之末竞造浮屠衰损地德以底于亡可不戒哉。 其三曰: 传国以嫡虽曰常礼然丹朱不肖尧禅于舜实为公心。 若元子不肖与其次子又不肖与其兄弟之众所推戴者　承大统其四曰: 惟我东方旧慕唐风文物礼乐悉遵其制。 殊方异土人性各异不必苟同。 契丹是禽兽之国风俗不同言语亦异衣冠制度愼勿效焉。 其五曰: 朕赖三韩山川阴佑以成大业。 西京水德调顺为我国地　之根本大业万代之地。 宜当四仲巡驻留过百日以致安宁。 其六曰: 朕所至愿在于燃灯八关燃灯所以事佛八关所以事天灵及五岳名山大川龙神也。 后世奸臣建白加　者切宜禁止。 吾亦当初誓心会日不犯国忌君臣同乐宜当敬依行之。 其七曰: 人君得臣民之心为甚难。 欲得其心要在从谏远谗而已从谏则圣谗言如蜜不信则谗自止。 又使民以时轻　薄赋知稼穑之艰难则自得民心国富民安。 古人云: '芳饵之下必有悬鱼重赏之下必有良将张弓之外必有避鸟垂仁之下必有良民。' 赏罚中则阴阳顺矣。 其八曰: 车岘以南公州江外山形地势　趋背逆人心亦然彼下州郡人　与朝廷与王侯国戚婚姻得秉国政则或变乱国家或　统合之怨犯　生乱且其曾属官寺奴婢津驿杂尺或投势移免或附王侯宫院奸巧言语弄权乱政以致　变者必有之矣。 虽其良民不宜使在位用事。 其九曰: 百　群僚之禄视国大小以为定制不可增　。 且古典云: '以庸制禄官不以私。' 若以无功人及亲戚私　虚受天禄则不止下民怨谤其人亦不得长享福禄切宜戒之。 又以强恶之国为邻安不可忘危。 兵卒宜加护恤量除　役每年秋阅勇锐出众者随宜加授。 其十曰: 有国有家儆戒无虞博观经史鉴古戒今。 周公大圣无逸一篇进戒成王宜当图揭出入观省。“ 十训之终皆结中心藏之四字嗣王相传为宝。
五月王不豫停听断。
丁酉宰臣廉相王规朴守文等侍坐王曰: “汉文遗诏曰: '天下万物之萌生靡有不死死者天地之理物之自然奚可甚哀。' 前古哲王秉心如此。 予　疾已历二旬视死如归有何忧也。 汉文之言卽予意也。 内外机务*　{久}不决者卿等　与太子武裁决而后闻。“ 丙午疾大渐。 御神德殿命学士金岳草遗诏文成王不复语。 左右失声大哭王问此何声也。 对曰: “圣上作民父母今日欲弃群臣臣等痛不自胜耳。“ 王笑曰: “浮生自古然矣。“ 言讫有顷而薨。 在位二十六年寿六十七。 遗命内外庶僚　听东宫处分。 丧葬园陵制度依汉魏二文故事悉从俭约。 王规模宏远正朝廷明赏罚崇节俭用贤良重儒道。 谥曰神圣庙号太祖葬于松岳西麓陵曰显陵穆宗五年加谥元明显宗五年加光烈十八年加大定文宗十年加章孝仁宗十八年加仁勇高宗四十年加勇烈。
○李齐贤赞曰: “忠宣王尝言: '我太祖规模德量生于中国当不　宋太祖。 宋太祖事周世宗世宗贤主也。 待宋太祖甚厚宋太祖亦为之尽力。 及恭帝幼　政出太后迫于群情而受周禅盖出于不得已也。 我太祖事弓裔猜暴之君三韩之地裔有其二太祖之功也。 以不世之功处必疑之地可谓危矣。 而国人归心将士推戴然犹固让欲徇延陵之节。 吊伐之事亦岂得已哉。 其好生恶杀而信赏必罚推诚功臣而不假以权。 创业垂统固宜一揆矣至若宋祖。 以江南李氏比之　睡卧榻则石晋所赂契丹山后之十六州盖视为　中物旣收北汉将长驱以定秦汉之强耳。 我太祖卽位之后金傅未宾甄萱未虏而屡幸西都亲巡北鄙其意亦以东明旧壤为吾家靑毡必席卷而有之。 岂止操　搏鸭而已哉。 由是观之虽大小之势不同二祖规模德量所谓易地皆然者也。' 忠宣聪明好古中原博雅之士如王构阎复姚遂萧奭赵孟　虞集皆游其门盖尝与之尙论也。“
惠宗。
惠宗仁德明孝宣显义恭大王讳武字承干太祖长子母曰庄和王后吴氏。 后梁干化二年壬申生太祖四年立为正胤从讨百济奋勇先登功为第一二十六年五月丙午太祖薨奉遗命卽位。 六月壬申葬太祖于显陵。
○(甲辰)元年遣广评侍郞韩玄珪礼宾卿金廉如晋告嗣位遂贺破契丹。
冬十二月翰林院令平章事崔彦　卒。
○(乙巳)二年晋遣范匡政张季凝来册王　曰: “省所奏以先臣遗命及官吏推请权知国事事具悉。 圭茅积庆忠孝因心。 早彰干蛊之名显著象贤之誉雅当嗣习深契物情见先臣知子之明成后嗣克家之美。 远陈章奏尤验纯诚欣慰之怀*　{寤}寐无已。“ 又诏曰: “卿才略耀奇规模冠俗。 荀息之忠贞自许翁归之文武兼全。 鹰　　立之姿折冲万里夏屋春台之煦化洽一隅。 而又尊奬诚深贡输礼备。 是于刚日乃降明恩宜旌命世之英　峻眞王之秩爰旌亮节仍进崇阶。 可持节玄　州都督上柱国充大义军使仍封高丽国王。 今命使光禄卿范匡政使副太子洗马张季凝等往彼宣赐官告　牒国信物等。 具如别录。 　赐高丽国王竹册法物等竹册一副八十简紫丝　联红锦装背册匣一具黑漆银含陵金铜　　二副攀环红锦托里　册文两幅黄绫夹　一条盖册匣三幅(-黄绫夹　一条盖册匣三幅) 黄绢油夹　一条举册匣熟紫丝板二条络册床熟紫丝油　　床一张银　脚角竿头金栢木册案一面紫绫案褥一领夹裙　全行事紫绫席褥一副　册床紫绫席褥一副。“ 又　高丽国王: “省所奏进奉谢恩。 红地金银五色线织成日月龙凤　*　{段}二枚红地金银五色线织成龙床褥二面金星皮甲二副　锦银星皮甲二副　锦炼铁兜　四副　锦红地金银五色线织成花鸟　锦　　四腰角弓四张红地金银五色线织成龙鱼　弓袋裁四具竹　箭二百只一百只贴金一百只贴银木　箭二百只红地金银五色线织成云龙箭钗裁四具金银装* 　细缕云天玉剑一十口内二口金银装　锦　金银装　锦　细缕云天长*　{刀}一十口金银　枪一十根金银装　锦　匕首一十口金银装　匕首一十口细苎布一百匹白　布二百匹细中麻布三百匹事具悉。 卿世笃忠贞家传勋阀爰属承袭之始远输贡奉之仪贝锦成章　华让贵咸陈筐　皆是珍奇。 而又兵器騈罗戎衣鲜丽莫非精妙可验倾勤嘉奬所深再三无已。“ 又　高丽国王: “省所奏进奉。 金银装斫刺六根　锦　金银装剑六口金银装　锦　长刀一十口红地金银五色线织成花鸟　锦　　二腰红地金银五色线织成花鸟　锦倚背二面红地金银五色线织成花鸟　锦裙腰六腰红地金银五色线织成　锦　金银装匕首一十口镀金鹰铃二十颗银　　子五色　银尾铜全镀金　子铃二十颗银　尾铜全细白　布一百匹细中麻布一百匹人参五十斤头发二十斤金银地铁文　刀一十枚金银细缕剪刀二十枚金银细缕剪　剪刀一十枚银花细缕剪刀二十枚金银重口大样刀子三十柄银重口大样刀子四十柄金银重口中样刀子五十柄银重口中样刀子五十柄金银重口小刀子五十柄银重口小刀子一百柄金银细缕　火鎌二十枚金银细缕钳子二十枚香油五十斤松子五百斤事具悉卿地控东溟心驰北阙奉九丘而作贡历万里以来王戎器坚刚织文靡丽苎麻如雪至药通神首饰翫具之奇香泽果实之类名品旣众罗列甚多省阅之时称尙良切。“ 又　高丽国王: “省所上表贺去年三月一日亲幸　州杀败契丹事具悉。 朕以契丹显违信义辄肆侵陵亲御戎车往平桀虏灵旗一举狂寇四　。 卿远听捷音颇摅愤气载驰章表来庆阙庭嘉乃忠诚不忘于意。“
大匡王规　王弟尧及昭王知其诬恩遇愈笃。 规又使其党穴壁入王寝内谋作乱。 王徙避之不问。
秋九月王疾笃群臣不得入见　小常侍侧。 戊申薨于重光殿在位二年寿三十四。 王气度恢弘智勇絶伦。 自王规谋逆之后多所疑忌常以甲士自卫喜怒无常。 群小　进赏赐将士无节内外嗟怨。 谥曰义恭庙号惠宗葬于松岳东麓陵曰顺陵穆宗五年加谥明孝显宗五年加宣显十八年加高平高宗四十年加景宪。
○李齐贤赞曰: “羽父请弑桓公将以求太宰。 隐公不听亦不讨之。 终致蔿氏之祸。 王规之　两王弟亦羽父之意也惠宗不致之罪顾使居左右其免于袖刃壁人之谋可谓幸也。 时去太祖弃代甫规耳之不义而得众已能如汉魏之曹马耶其未有以窜　之何也  呜呼小人之难远也如此可不戒哉。“
定宗。
定宗至德章敬正肃文明大王讳尧字天义太祖第二子。 母曰神明顺圣王太后刘氏以太祖六年癸未生惠宗二年九月戊申群臣奉王卽位。 己酉王规谋逆伏诛。
○(丙午)元年春正月王将谒显陵致齐之夕闻御殿东山松*闲有呼王名若曰: “尔尧存恤细民人君之要务。“
是岁天鼓鸣赦。
王备仪仗奉佛舍利步至十里所开国寺安之又以谷七万石纳诸大寺院各置佛名经宝及广学宝以劝学法者。
○(丁未)二年春筑西京王城。
○(戊申)三年秋九月东女眞大匡苏无盖等来献马七百匹及方物。 王御天德殿阅马为三等评定其价马一等银注子一事锦绢各一匹二等银钵一事锦绢各一匹三等锦绢各一匹。 忽雷雨震押物人又震殿西角王大惊近臣等扶入重光殿遂不豫。 赦。
始行后汉年号。
○(己酉)四年春正月辛亥大匡王式廉卒。
三月丙辰王疾笃召母弟昭内禅移御帝释院薨。 在位四年寿二十七王性好佛多畏。 初以图谶决议移都西京征发丁夫令侍中权直就营宫阙。 劳役不息又抽开京民户以实之群情不服怨　胥兴。 及薨役夫闻而喜跃。 谥曰文明庙号定宗葬于城南陵曰安陵。 穆宗五年加谥章敬显宗五年加正肃十八年加令仁文宗十年加简敬高宗四十年加庄元。
○李齐贤赞曰: “定宗以人君之尊步至十里所浮屠之宫以藏设利又以七万石谷一日而分赐诸僧。 一遭天谴丧心生疾所谓君子求福不回者亦尝闻其说耶疾旣大渐能以宗社付之亲弟不使如王规者　　于其*闲是可嘉也已。“
光宗。
光宗弘道宣烈平世大成大王讳昭字日华定宗母弟。 以太祖八年乙酉生定宗四年三月丙辰受内禅卽位。
秋八月命大匡朴守卿等考定国初有功役者赐四役者米二十五硕三役者二十硕二役者十五硕一役者十二硕以为例食。
○(庚戌)元年春正月大风拔木王问*　{禳}　之术司天奏曰: “莫如修德。“ 自是常读贞观政要。
建元光德。
○(辛亥)二年创大奉恩寺于城南为太祖愿堂又创佛日寺于东郊为先　刘氏愿堂。
冬十二月始行后周年号。
○(壬子)三年遣广评侍郞徐逢如周献方物。
○(癸丑)四年周遣卫尉卿王演将作少监吕继赟来册王为特进检校*大保使持节玄　州都督充大义军使兼御史大夫高丽国王。
○(甲寅)五年春创崇善寺追福先　。
○(乙卯)六年遣大相王融如周献方物。
遣广评侍郞荀质如周贺卽位。
○(丙辰)七年周遣将作监薛文遇来加册王为开府仪同三司检校*大师仍令百官衣冠从华制前大理评使双冀从文遇来。
○(丁巳)八年春正月王观射于球庭。
○(戊午)九年夏五月始置科举命翰林学士双冀取进士。 丙申御威凤楼放枋赐崔暹等及第。
是岁周遣尙书水部员外郞韩彦卿尙辇奉御金彦英赍帛数千匹来市铜。
○(己未)十年遣*{春}春*{遣}佐丞王兢佐尹皇甫魏光如周献名马织成衣　弓剑。
秋遣使如周进别序孝经一卷越王孝经新义八卷皇灵孝经一卷孝经雌雄图三卷。
周遣左骁卫大将军戴交来。
冬遣使如周献铜五万斤紫白水精各二千颗。
周侍御双哲来拜为佐丞。
○(庚申)十一年春三月甲寅赐崔光范等及第。
定百官公服。
改开京为皇都; 西京为西都。
评农书史权信　大相俊弘佐丞王同等谋逆贬之。 自是谗　得志诬陷忠良奴诉其主子谗其父囹圄常溢别置假狱。 无罪而被戮者相继猜忌日甚。 宗族多不得保虽一子　亦自疑阻不使亲近人人畏惧莫敢偶语。
○(辛酉)十二年修宫阙移御正匡王育第。
赐王举等及第。
○(壬戌)十三年冬遣广评侍郞李与佑等如宋献方物。
○(癸亥)十四年夏六月还御宫诏曰: “朕比为重修大内久在离宫心存警备事异寻常百官奏事多不亲听。 虑恐众心或生疑阻其为轸念寝食难忘。 今者修营功毕听政有所。 凡尔百僚各敬尔事依旧进奏毋得稽留庶几鱼水同欢毋致君臣相阻。“
秋七月创归法寺。
冬十二月行宋年号。
宋遣册命使时赞来在海遇风溺死者九十人赞独免王特厚劳之。
○(甲子)十五年春三月赐金策等及第御天德殿宴群臣命策赴宴。
秋八月壬子大匡朴守卿卒。
○(乙丑)十六年春二月加子　元服立为王太子内史诸军事内议令正胤宴群臣于长生殿。
遣大承内奉令王辂如宋献方物帝授辂尙书左仆射食实封三百户幷赐官诰。
秋七月丙午内议令徐弼卒。
○(丙寅)十七年赐崔居业等及第。
○(丁卯)十八年。
○(戊辰)十九年创弘化游岩三归等寺。
以僧惠居为国师坦文为王师王信谗多杀内自怀疑。 欲消罪恶广设斋会无赖辈诈为出家以求饱　　者　至或以　饵米豆柴炭施与京外道路不可胜数。 列置放生所就傍近寺院演佛经。 禁屠杀肉膳亦买市廛以进。
○(己巳)二十年冬十一月王弟旭卒。
○(庚午)二十一年幸归法寺。
○(辛未)二十二年冬十二月壬寅地震。
○(壬申)二十三年春二月地震。
秋八月赦。
是岁赐杨演等及第。
遣内议侍郞徐熙等如宋献方物。 帝制加王食邑赐推诚顺化守节保义功*号臣{臣号}授熙检校兵部尙书副使内奉卿崔业检校司农卿兼御史大夫判官广评侍郞康礼检校少府少监录事广评员外郞刘隐检校尙书金部郞中　赐官诰。
○(癸酉)二十四年春二月赐白思柔等及第。
○(甲戌)二十五年春三月赐韩蔺卿等及第。
是岁西京居士缘可谋叛伏诛。
僧惠居死以坦文为国师。
○(乙亥)二十六年夏五月王不豫甲午薨于正寝。 在位二十六年寿五十一王卽位之初礼待臣下明于听断恤贫弱重儒雅夙夜孜孜庶几治平中岁以后信谗好杀酷信佛法奢侈无节。 谥曰大成庙号光宗葬于松岳北麓陵曰宪陵穆宗五年加谥宣烈显宗五年加平世十八年加肃宪文宗十年加懿孝高宗四十年加康惠。
○李齐贤赞曰: “光宗之用双冀可谓立贤无方乎  冀果贤也岂不能纳君于善不使至于信谗滥刑耶。 若其设科取士有以见光宗之雅有用文化俗之意。 而冀亦将顺以成其美不可谓无补也。 惟其倡以浮华之文后世不胜其弊云。“
景宗。
景宗至仁成穆明惠献和大王讳　字长民光宗长子。 母曰大穆王后皇甫氏。 光宗六年乙卯九月丁巳生十六年立为太子。 二十六年五月甲午光宗薨王卽位。 大赦还流窜放囚系洗*　{痕}累拔淹滞复官爵　欠债　租调毁假狱焚谗书。
冬十月甲子加政丞金傅为尙父制曰: “姬周启圣之初先封吕望刘汉兴王之始首册萧何。 自此大定　宇广开基业立龙图三十代　麟趾四百年日月重明乾坤交泰虽自无为之主亦关致理之臣。 观光顺化卫国功臣上柱国乐浪王政丞食邑八千户金傅世处　林官分王爵。 英烈振凌云之气文章腾掷地之才富有春秋贵居茅土。 六韬三略拘入胸襟七纵五申撮归指掌我太祖始修睦邻之好早认余风寻颁驸马之姻内酬大节。 家国旣归于一统君臣宛合于三韩显播令名光崇懿范。 可加号尙父都省令仍赐推忠顺义崇德守节功臣号勋封如故食邑通前为一万户。“
是月加上六代考　尊号。
○(丙子)元年夏六月庚申黄州院二郞君　加元服改院号为明福宫。
冬十一月宋遣左司御副率于延超司农寺丞徐昭文册王为光禄大夫检校*大傅使持节玄　州诸军事玄　州都督大顺军事食邑三千户。
遣使如宋贺卽位。
放执政王诜于外王尝许先朝被谗人子孙复　遂相擅杀复致寃号及是诜托以复　矫杀太祖子天安府院郞君。 于是贬诜仍禁擅杀复　。
以荀质申质为左右执政皆兼内史令。 元甫寿余为近臣知御厨事。
始定各品田柴科。
是岁遣金行成如宋入学国子监。
○(丁丑)二年春三月御东池龙船亲试进士赐高凝等及第。
是岁遣子如宋献良马甲兵。
○(戊寅)三年夏四月政丞金傅卒谥敬顺。
宋遣太子中允张　来聘。
○(己卯)四年春三月赐元征衍等及第。
夏六月宋遣供奉官合门祗候王　来册王为侍中加食邑一千户。
是岁渤海人数万来投。
○(庚辰)五年以崔知梦为内议令。
王承等谋逆伏诛。
○(辛巳)六年夏六月王不豫。
秋七月王疾弥留甲辰召堂弟开宁君治内禅遗诏曰: “一生一死贤哲难逃或短或修古今皆是。 寡人承四朝之余烈受三韩之　图获保山川土地务安宗庙社稷日愼一日首尾七年。 因此勤劳遂成疾疹。 冀怡神于释负将传圣以　忧。 正胤开宁君治国之亲贤予所友爱。 必能奉祖宗之大业保国家之昌基。 咨尔公卿宰臣其敬保我介弟永绥我大邦。 寡人每览礼经至男子不死妇人之手未尝不临文叹仰至于今日左右嫔御已令屛去。 　或不延　至大期更何所恨。 服纪轻重合依汉制以日易月十三日周祥二十七日大祥园陵制度务从俭约。 其西京安东安南登州等诸道膺鎭守之任有军旅之权者所寄非轻岂宜暂旷。 不许离任赴阙各于任所举哀三日释服。 其余　委嗣君处分。“ 丙午薨于正殿在位六年寿二十六。 王温良仁惠不好游戱末年厌倦万机日事娱乐沈溺声色。 且好围碁　近小人　远君子。 由是政敎衰替。 谥曰献和庙号景宗葬于南畿山麓陵曰荣陵穆宗五年加谥成穆显宗五年加明惠十八年加顺熙文宗十年加靖孝高宗四十年加恭懿。
○李齐贤赞曰: “　文公问井地于孟子孟子曰: '仁政必自经界始。 经界不正井地不均谷禄不平。 是故暴君污吏必慢其经界。 经界旣正分田制禄可坐而定也。' 三韩之地非四方舟车之会无物产之饶货殖之利。 民生所仰只在地力而鸭绿以南大抵皆山肥膏不易之田絶无而仅有也。 经界之正若慢则其利害比之中国相万也。 太祖继新罗衰乱泰封奢暴之后万事草创日不暇给止为口分之法历四世景宗作田柴之科虽有　略亦古者世禄之意。 至于九一而助什一而赋与夫所以优君子小人者则不暇论也。 后世屡欲理之终于苟而已矣。 盖其初不以经界为急挠其源而求流之淸何可得也。 惜乎当时群臣未有以孟子之言讲求法制启迪而力行之也。“
世家卷第二。

[book_title]世家卷第三 高丽史三
正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
成宗。
成宗康威章宪文懿大王讳治字温古戴宗第二子母曰宣义太后柳氏光宗十一年庚申十二月辛卯生景宗六年七月甲辰受内禅卽位。
八月癸未御威凤楼大赦升文武官一阶。
冬十一月丁酉追谥先考遂谒陵。
是月王以八关会杂技不经且烦扰悉罢之。 幸法王寺行香还御球庭受群臣朝贺。
○(壬午)元年春三月庚戌改百官号。
夏六月甲申制曰: “后德惟臣古今所同朕新摠万机恐有阙政其京官五品以上各上封事论时政得失。“
是岁遣侍郞金昱如宋告嗣位帝诏报曰: “省所上表: '兄高丽国王　去年七月内薨谢权以国务令臣主持事。' 具悉卿世济英材家传亮节。 习礼乐诗书之道识安危理乱之机。 奄锺手足之悲谅极肺肠之痛。 而乃　元昆之理命抚先政之旧封一方之士庶安宁万室之蒸黎爱戴。 越重溟而奉表望双阙以倾心无亏事大之仪颇得为臣之礼更宜善修刑政恭守宪章勿忘兢愼之规永保延长之庆。 　期命使别议加恩　注所深寝兴无舍。“
以王生日为千春节节日之名始此。
○(癸未)二年春正月辛未王祈谷于圆丘配以太祖。 乙亥躬耕籍田祀神农配以后稷。 祈谷籍田之礼始此。
丁丑宴群臣于天德殿赐物有差。
甲申以崔承老为门下侍郞平章事。
二月戊子始置十二牧诏曰: “天高为大分象纬以着明地厚无强列山川而播气。 庶望首天之类咸悉乐生足地之流无不遂姓。 见一夫之冒罪则意甚泣辜闻百姓之居贫则情深责己虽身居宫禁而心遍蒸黎。 　食宵衣每求启沃听卑视远冀籍贤良。 爰凭方伯之功允　闾阎之望　虞书之十二牧延周祚之八百年。“
三月戊寅宋遣大中大夫光禄少卿李巨原朝议大夫将作少监孔维来册王诏曰: “王者辟四海以为家一六合而光宅。 揆文敎而奋武卫式固鸿基立万国而亲诸侯咸遵茂典。 其有三韩旧域百济遗封地控鲸津诚尊象阙。 属英王之捐馆位固难虚闻令季以抚封才堪厥任。 言念承宗之美宜颁命德之文。 权知高丽国事王治凤穴分华蟠桃　秀。 　星云之*闲气出作时英懋文武之兼才弥光世德。 　丕承于景烈能善继于贞规遵魏阙之风猷则虔修禹贡奠艮宫之土宇则静抚周藩。 爰议宠绥适符利建是命超加帝保大启王封。 眞一字于日中鎭三山于海上阶勋　锡食赋俱优倂示便蕃允光奇杰。 尔其缵乃旧服承予厚恩严六德以有邦谨四封而事大长为外屛肃奉中区斯谓永图勿忘丕训。 可特授光禄大夫检校太保使持节玄　州诸军事玄　州都督充大顺军使上柱国食邑二千户仍封高丽国王。“ 王受册诏文武官僚将校僧道三军万姓等曰: “上天以雨露均沾滋成万物王者以仁恩普及抚养群生。 　欲令人改过自新须得弃瑕*含{舍}垢。 不谷谬将虚薄获嗣宗　　食宵衣每积忧勤之念　天　地尤增兢愼之心。 道贵守常情专事大。 所以差驰使价特申述职之诚　执币圭代表朝宗之恳今者果蒙　舰涉　溟之浪便到国城皇华临　郡之乡遽宣帝命。 官崇一品位陟三师莫不骤加茅土之封实荷　　之宠旣致一身之荣幸合旌万姓之　　。 于是议狱缓刑原情肆　。 爰布如纶之旨式覃委　之恩可自*大平兴国{太平兴国}八年三月二十二日昧爽前已发觉未发觉已结正未结正犯罪人相鬪杀以下罪无轻重皆悉赦之。“
癸未御详政殿赐文武元尹以上马人一匹。
夏五月戊午以佐丞徐熙为兵官御事大相郑谦儒为工官御事。
甲子博士任老成至自宋献*大庙堂图一铺幷记一卷社稷堂图一铺幷记一卷文宣王庙图一铺祭器图一卷七十二贤赞记一卷。
是月赐崔行言等及第。
始定三省六曹七寺。
六月庚寅以光禄卿薛神佑为刑官御事。
秋七月壬戌明福宫大夫人皇甫氏薨癸酉率百官诣殡堂哭临。
九月戊午以佐丞李知白为谏议大夫。
冬十月己亥置酒店六所曰成礼曰乐宾曰延龄曰灵液曰玉浆曰喜宾。
十一月甲子日南至王御元和殿受朝贺宴群臣于思贤殿。
十二月以千春节改为千秋节赐群臣宴。
是岁临轩覆试赐姜殷川等及第。
○(甲申)三年春三月庚申始行雩祀。
是月赐李琮等及第。
夏五月庚戌朔震刑官门柱责御事侍郞郞中员外　罢之。 以主农卿李谦宜为御事礼官侍郞韩彦恭内史舍人崔延泽　为侍郞殿中丞朴俊光民官员外郞韩光默为郞中考功员外郞黄至仁为员外郞。
是岁始定军人服色。
命刑官御事李谦宜城鸭绿江岸以为关城女眞以兵　之虏谦宜而去军溃不克城还者三之一。
遣韩遂龄如宋献方物。
○(乙酉)四年夏五月宋遣*大常卿王着秘书监吕文仲来加册王诏曰: “朕居域中之大以天下为家。 万国来庭适　观宾之象三韩旧地素为礼让之邦。 玉灵交卜于刚辰金印宜加于宠命。 用旌世德光我朝恩。 大顺军使光禄大夫检校太保使持节玄　州都督上柱国高丽国王食邑二千户王治溟渤炳灵蓬壶诞秀绍弓　于先正斯谓象贤慕声敎于华风弥观亮节而自瞻云北阙焘土东藩化行而海不扬波惠合而人皆受赐。 加以航琛作贡书契同文。 衣冠袭邹鲁之容带砺保山河之誓屹为外屛。 佥曰贤臣。 是宜均洒泽以畴庸遣皇华而锡命尊为汉傅进彼侯封常安百济之民永茂长淮之族。 于戱! 日月所照贵在于无私雷雨之行是称于覃庆。 尔其冠仁佩义移孝资忠服大国之荣光享眞王之异数奠兹震位肃奉天朝。 可特授检校太傅依前使持节玄　州诸军事玄　州都督充大顺军使高丽国王加食邑一千户。 散官勋如故。“ 王受册赦曰: “皇天在上行春敷生植之功王者守中济世播惠和之德。 大信不约四时而长养靡亏至道无为万象而经纶有度莫不大炉贞观合璧重明。 寡人　守宗　实多蒙昧。 宵衣轸虑念负重以兢兢乙夜观书怀御奔而　　。 守常是切事大斯勤所以遣献鹄笼远越浮天之险联将鸟迹写陈任土之仪。 今者龙纶凤　之书光扬震域驲骑星　之命礼重仁邦。 授一品以居高陟三师而寄重旣致邦家之庆幸合旌黎庶之　　美覃作解之恩用慰含灵之望可大赦境内准大朝南郊赦旨。 改*大平兴国{太平兴国}十年为雍熙二年。 于戱忧庶政则更约汉章念群生则恒垂禹泣。 更赖宰衡厥　方岳勋臣肃整朝仪重绥民望必使戴我日月　乐升平处我乾坤大同文轨。 赦书日行五百里敢以赦前事言之者以其罪罪之。“
赐秦亮等及第。
宋将伐契丹收复燕　以我与契丹接壤数为所侵遣监察御史韩国华赍诏来谕曰: “朕诞膺丕构奄宅万邦草木　鱼罔不被泽华夏蛮夷罔不率从。 蠢兹北虏侵败王略。 幽　之地中朝土强晋汉多故戎丑盗据。 今国家照临所及书轨大同岂使齐民陷诸　俗。 今已董齐师旅殆灭妖　。 元戎启行分道*闲出卽期诛剪以庆浑同。 惟王久慕华风素怀明略效忠纯之节抚礼义之邦。 而接彼犬戎罹于　毒舒泄积忿其在兹乎。 可申戒师徒迭相　角　比邻国同力　平奋其一鼓之雄戡此垂亡之虏。 良时不再王其图之。 应虏获生口牛羊财物器械　给赐本国将士用申劝赏。“ 王迁延不发兵国华谕以威德。 王始许发兵西会国华乃还。 先是契丹伐女眞路由我境女眞谓我导敌构祸贡马于宋因诬　: “高丽与契丹倚为势援　掠生口。“ 韩遂龄之如宋也帝出女眞所上告急木契以示遂龄曰: “归语本国还其所　。“ 王闻之忧惧及国华至王语曰: “女眞贪而多诈前冬再驰木契言契丹兵将至其境。 本国犹疑虚伪未卽救援。 契丹果至杀掠甚众余族遁逃入于本国怀昌威化光化之境契丹兵追捕呼我戍卒言: '女眞每寇盗我边鄙今已复　整兵而回。' 于是女眞来奔者二千余人皆资给遣还。 不意反潜师奄至杀掠吾吏民驱虏丁壮没为奴隶以其世事中朝不敢报怨。 岂期反相诬告以惑圣聪。 本国世　正朔谨修职贡深荷宠灵敢有二心交通外国　契丹介居辽海之外复有二河之阻无路可从且女眞逃难受本国官职者十数人尙在。 望召赴京阙令入贡之使庭辨庶几得实愿达天聪。“ 国华许诺。
冬十月禁舍家为寺。
○(丙戌)五年春正月契丹遣厥烈来请和。
三月赐崔英蔺及第。
始以诏称敎。
秋九月己丑敎曰: “上帝不言列星辰而照下大君施化籍贤彦以分方。 寡人虽身居九掖而心遍兆人。 思与贤能共淸风化擢簪缨之彦差牧宰之员均赋税以化人尙廉平而成俗。 然而人鲜克举事恐稽迟。 更开戒　之端别降丁宁之旨凡尔牧民之官无滞狱讼懋实仓　赈恤穷民劝课农桑轻　薄赋处事公平。 欲愼终而从其始将洁流而澄其源。 宁损己以益人不飮泉而燃烛。 如此则狱无寃滞路不拾遗处处而人乐其生家家而众安其业金浑运转。 将七政以增光玉烛循环领四时而有度凡百在外勉遵不忘。“
○(丁亥)六年春三月甲子大匡崔知梦卒。
秋八月乙卯命李梦游详定中外奏状及行移公文式。
是月赐郑又玄等及第。
敎曰: “自昔结绳旣往　卦以来北辰御极之君南面经邦之主莫不习五常而设敎资六籍以取规。 故乃有虞开上下之庠夏后置东西之序殷修两学周立二胶。 择先生而讨论命国子以隶习君臣父子咸知爱敬之风礼乐诗书足创经纶之业所以人伦轨范王道纪纲灼尔可观焕然斯在。 寡人道　握镜德乏垂衣纂承累圣之鸿基奄有三韩之王业。 心存栗栗念切孜孜。 欲使俗变　　人知礼让杏坛槐市增多鼓　之徒米　*  山{稷山}蔚有横经之子　复保生之理疗病为先。 故乃神农御宇之年备尝药草秦帝焚书之日不灭医经将除百姓之艰危要广十全之方术。 近者广募诸州郡县子弟诣京习业果以乘风而至应诏而来讲肆之中学徒颇众。 盖以辞家路远为客日多且志惰于为山却情深于怀土。 悯其离索　降谕言愿留者任住京华求退者许还桑梓各有颁赐以遂去留。 然恐有性聪明无师敎授未学一经之旨趣虚过数纪之光阴虽有前程空为弃物得人无计求士何因。 今选通经阅籍之儒温古知新之辈于十二牧各差遣经学博士一员医学博士一员。 勤行善诱好敎诸生则必审量功绩之浅深超擢官荣而奬励应其诸州郡县长吏百姓有儿可敎学者合可训戒勉笃师资　其父母未识国风为营家产只见今朝之利不思他日之荣谓学习何为读书勿益却妨编柳唯要负薪其子则没齿无闻其亲则荣身莫得。 彼寗越之抛耕取贵匡衡之凿壁成功或朱翁子衣锦以还乡马长卿乘　而返蜀皆勤志业以立荣名。 言念伊人寔多嘉奬。 于戱! 怀材抱器事君王则忠之始也立身扬名显父母则孝之终也。 忠孝可称宠荣何　  自后若有萤窓励志　肆明经孝弟有闻医方足用可其牧宰知州县官具录荐贡京师。“
九月戊辰改诸村大监弟监为村长村正。
冬十月命停两京八关会。
是岁定五部坊里。
○(戊子)七年春二月壬子左补阙兼知起居注李阳上封事: “其一曰: 古先哲王奉崇天道敬授人时故君知稼穑之艰难民识农桑之早晩。 以致家给人足年　岁稔按月令: '立春前出土牛以示农事之早晩' 请举故事以时行之。 其二曰: 躬耕帝籍寔明王重农之意虔行女功乃贤后佐君之德所以致诚于天地积庆于邦家。 按周礼内宰职曰: '上春诏王后率六宫之人生　　之种而献之于王。' 以此言之王者所举后必赞之。 方今上春祈谷于上帝吉日耕籍于东郊。 君虽有事于籍田后乃亏仪于献种愿依周礼光启国风。 其三曰: 圣人俯察仰观以通时变王者行仁布惠用遂物情。 按月令: '正月中气后牺牲毋用牝禁止伐木无　无卵无聚大众掩　埋　。' 愿当献岁之晨遍布行春之令咸知时禁　识天常。“ 敎曰: “李阳所论皆据典经合垂兪允。 其出土牛事今年立春已过取后年立春前所司更奏施行。 其献种之事宜令礼官议定。 奏取籍田吉日王后亲行始自今岁以作通规。 当正月中气之初若公私祭牺牲勿用牝以伤生禁伐木无犯盛德所在。 无　无卵勿伤萌幼除御寇城防要事之外毋聚大众以防农。 或畜或人曝露枯骨腐肉皆令掩埋勿使死气逆生气也。 于戱! 天有四时春布阳和之德君行五敎仁为礼义之先。 宜遵先圣之典谟用顺勾芒之造化遂使飞沈遂性草木怀恩至于枯朽之群尽荷生成之惠不亦美乎。 宜颁两京百司及十二牧知州县鎭使等咸使知委勉行条制当体予意普示黎元无犯此令。“
秋九月辛丑赐李伟等及第。
冬十月宋遣银靑光禄大夫尙书礼部侍郞上柱国吕端银靑光禄大夫行左谏议上柱国吕佑之来加册王检校太尉加食邑一千户食实封五百户依前充大顺军使持节玄　州诸军事玄　州都督上柱国高丽国王散官勋如故。 是年正月宋帝亲耕籍田大赦改元端拱百官内外　加恩遂遣端等来册王仍谕赦旨。 王旣受册赦绞罪以下文班从仕年深者改服武班年老无子孙自癸卯年录军籍者皆放还乡里两班　加恩。
十二月乙丑朔依浮屠法以正五九月为三长月禁屠杀。
是岁始定五庙。
以崔承老为门下守侍中。
○(己丑)八年春二月庚辰敎曰: “闻朝野士庶之病者未能见医亦无药物不得　者多矣。 朕深欲遍赐医药然往古亦无博施之文。 自今内外文官五品武官四品以上疾病　令本司具录以闻遣侍御医尙药直长*大医医正等赍药往治之。“ 群臣上表谢。
夏四月壬戌敎曰: “予方崇学校欲理邦家。 廓开函丈之筵广募　衣之子给田庄而肄业差文学以为师。 年年悬甲乙之科征诸俊乂日日访丘园之士待彼英　务得博识之儒使助　　之政悬旌勿怠侧席忘疲。 然牛毛之学者虽多麟角之成人甚少空系名于国学罕较艺于春场宵　凝怀寝兴轸虑。 近览有司所进举人名数唯大学助敎宋承演罗州牧经学博士全辅仁诱以能谆合宣父博文之意诲而不倦副寡人劝学之心宜加奬擢之恩用示殊尤之宠。“
乙丑始营*大庙。
癸酉王诣*大庙率百官输材。
五月辛卯守侍中崔承老卒。
九月甲午彗星见赦。
冬十二月丙寅敎曰: “昔唐太宗每于皇考　忌月禁屠杀　天下僧寺限五日焚修转念以为例程。 　寡人幼而卽闵长又早孤未酬罔极之恩每轸追思之念　遵往辙以伸予怀。 可自今*大祖{太祖}忌斋王考戴宗忌斋期五日王　宣义王后忌斋期三日焚修转念仍于是月禁屠杀断肉膳。“
丁丑赐崔得中等及第。
遣侍郞韩蔺卿兵部郞中魏德柔如宋帝　授光禄大夫。
○(庚寅)九年夏六月宋遣光禄卿柴成务*大常少卿赵化成等来加册王推诚顺化功臣食邑一千户食实封四百户余如故王受册赦绞罪以下。
秋九月丙子敎曰: “凡理国家必先务本。 务本莫过于孝三皇五帝之本务而万事之纪百善之主也。 由是汉皇嘉杨引之尊亲旌门表里晋帝奬王祥之至孝命史书名。 寡人幼而　孤长亦庸昧　承顾托嗣守宗　追思祖考之平生几伤驹隙每念兄弟之在昔益感　原。 是以取则六经依规三礼庶使一邦之俗咸归五孝之门。 顷者遣使六道颁示敎条恤老弱之饥离赈鳏孤于窘乏求访孝子顺孙义夫节妇。 有全州求礼县民孙顺兴其母病死　像奉祀三日一诣坟墓飨之如生。 云梯县祇弗驿民车达兄弟三人同养老母车达谓其妻事姑不谨卽以弃离二弟亦不婚　同心孝养。 西都牧丹里朴光廉母亡七日忽见枯木宛似母形负至其家养之尽礼。 南海狼山岛民能宣女咸富其父死于毒　殡于寝室凡五月供膳无异平生。 庆州延日县民郑康俊女字伊及京城宋兴坊崔氏女早寡不嫁孝事舅姑抚养儿息。 折冲府别将赵英葬母家园朝夕祀之。 其咸富等男女七人　令旌表门闾免其　役车达兄弟等四人免出驿岛随其所愿编籍州县顺兴等五人拟授官阶以扬孝道今差起居郞金审言等往彼赐谷人一百石银盂二事彩帛布幷六十八匹赵英超十等授银靑光禄大夫检校侍御司宪左武侯卫翊府郞将仍赐公服一袭银三十两彩二十匹。 于戱! 君后万民之元首万民君后之腹心若有为善是吾福也若有为恶亦吾忧也。 光显奉亲之行用彰美俗之心田野愚氓尙勤思孝搢绅君子其怠奉先能为孝子于家门必作忠臣于邦国凡诸士庶可复予言。“
己卯敎曰: “我太祖应期降世敷德临人百郡来庭三韩安堵。 尊居南面创置西京差宗室之亲守咽喉之地分司职务各掌权机。 每当春秋亲修斋祭欲防戎虏以固藩篱凭兹平壤之雄都固我祖宗之　业。 厥后圣神相继社稷以宁或依前迹以遵行或命近臣而发遣临时制断历代风殊。 寡人谬以　　早承顾托感当年之盛化每切心遵闻往日之洪猷如承面训今者天人合庆遐迩咸宁三农共贺于　穰九谷皆登于实熟欲取十月言迈辽城行祖　之旧规布邦家之新令。 非但视关河之夷险将兼知黎庶之安危　增尹牧之员删定山川之祀。 其行次仪仗侍从官僚御膳乐官皆当　损。 西都留守官幷沿路州县守令诸鎭戎帅不得辄离任所　予俭素之训戒尔繁华之风。“
冬十月甲子幸西都敎曰: “虞舜巡泰岳之年诸侯　至唐皇幸洛阳之日四海咸苏。 是以遐开展义之风大举省方之礼缅征古列属在时行。 朕纂御灵图思崇宝业。 自卽眞于南面十换炎　未展礼于西巡再思行迈。 遵祖先之轨顺时令之宜亲省关河历观黎庶。 农桑　稔人物阜宁其沿路县吏州司田夫野老　呼路左拜舞驾前竞陈执贽之仪共表来苏之意。 是穹苍之所佑非　　之敢当合施大赉之仁　庆中兴之运。 扈从臣僚及西京等诸州郡见禁囚徒十恶外绞罪以下　令出狱。 平壤府开平黄洞安凤信白贞　海等州牛峯兎山遂安土山十谷侠溪江阴德水临津瓮津咸从军岳等县及安城等十一驿赐稻谷九千三百七十五石。 西京入流年八十以上者优赏各有差三品以上公服一袭五品以上彩二匹　头二枚茶一十角九品以上彩一匹　头一枚茶五角入流以上母妻年八十者三品以上布一十四匹茶二斤五品以上布一十匹茶一斤九品以上布六匹茶二角庶人男女百岁以上者令京官四品存问其家兼赐布二十匹稻谷一十石九十以上布四匹稻谷二石八十以上及笃疾者布三匹稻谷二石随驾军人有父母年八十者许先赴东京问安。 于戱! 乾坤覆载遐覃不宰之恩日月运行宛放无私之照。 适当在车驾之经历固合垂雨露之沾滋。“
十二月戊申以侄诵为开宁君敎曰: “周开麟趾之封礼崇藩屛汉　犬牙之制义笃宗支。 故能敷大命于四方固本支于百世景彼前烈予无*闲然崇德宫嫡男诵太祖令孙寡人犹子蒙能养正　当秤象之年德不踰闲。 已蕴成人之器历观前籍缅考古风睦亲为百世之良规慈幼是五常之雅旨。 虽当齿学敢　*　封。 将兴美绩于来今显降殊恩于爰始。 今遣使工官御事知都省事朴良柔使副殿中监赵光等持节备礼册尔为开宁君尔其自家而国移孝为忠遵君臣父子之规威仪不　习礼乐诗书之敎敦阅是勤。 勿务豪奢毋耽酒色。 知艰难于稼穑辅政敎于朝廷。 敬哉愼哉无废予命。“
是岁敎曰: “秦皇御宇焚三代之诗书汉帝应期阐五常之载籍。 国家草创之始罗代丧亡之余鸟迹玄文烬乎原燎龙图瑞牒委于泥途。 累朝以来续写亡篇连书阙典。 寡人自从嗣位益以崇儒踵修　日之所修继补当年之所补沈隐士二万余卷写在麟台张司空三十车书藏在虎观。 欲收四部之典籍以畜两京之府藏。 靑衿无阅市之劳绛帐有执经之讲。 使秦韩之旧俗知邹鲁之遗风识父慈子孝之常习兄友弟恭之懿。 宜令所司于西京开置修书院令诸生抄书史籍而藏之。“
遣兵官侍郞韩彦恭如宋谢恩。
○(辛卯)十年春二月辛酉遣诸道安慰使问民疾苦。
闰月癸酉始立社稷敎曰: “予闻社土地之主也地广不可尽敬故封土为社以报功也稷五谷之长也谷多不可　祭故立稷神以祭之。 礼曰: '王为群姓立社曰大社; 自为立社曰王社; 诸侯为百姓立社曰国社; 自为立社曰侯社; 大夫以下成群立社曰置社。' 故有国有家者不可不立社稷上自天子下至大夫示本报功不可不备。 爰自圣祖至于累朝未置夏松之祀尙亏周栗之　。 朕缵承以来凡所施为必依礼典。 子穆父昭之室　　经营春祈秋报之坛方将创立其令群公择地置坛。“
是月赐崔沆等及第。
夏四月庚寅韩彦恭还自宋献大藏经。 王迎入内殿邀僧开读下敎赦。
秋七月旱己酉敎曰: “季夏已　孟秋将半尙愆时雨深轸忧怀。 未知政化之陵夷欤  刑赏之不中欤  启牢狱放囚徒避正殿　常膳勤祈寺院望祀山川未观石燕之飞转见金乌之赫。 由予凉德致此亢阳欲推养老之恩以表忧农之念。 准雍熙三年赐给老人制在京城庶民年八十以上者所司具录姓名申闻。“
冬十月戊辰幸西都所经州县父老有持牛酒以献者酒以赐军士牛还之。
逐鸭绿江外女眞于白头山外居之。
遣翰林学士白思柔如宋谢赐经及御制。
○(壬辰)十一年夏六月甲子宋遣光禄卿刘式秘书少监陈靖加册王检校太师食邑一千户食实封四百户余　如故。 初白思柔之入宋也孔目吏张仁诠上书陈便宜思柔以为告国阴事。 仁诠不敢还至是帝命陈靖等领还且诏王释仁诠罪王上表略曰: “小人　利岂虞僭越之诛圣主宽恩远降哀矜之命其张仁诠已依诏旨放罪。“
秋七月壬辰朔流宗室郁于泗水县。
冬十一月癸巳改州府郡县及关驿江浦号。
十二月*大庙成庚申敎曰: “邦家之本宗庙为先。 自昔帝王莫不增修*大室创立　宫设子穆父昭之班行三　五　之礼。 我国朝乘时举义应运开都虽累经纂业承基而未设酎金灌玉。 朕以谬传神器添属孙谋爰自前年新营*大庙。 在朝儒臣等其议定昭穆位次　　仪礼以闻。“
丙寅敎曰: “王者化成天下学校为先。 祖述尧舜之风聿修周孔之道设邦国宪章之制辨君臣上下之仪非任贤儒岂成*　{轨}范。 揆天拓地保大定功固将崇奬而行不可斯须而废。 国朝创业已久守文以兴。 寡人谬以　躬　居大宝思阐九流之说广开四术之门。 发彼童蒙置诸学校　中*  {稷}下横经之士成群夏序虞庠鼓　之徒为市启纶　而较艺辟会府以　材。 就省试者犹多占仙科者尙少。 斯则学无塾党才未精硏。 其令有司相得胜地广营学舍量给田庄使之金炼为眞玉磨成器。 凡在诸儒尙知予意。“
是月亲　于*大庙。
○(癸巳)十二年春三月乙未敎曰: “朕闻王者父天母地兄日　月因时制礼追孝敬亲天子七庙诸侯五庙祖功宗德左昭右穆大孝感于神明至德动乎天地。 我国以大圣生圣重明继明保大定功超今越古。 朕谬　顾命缵守洪基遵奉祖先聿怀襟臆。 爰从去岁新作　宫缔构旣完蒸尝有次。 殷以十二君为六代唐以一十帝为九室。 晋书所云: '兄弟旁及礼之变也' 则宜为主立室不可以室限神。 兄弟一行礼文斯在。 宜奉惠定光景四主通为一庙。“
夏五月西北界女眞报契丹谋举兵来侵。 朝议谓其　我不以为备。
秋八月甲戌赐利瓦伊贤等及第。
是月女眞复报契丹兵至。 始知事急分遣诸道兵马齐正使。
冬十月以侍中朴良柔为上军使内史侍郞徐熙为中军使门下侍郞崔亮为下军使军于北界以御契丹。
闰月丁亥幸西京进次安北府闻契丹萧逊宁攻破蓬山郡不得进乃还。 遣徐熙请和逊宁罢兵。
○(甲午)十三年春二月萧逊宁致书曰: “近奉宣命: '但以彼国信好早通境土相接虽以小事大固有规仪而原始要终*　{须}存悠久。 若不设于预备虑中阻于使人。 遂与彼国相议便于要冲路陌创筑城池者' 寻准宣命自便斟酌拟于鸭江西里创筑五城取三月初拟到筑城处下手修筑伏请大王预先指挥从安北府至鸭江东计二百八十里踏行稳便田地酌量地里远近幷令筑城发遣役夫同时下手其合筑城数早与回报。 所贵交通车马长开贡觐之途永奉朝廷自　安康之计。“
始行契丹统和年号。
夏四月甲辰　于*大庙　戴宗于第五室以功臣裴玄庆洪儒卜智谦申崇谦庾黔弼配太祖朴术熙金坚术配惠宗王式廉配定宗刘新城徐弼配光宗崔知梦配景宗。 大赦赐文武爵一级执事者二级百姓大　三日。
是月遣侍中朴良柔奉表如契丹告行正朔乞还　口。
六月遣元郁如宋乞师以报前年之役宋以北鄙甫宁不宜轻动但优礼遣还。 自是与宋絶。
秋八月癸巳临轩覆试赐崔元信等及第。
是岁契丹遣崇禄卿萧述管御史大夫李　等赍诏来抚谕。
以李承干为鸭江渡勾当使寻遣河拱辰代之。
遣使契丹进妓乐却之。
○(乙未)十四年春二月己卯敎曰: “观乎天文以察时变观乎人文化成天下文之时义大矣哉。 予恐业文之士　得科名各牵公务以废素业。 其年五十以下未经知制诰者翰林院出题令每月进诗三篇赋一篇在外文官自为诗三十篇赋一篇岁抄附计吏以进翰林院品题以闻。“
是月遣李周祯如契丹献方物又进鹰。
夏四月丁丑内史侍郞崔亮卒。
五月戊午敎曰: “唐虞之制周汉之仪皆厘百　之名求奉一人之庆今以诸官司事体虽遵于礼典额名颇有所权称考厥典常分其可否悉除假号克示通规。“
秋九月庚戌定十道。
辛酉覆试赐李子琳等及第。
是岁遣李知白如契丹献方物。
遣童子十人于契丹习其语。
遣左承宣赵之　如契丹请婚以东京留守驸马萧恒德女许嫁。
○(丙申)十五年春三月契丹遣翰林学士张干忠正军节度使萧熟葛来册王曰: “汉重呼韩位列侯王之上周尊熊绎世开土宇之封。 朕法古为君推恩及远。 惟东溟之外域顺北极以来王岁月屡迁梯航靡倦宜举眞封之礼用旌内附之诚。 爰采　章敬敷宠数。 咨尔高丽国王王治地临　壑势压蕃隅继先人之茂勋理君子之旧国文而有礼智以识机能全事大之仪尽　酌中之　。 鸭江西限曾无恃险之心凤　北瞻克备以时之贡。 言念忠敬宜示封崇升一品之贵阶正独坐之荣秩仍*　王爵。 益表国恩册尔为开府仪同三司尙书令高丽国王。 于戱! 海岱之表汝惟独尊辰卞之区汝惟全有。 守兹富贵戒彼满盈无庸小人之谋勿替大君之命敬修乃事用合朝经　尔国人同　寿域。 永扬休命可不美哉。“ 干等至西郊筑坛传册王备礼受册大赦。
遣韩彦卿如契丹纳币。
夏四月辛未铸铁钱。
秋七月乙巳郁死于泗水县。
冬十二月丁巳赐郭元等及第。
○(丁酉)十六年秋八月乙未幸东京宴群臣扈从臣僚军士赐物有差中外官各加勋阶义夫节妇孝子顺孙旌门赐物。 遂颁赦。
九月遂幸兴礼府御大和楼宴群臣。 捕大鱼于海中。 王不豫己巳至自东京。
冬十月戊午王疾大渐召开宁君诵亲降誓言传位移御内天王寺。 平章事王融请颁赦王曰: “死生在天何至释有罪枉求延命乎。 且继我者何以布新恩。“ 不许薨。 寿三十八在位十六年。 谥曰文懿庙号成宗葬于南郊陵曰康陵穆宗五年加谥康威显宗五年加章献十八年加光孝文宗十年加献明高宗四十年加襄定。
○李齐贤赞曰: 成宗立宗庙定社稷赡学以养士覆试以求贤励守令恤其民赉孝节美其俗。 每下手　词旨恳恻而以移风易俗为务。 及乎契丹意在呑　遣将来侵夙驾西都进兵安北卽寇准　渊之策也。 其欲移关防于　岭弃委积于大同当时庸臣之议耳必非成宗之本意也。 向若观崔承老之书悦而绎之去浮夸务笃实以好古之心求新民之理行之无倦而戒其欲速躬行心得而推己及人齐变至鲁鲁变至道可冀也。 萧逊宁争能诬不恤民事以兴无名之师李知白安敢援不革土风以为却敌之策乎  然其未老而树继嗣为国家之虑长矣临絶而惜肆赦达死生之理明矣所谓有志而可与有为者非耶。 呜呼贤哉。
穆宗。
穆宗宣让大王讳诵字孝伸景宗长子母曰献哀太后皇甫氏。 景宗五年庚辰五月壬戌生成宗卽位养于宫中九年六月封开宁君。 十六年十月戊午受内禅卽位。
十一月遣合门使王同颖如契丹告嗣位。
十二月壬寅御威凤楼赦褒孝顺洗*　{痕}累救疾病文武官及僧徒加一级国内神*祗{祇}皆加勋号仍赐内外大　一日尊母皇甫氏为王太后。
是月契丹遣千牛卫大将军耶律迪烈来贺千秋节。 王迎命告于成宗柩前。
○(戊戌)元年春正月赐周仁杰等及第。
三月赐姜周载等及第。
夏四月壬子谒*大庙　成宗以侍中崔承老大师崔亮配享赦。
以王生日为长宁节。
是月契丹以前王薨　还纳币之物。
五月戊午敎有司曰: “太祖及皇考忌斋各限五日焚修辍朝一日惠定光戴成忌斋各限一日以为例程。
秋七月庚午太保内史令徐熙卒。
癸未改西京为镐京。
○(己亥)二年秋七月作眞观寺于城南为太后愿刹。
冬十月幸镐京斋祭赦存问耆老赐物。 两京诸鎭军年八十以上有职者增级无职者除陪戎校尉扈驾八品以下员吏军人赐物有差。
契丹遣右常侍刘绩来加册王尙书令。
日本国人道要弥刀等二十户来投处之利川郡为编户。
遣吏部侍郞朱仁绍如宋帝特召见仁绍自陈国人思慕华风为契丹劫制之状。 帝赐诏赍还。
○(庚子)三年冬十月创崇敎寺为愿刹。
是岁赐宋　等及第。
○(辛丑)四年冬十一月幸中原府巡省风俗宴群臣赦扈从官及所历州郡官加一阶赐物有差。
○(壬寅)五年夏四月壬申亲享*大庙加上先王先后徽号。
五月敎曰: “余以弱龄　登宝位继祖先之基业思邦国之兴安。 功不百而不行利非千而不务必欲延洪社稷开济生灵。 爰自前年　于近日不　心之所欲谓为时之可行或不念居安思危临深履薄广征土木劳役军夫筑高台而作深池为资游赏役人户而造佛寺漫有经营。 此虽皆从执奏而施行岂非一人之失德  非但致军中之怨　抑亦为宇内之艰难。 若有训众而练兵若有彼侵而我伐将何贾勇将何得人。 何异截羽翼而欲高飞去舟楫而涉大水。 古史云: '芳饵之下必有悬鱼善赏之朝必有勇士。 古犹如此今岂无之。' 庶欲防已往之愆违尤励将来之惩劝。 特宣朕意用示军行宜其所司各成六卫军营备置职员将帅令其军士　除杂役。“
秋八月甲子赐朴元徽等及第。
○(癸卯)六年春正月敎曰: “昔我太祖旣偃干戈大开庠序王室宗支横经问道蓬庐贱子负　追师累朝以来才士不乏。 予谬以　　嗣守艰大欲广眞儒之道以崇往圣之猷。 但以诲人不倦者靡多好古敏求者盖寡州乡之内　校之中或因小利或逐异端师长之敎授渐惰后学之功业不成。 今者阐辟容贤之门恢弘进善之路其三京十道群僚庶官体朕谕言劝其艺业令文儒医卜之辈就经明博达之师博士师长奬劝生徒有勤劳者录名申闻。“
二月辛酉敎曰: “唐以八元而理周因十乱而兴为国所资惟贤而已。 余幼失义方长无师训。 临朝　事栗栗兢兢岂谓去年以来屡见乾坤之变又多边境之忧但深责己之怀敢有尤人之念。 追思　代或览策书宋公发善言妖星退舍隋主修德政邻寇寝兵。 是知小善亦能动天感人。 克己自勤安敢饰非拒谏今见上自台辅下至庶僚曾无　　之言但有阿谀之说。 呜呼! 言而不用余宜自　危而不扶谁任其咎  京官五品以上各上封事皆陈药石之辞共赞邦家之业。“
是年太后皇甫氏与金致阳通生子。 谋为王后逼大良君询为僧。
○(甲辰)七年春三月改定科举法。
夏四月赐黄周亮等及第。
六月己未门下侍中韩彦恭卒。
冬十一月甲寅幸镐京斋祭赦杖罪以下养耆老加方岳州鎭神*祗{祇}勋号。
○(乙巳)八年春正月东女眞寇登州烧州鎭部落三十余所遣将御之。
三月己酉汰外官。
夏四月癸酉赐崔　等及第。
是岁宋温州文士周伫来投授礼宾注簿。
○(丙午)九年六月戊戌震天成殿　吻。 王忧惧责己肆赦孝顺义节　加恩赏加国内神*祗{祇}勋号。 文武三品以上加勋四品以下增一级九品以上入仕满二十年者改服禅敎僧徒大德以上加法号年六十以上者加职有差。
是岁彗星见。
○(丁未)十年春二月契丹遣耶律延贵来加册王为守义保邦推诚奉圣功臣开府仪同三司守尙书令兼政事令上柱国食邑七千户食实封七百户。
创眞观寺九层塔。
夏六月赐赵元等及第。
秋七月戊寅流平章事韩蔺卿于杨州吏部侍郞金诺于海岛。
冬十月戊申幸镐京斋祭赦流罪以下加国内神*祗{祇}勋号。
是岁镐京地震。
○(戊申)十一年春三月赐孙元仙等及第。
冬十月幸镐京斋祭。
○(己酉)十二年春正月庚午幸崇敎寺及还中路暴风折伞盖柄。
壬申御详政殿观灯大府油库　延烧千秋殿王见殿宇府库　烬悲叹成疾不听政。 王国师二僧*大医奇贞业*大卜晋含祚*大史潘希渥宰臣　知政事刘瑨中枢院使崔沆给事中蔡忠顺等直宿银台知银台事李周祯右承宣李作仁嬖臣左司郞中刘忠正合门舍人庾行简等直宿于内亲从将军庾方中郞将柳琮卓思政河拱辰常直近殿门刑部尙书陈　亦入内直宿户部侍郞崔士威为大定门别监闭诸宫门戒严唯开长春大定门。 仍设救命道场于长春干化二殿。 王累日不豫常居于内厌见群臣。 宰臣震恐请入寝问疾不许。 王与蔡忠顺崔沆密议立嗣遣皇甫兪义迎大良院君于神穴寺。
西京都巡*　{检}使康兆领甲卒而至遂谋废立。 二月戊子请王出御龙兴归法寺。 己丑日色如张红幕。 兆兵　入宫门王知不免与太后号泣出御法王寺。 俄而兪义等奉院君而至遂卽位。 兆废王为让国公遣兵杀金致阳父子及庾行简等七人。 王出自宣仁门侍臣。 初皆步从至是始有骑而从者。 至归法寺解御衣换食而进。 兆召还沆等供职王谓沆曰: “顷府库　而变起所忽皆由予不德夫复何怨。 但愿归老于乡。 卿可奏新君且善辅佐。“ 遂向忠州。 太后欲食王亲奉盘盂*大后欲御马王亲执　。 行至积城县兆使人弑之以王自刎闻取门扇为棺权　于馆王在位十二年寿三十性沈毅少有人君之度。 善射御嗜酒好猎不留意政事信狎嬖幸以及于祸。 踰月火葬县南。 陵曰恭陵谥宣灵庙号愍宗皆康兆所撰定。 臣民莫不痛愤。 而显宗未之知至契丹问罪始知之。 显宗三年移葬城东改陵曰义谥曰宣让庙号穆宗五年加谥孝思十八年加威惠文宗十年加克英高宗四十年加靖恭。
○李齐贤赞曰: 庆父犯礼于鲁不韦嫁祸于秦齐桓尸姜始皇　*毒何救万世之耻哉  穆宗不戒覆车之辙防闲于初子母俱罹其殃社稷几至于亡。 呜呼! 宣让之不幸也抑非不幸也。
世家卷第三。

[book_title]世家卷第四 高丽史四
正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
显宗一。
显宗元文大王讳询字安世安宗之子母曰孝肃王后皇甫氏。 成宗十一年壬辰七月壬辰生。 稍长封大良院君年十二。 千秋太后忌之逼令祝发。 初寓崇敎寺有僧梦见大星陨寺庭变为龙又变为人卽王也。 由是众多奇之穆宗九年移寓三角山*神　寺{神穴寺}。 太后屡遣人谋害。 寺有老僧*　{穴}地于室而匿之上置卧榻以防不测。 一日王偶题溪水诗曰: “一条流出白云峯万里沧溟去路通莫道潺湲岩下在不多时日到龙宫。“ 咏小蛇曰: “小小蛇儿　药栏满身红锦自斑　莫言长在花林下一旦成龙也不难。“ 又梦闻　声砧响问于术士以方言解之曰: “　鸣高贵位砧响御近当是卽位之兆也。“ 十二年二月己丑奉迎卽位于延宠殿。
庚寅以康兆为中台使李铉云为中台副使蔡忠顺为直中台尹余为尙书右丞兼直中台。
是月遣司农卿王日卿如契丹告哀称嗣。
罢敎坊放宫女一百余人毁　苑亭珍禽奇兽龟鱼之类放之山泽。
三月以柳允孚为门下侍中柳邦宪为门下侍郞平章事康兆为吏部尙书　知政事陈　为刑部尙书　知政事刘瑨王同颖为尙书左右仆射崔沆金审言为左右散骑常侍蔡忠顺为吏部侍郞左*炼{谏}议大夫金励为兵部尙书文仁渭为工部尙书。
是月议筑开京罗城。
四月丙戌朔遣借工部侍郞李有恒如契丹贺太后生辰。
甲午追谥考　。
戊戌赦养老病放逋悬轻　役赏功臣褒贤士录勋旧除女乐济军粮群望神祇加勋号增文武官爵。
五月戊辰改英华馆为会同馆。
乙亥纳延兴宫主女金氏为妃。
戊寅赦徒罪以下加文武官阶一级考满者增秩赐京军布有差南道民户实东北边鎭者放归田里。
是月赐安昌龄等及第。
六月东北界蝗。
七月癸酉敎文官常　以上各上封事极言时政得失。
辛巳御球庭集民男女年八十以上及笃疾者六百三十五人赐酒食布帛茶药有差。
以翰林学士崔沆为师傅。
八月甲午门下侍郞平章事柳邦宪卒。
十月壬午以韦寿余为门下侍郞平章事陈　为内史侍郞平章事。
十二月丙申敎曰: “朕　承祖业恭绍丕基御玄　之封强奉皇天之眷命。 子育黎庶不敢遑宁。 虑一德之未孚或　伦之攸　。 每躬勤于听断冀驯致于*大平。 昨者方及秋旻未收　雾阴阳交错气候乖差。 是增若　之诚乃切责躬之戒。 避正殿　常羞　食宵衣心祈口祷果蒙感通便致淸和。 可谓能敬无灾转祸为福。 固合益思祗畏仰副高明更勤恤于邦家愈励精于政事。 然万机之务独理为难。 允资臣下之功共　乾坤之道。 方因儆惧乃示箴言。 若乃衡轴之司实是民瞻之地固宜*  纶阙漏献纳谟明斟酌化源佐佑王业。 　　材之职选士之权搜草泽而无使遗贤勉公平而勿遵阿党。 或悬科设法折狱审刑合尽哀矜不行苛刻足召和气　无沈寃。 至于百执事恪居官联谨守职务　之以扬淸激浊省之以背公向私。 逮夫牧守之官各怀字民之心无忘爱物之意。 至于鎭边将帅训齐师旅育养骁雄务备不虞戒于无度。 咨汝中外卿士当夙夜以匪懈在终始以不　。 噫天鉴非遥旣垂敬戒予心勿怠已致感通更增夕*　之诚冀赖日新之庆。 故求共理以保将来。“
○(庚戌)元年春正月乙丑废上元道场。
闰二月甲子复燃灯会。
夏四月癸丑亲祀*大庙。
己未赐徐崧等及第。
五月甲申流尙书左司郞中河拱辰和州防御郞中柳宗于远岛。 拱辰尝击东女眞见败。 宗恨之会女眞九十五人来朝至和州馆宗尽杀之故　坐流。 女眞诉于契丹契丹主谓群臣曰: “高丽康兆弑君大逆也宜发兵问罪。“
秋七月戊寅朔契丹遣给事中梁炳大将军那律允来问前王之故。
八月丁未朔遣内史侍郞平章事陈　直中台尙书右丞尹余如契丹。
九月遣左司员外郞金延保如契丹秋季问候左司郞中王佐暹将作丞白日升如契丹东京修好。
冬十月丙午朔以　知政事康兆为行营都统使检校尙书右仆射上将军安绍光为行营都兵马使少府监崔贤敏为左军兵马使刑部侍郞李昉为右军兵马使礼宾卿朴忠淑为中军兵马使刑部尙书崔士威为统军使率兵三十万军于通州以备契丹。
癸丑契丹遣给事中高正合门引进使韩杞来告兴师　知政事李礼均右仆射王同颖如契丹请和。
十一月丙子朔遣起居郞姜周载如契丹贺冬至。
契丹主遣将军萧凝来告亲征。
庚寅复八关会王御威凤楼观乐。
辛卯契丹主自将步骑四十万渡鸭绿江围兴化鎭。 杨规李守和等固守不降。
己亥康兆与契丹战于通州败绩就擒。
庚戌丹兵陷郭州。
壬子丹兵至淸水江安北都护府使工部侍郞朴暹弃城遁州民皆溃。
癸丑丹兵至西京焚中兴寺塔甲寅陷肃州。
庚申大流星陨于郭州。
辛酉契丹主攻西京不拔解围而东。
癸亥西京神祠旋风忽起契丹军马皆　。
召还河拱辰柳宗复其爵。
壬申夜王与后妃避丹兵南幸。
甲戌次杨州遣河拱辰及户部员外郞高英起奉表往丹营请和。
○(辛亥)二年春正月乙亥朔契丹主入京城焚烧*大庙宫阙民屋皆尽。 是日王次广州。
丁丑扈从诸臣闻拱辰等被执皆惊惧散走惟侍郞忠肃张延佑蔡忠顺周伫柳宗金应仁不去。
戊寅王发广州次鼻脑驿。
壬午次长谷驿。
乙酉丹兵退。
丙戌王过仁义县次水多驿丁亥踰芦岭入罗州。
乙未王回驾次伏龙驿。
戊戌次古阜郡己亥次金沟县庚子次全州留七日。
壬寅杨规金叔兴与契丹战死。
癸卯契丹主渡鸭绿江引去。
以蔡忠顺为秘书监朴暹为司宰卿周伫为礼部侍郞中枢院直学士韩昌弼为合门通事舍人。 暹自安北遁还京都　家往其乡务安县道逢车驾随至罗州已而辞归又闻兵退来谒乃有是命时议讥之。
二月丁未发全州次砺阳县戊申次公州留六日。 纳金殷傅长女为妃。
庚戌以金继夫为兵部侍郞李端为吏部员外郞。
丁巳次淸州。
己未设燃灯会于行宫是后例以二月望行之。
庚申发淸州丁卯还京都入御寿昌宫。
己巳刑部奏: “刘彦卿世受国恩不思报效率先降敌请流配妻子。“ 从之。
三月戊子以卓思政为御史中丞。
辛丑以刘瑨为内史侍郞平章事赵之　崔士威　知政事。
夏四月丁未以卓思政为右谏议大夫。
以久旱祷雨于宗庙移市肆禁屠宰断　扇审寃狱恤穷　。
己酉以皇甫兪义崔昌　为侍御史柳韶为殿中侍御史金宗铉朴从俭　为监察御史。
壬子赠战没中丞卢　礼宾卿。
丙辰赐战没大将军蔡温谦申宁汉郞将元泰别将崔元拾遗乘里仁太史丞柳仁泽家米布有差。
丁巳命有司收　中外战死骸骨祭之。
敎宰相曰: “语云: '危而不持顚而不扶将焉用彼相' 书曰: '惟木从绳则正后从谏则圣,' 君臣之义得不悉心以匡救乎。 朕自　缵服备历艰危夙夜竞愧思免厥愆卿等勉辅不逮且无面从。“
以李靖崔辅成为尙书左右丞。
辛酉祷雨于松岳大雨。
乙丑遣工部郞中王瞻如契丹谢班师。 先是王欲遣使契丹命太史筮之得干之蛊。 奏曰: “干为君为父干健则无所不通。 九五曰: '飞龙在天利见大人。' 蛊之为卦尊者在上卑者在下此亦以下事上之象吉。“
丁卯置迎宾会仙二馆以待诸国使。
五月乙亥东北女眞酋长　乙豆率其属七十人来献方物。 各赐衣服银皿。
戊寅以庾方为兵部尙书兼上将军; 崔贤敏为工部尙书; 金审言为礼部尙书; 崔　为右拾遗。
丁亥加平壤木觅桥渊道知岩东明王等神勋号。
丁酉以朴升为殿中侍御史。
六月癸卯朔以姜邯赞为翰林学士承旨。
丁卯以李靖为殿中监孙梦周为尙书左丞。
秋七月癸酉以崔士威为西北面行营都统使; 张延佑蔡忠顺　为中枢使。
甲申刑部奏: “郞中白行邻当南幸之际留在京城自称御史中丞与李因礼巨贞等召募徒奴为军见敌不战而溃请除名。“ 从之。
壬辰敎曰: “去年契丹围西京沙门法言见义奋勇忘生徇国可赠首座。“
八月癸卯刑部奏: “赵容谦柳僧虔李载崔　崔成义林卓当南幸之时惊动行宫请除名支配。“ 从之。
甲辰以梁　为御史中丞。
乙巳以文仁渭为右仆射; 朴忠淑为西京副留守。
庚戌以张延佑判御史台事。
丙辰论康兆党流卓思政朴升崔昌魏从政康隐于海岛。
丁巳以皇甫兪义为吏部郞中; 柳韶为侍御史; 曹子奇李择成　为殿中侍御史; 李仁泽为监察御史。
乙丑遣户部侍郞崔元信如契丹。
丙寅御宽仁殿门飨耆老孤独笃疾者赐物有差。
己巳以　知政事崔士威为西京留守。
是月增修松岳城。
筑西京皇城。
东女眞百余　寇庆州。
九月丙子左仆射　知政事赵之　卒。
以崔士威为吏部尙书; 朴暹为将作监; 康义为尙书右丞; 朴从俭为侍御史。
乙酉耽罗乞依州郡例赐朱记许之。
壬辰以李昉为西京副留守。
冬十月庚子朔以兵部尙书庾方　知政事西京留守兼西北面行营都兵马使。
乙丑遣都官郞中金崇义如契丹贺冬至。
命尙书张延*  {张延　}修营宫阙。
十一月壬午遣刑部侍郞金殷傅如契丹贺生辰。
十二月己酉以文仁渭　知政事。
是月契丹杀河拱辰。
○(壬子)三年春二月甲辰女眞酋长麻尸底率三十姓部落子弟来献土马三十姓曰阿干顿曰尼忽曰尼方固曰门质老曰弗遮利曰居质阿曰　闲逸曰尼质阿曰耶逻多曰邀揭　曰要悦逸曰郁　曰乌临大曰蒙骨　曰晕底宪曰徒怠曰耶兀逸曰拏乙信曰拏乙晏曰冬骨逸曰支　逸曰鱼瑟殷曰　乙逸曰涂没尼曰云突梨曰押闲伊曰恼一伊曰排门异曰佛徐逸曰满尹伊。
乙卯敎曰: “语曰: '百姓不足君孰与足' 顷因戎事民失农业道　相望。 念黎庶之若此岂君父之独安。 其令尙食大官　省常膳。“
戊午以韦寿余为侍中刘瑨为门下侍郞崔士威为内史侍郞平章事崔沆为吏部尙书　知政事朴忠淑为尙书左仆射蔡忠顺为礼部尙书。
三月庚午庆州地震。
壬申宋人王福钱华杨太叶淸王弩李太林惜来投。
夏四月癸亥门下侍中韦寿余卒。
是月霜。
契丹诏王亲朝。
五月己巳东女眞寇淸河迎日长　县遣都部署文演姜民瞻李仁泽曹子奇督州郡兵击走之。
撤庆州朝游宫以其材修皇龙寺塔。
乙酉谒元陵。
丙戌集僧于内殿讲仁王般若经。
六月甲辰以时御宫庭湫隘令常　官五日一见。
乙巳以李守和为左拾遗。
庚戌宋人叶居　林德王皓来投。
癸丑礼官请令中外陈贺生辰。 敎曰: “寡人早値闵凶永违供养。 每及　劳之日益切追感之心岂忍悲怀反受庆会。 今后两京诸道进贺一切禁之止置祝寿道场永为恒式。“
监察御史李仁泽与东北面行营兵马使姜邯赞有隙论诉不已命罢仁泽职。
以旱命有司治　狱放轻系祷祠山川。
甲子遣刑部侍郞田拱之如契丹夏季问候且告王病不能亲朝丹主怒诏取兴化通州龙州铁州郭州龟州等六城。
秋七月戊寅敎曰: “朕顷在泗水彦孝孝质二人扶持左右夙着勤劳可赐良田以赏其劳。“
八月丙申朔日食。
戊戌日本国潘多等三十五人来投。
壬寅耽罗人来献大船二　。
东北州鎭有年。
九月己巳遣西头供奉官文儒领如契丹来远城。
冬十月丙午南楚人陆世宁等来献方物。
闰月女眞毛逸罗　乙豆率部落三十姓诣和州乞盟许之。
庚午遣工部尙书　知政事张莹礼部侍郞刘征弼如契丹。
癸未契丹使*大尉韩　来。
十二月丁丑庆州地震。
敎曰: “昔在晋朝大室烧毁杜预谢鲲等奏修嘉德门权安神主以行祭礼。 今以寡人不德致令淸庙挻灾恻怆虽深兴营未暇。 乃欲先造木主置于斋坊其令礼官拟议奏闻。“
庚寅张莹与契丹引进使李延弘来。
是月作西京木觅祠神像。
创重光寺。
○(癸丑)四年春正月丁酉遣礼宾少卿张　如契丹。
庚戌宋　人戴翼来投。 授儒林郞守宫令赐衣物田庄。
辛酉以金作宾为御史中丞韩昌弼为右补阙黄周亮为侍御史。
壬午庆州地震。
癸未敎曰: “朕以　躬　为元首愆违所积变异相仍。 　不妄作是用忧惧宜令有司讲求　灾之道以闻。“
庚寅遣中枢院使蔡忠顺如契丹。
三月辛丑金州地震。
戊申契丹使左监门卫大将军耶律行平来责取兴化等六城。
夏四月乙丑右常侍全辅仁上表乞致仕不允。
丙子陨霜杀草。
癸未以工部尙书　知政事张莹为西京留守。
五月丁酉契丹来告改统和为开泰。
壬寅女眞引契丹兵将渡鸭绿江大将军金承渭等击却之。
癸卯纳敬章太子女为妃。
六月丁卯遣借尙书右丞金作宾如契丹贺改元。
癸酉松岳崩。
秋七月戊申契丹使耶律行平复来索六城。
八月乙亥谒义陵赦。
九月丙午御宽仁殿覆试赐林维干等及第。
庚戌敎曰: “辅国大将军宋能骠骑大将军庾孙逮事太祖从军有劳今尙无恙已及期　其各加大匡。“
丙辰以吏部尙书　知政事崔沆监修国史礼部尙书金审言修国史礼部侍郞周伫内史舍人尹征古侍御史黄周亮右拾遗崔　　为修撰官。
冬十月修功臣堂。
十一月丁未金州地震。
十二月戊午朔日食。
丙戌金庆二州地震。
○(甲寅)五年春正月甲午宫阙成。
壬子彗见于五车。
二月庚申彗入大陵。
甲子御新阙。
铁利国主那沙使女眞万豆来献马及貂鼠靑鼠皮。
丙子敎: “民年七十以上无官者　加正位级。“
甲申以光休梁一巨贞　为郞将以赏战功。
三月庚寅白虹贯日。
辛丑白气贯日。
壬子敎曰: “追尊祖考以明功烈人子之志也。 朕取来月飨于　宫宜委所司议定。“ 礼官奏加上先王先后尊谥。
夏四月甲戌致仕门下侍中柳允孚加内史令。
丙子亲　于斋坊始以穆宗　赦流罪以下。
以刘瑨检校太师守门下侍中; 崔士威为门下侍郞平章事; 金审言为内史侍郞平章事。
丁丑赐禹玄符等及第。
五月辛卯太白昼见。
丙午中枢院副使田拱之卒。
六月庚申敎曰: “防戍军道死者官给*　{敛}具函其骨驿送于家其商旅死而不记姓名本贯者所在官司为之权　志其老壮形貌勿使疑误以为永式。“
是月加陈　李礼均为门下侍郞平章事王同颖为内史侍郞平章事尹余为司宰卿王佐暹为将作少监以奉使契丹被留未还也。
秋七月庚寅修社稷坛。
八月甲子遣内史舍人尹征古如宋献金线织成龙凤鞍　绣龙凤鞍　各二良马二十二匹仍请归附如旧宋帝诏登州置馆于海次以待之。
己巳移御明福宫。
丙子庆州地震。
己卯以内史侍郞平章事金审言为西京留守卢　为御史中丞。
癸未以梁　为吏部侍郞中枢副使。
九月乙酉以孙梦周为翰林学士承旨李　为翰林学士。
丙申契丹遣将军李松茂又索六城。
冬十月己未契丹遣国舅详稳萧敌烈来侵通州兴化鎭将军郑神勇别将周演击败之斩七百余级溺江死者甚众。
十一月癸未朔上将军金训崔质等率诸卫军作乱流中枢院使张延佑日直皇甫兪义。
乙酉金训等请武官常　以上皆兼文官从之。
庚寅讹言北山诸寺僧举兵来京城大骇戒严。
十二月丁巳赦流罪以下　诸死罪杖流除皇甫兪义张延佑及常赦不免外诸流配人　与量移。 海渎山川神祇各加勋号京中人户赐谷有差孝子顺孙义夫节妇量赐分物文官七品以上入仕二十年者改服章道官加次第职。
○(乙卯)六年春正月契丹作桥于鸭绿江夹桥筑东西城遣将攻破不克。
癸卯契丹兵围兴化鎭将军高积余赵　等击却之甲辰又侵通州。
三月癸未幸西京。
甲午王宴群臣于长乐宫诛金训崔质等十九人。
己亥契丹侵龙州。
女眞以船二十　寇狗头浦鎭溟道都部署击败之。
夏四月庚申契丹使将军耶律行平来又索六城拘留不遣。
是月王至自西京。
五月辛丑大流星陨于西南。
癸卯以金殷傅知中枢事。
六月己酉朔日食。
闰月甲辰以李周宪为刑郞尙书张延佑为户部尙书。
宋泉州人欧阳征来投。
秋七月庚申罢武官所请建官号。
都兵马使奏: “将军郑神勇林英含及军士一万二千五百余人皆有边功请增级以赏。“ 从之。
八月乙未内史令柳允孚卒辍朝三日谥敬安。
九月甲寅契丹使监门将军李松茂来索六城。
己未契丹来攻通州。 癸亥兴化鎭大将军郑神勇别将周演散员任忆校尉杨春*大医丞孙简太史丞康承颖等引兵出契丹军后击杀七百余级神勇及六人死之。
丁卯契丹攻宁州城不克而退。 庚午大将军高积余将军苏忠玄高延迪散员金克别将光参等追击死之。 丹兵虏兵马判官王佐录事卢玄佐而去。
十一月己巳户部尙书张延佑卒。
甲戌庆州地震。
是岁契丹取宣化定远二鎭城之。
遣民官侍郞郭元如宋献方物仍告契丹连岁来侵。 表曰: “借以圣威示其睿略或至倾危之际预垂救急之恩。“
○(丙辰)七年春正月庚戌契丹耶律世良萧屈烈侵郭州。 我军与战死者数万人获辎重而归。
甲寅契丹使十人到鸭绿江不纳。
乙卯移御寿昌宫。
赠郑神勇尙书右仆射上柱国周演将军任忆中郞将杨春郞将孙简尙药奉御康承颖太史令授神勇子均伯郞将兼尙乘奉御。
戊午以姜民瞻为内史舍人。
壬戌兵部奏: “郞将秦明柳高价康孝等七十四人请增爵一级以赏边功。“ 从之。
丙寅以故将军高延迪死事赙其家米五十硕麦三十硕布一百匹。
丁卯以金殷傅为户部尙书李守和崔　为左右补阙李作忠欧阳征为左右拾遗。
戊辰以尹征古为中枢院副使。
己巳以张莹为左散骑常侍蔡忠顺复为礼部尙书。
壬申奉太祖梓宫复葬显陵。 庚戌之乱移安梓宫于负儿山香林寺至是还葬。
郭元还自宋。 帝诏曰: “朕位居司牧志存安民。 虽分域以有殊惟推诚而无*闲。 念卿本道固深轸于怀思　彼邻封亦久从于盟好。 所期辑睦用泰黎蒸。“
二月己卯以金老玄为尙书右仆射。
庚辰兵部奏: “中郞将蔡宏李康等一百五十九人　有战功请增爵一级。“ 从之。
壬午契丹王美延相等七人来奔。
甲申金训等父母妻　妹祖孙叔伯缘坐者皆放之其子若同产兄弟归之本贯常赦不原。
己丑王以寿昌宫怪异数见移御明福宫。
辛丑太白经天。
兵部奏: “将军黄虎猛等三十九人皆有战功请加职一级。“ 从之。
甲辰契丹曹恩高忽等六人来投。
夏四月甲申以异膺甫摄司宪大夫徐讷为中丞柳韶为杂端曹子奇为侍御司宪金佑甫李成功为殿中侍御司宪安宰均李元秀刘玄佐李怀郭绅李周佐为监察。 司宪台庭栢树枯死有年至是复生。
五月乙巳宫人金氏生王子赐名钦仍赐延庆院金银器匹*　{段}田庄奴婢盐盆鱼梁。
辛亥契丹马儿保良王保可新等十三户来投。
乙丑尙书省奏: “龟州军橘仙永梦谋叛。“ 斩之。
契丹要豆等三人来投。
六月丙子以金殷傅为中枢使上护军郭元为刑部侍郞右谏议大夫皇甫兪义为给事中金猛为中枢直学士。
戊寅契丹志甫等三人来投。
庚辰王子生于恒春殿赐名秀。
乙酉契丹张烈公现申豆猷儿王忠等三十户来投。
秋七月甲辰都兵马使奏: “将军高积余中郞将徐肯郞将守　等三千一百八人曾于通州之役杀获甚多请不拘存没增职一级。“ 从之。
辛亥御明福殿覆试赐金显等及第。
庚戌以李周宪为尙书右仆射。
丁巳契丹由道高宗等九人来投。
庚申敎曰: “比闻秋稼将成飞蝗为害岂刑政之或戾将灾　之使然。 其内外囚徒流以下取保出狱*　理速决。“
八月契丹朱简从道等八人来投。
九月己酉敎曰: “南界州县蝗旱重仍言念饥民能无责己。 宜避正殿　常膳禁诸宫院飮酒作乐。“
契丹罗垦等五人来投。
甲寅以李周宪为西京留守。
丙寅以孙梦周为礼部尙书。
辛未契丹奉大高里等十九人来投。
冬十一月辛丑朔赐郑神勇家良田二十结。
癸丑以崔沆为内史侍郞平章事庾方为刑部尙书　知政事。
丙辰祈雪于群望。
契丹匡乂儿等十人来投。
十二月辛巳以元佑为工部尙书智蔡文为右常侍皆以武职兼之。
乙未契丹瑟弗达等六人来投。
是岁。 复行宋大中祥符年号。
○(丁巳)八年春正月丁未检校*大尉左散骑常侍　知政事张莹上表乞退。
三月甲辰赐郑倍杰等及第。
丙午白气贯日。
丁巳以李端为司宪中丞。
夏四月遣门下平章事崔沆中枢副使尹征古于泗州奉迁安宗梓宫王备法驾迎于东郊。
五月戊申以李　知中枢事。
壬子中枢使户部尙书金殷傅卒。
乙丑加上考　尊谥。
六月螟。
秋七月戊戌契丹光正等七户来投。
庚子兵部奏: “正辅李龙奉正朝任述光等三十人皆有边功请加乡职一级。“ 从之。
辛丑宋泉州人林仁福等四十人来献方物。
己酉女眞靺鞨木史率部落来朝赐爵及衣物。
契丹买瑟多乙郑新等十四人来投。
遣刑部侍郞徐讷如宋献方物。
戊午上将军尙书右仆射安绍光卒。
八月癸酉契丹果许伊等三户来投。
乙亥谒干陵。
乙酉东女眞盖多弗等四人来投请效边功许之优礼赐物。
壬辰西女眞　信擒契丹东京崇圣寺僧道遵以来。
癸巳契丹萧合卓围兴化鎭攻之九日不克。 将军坚一洪光高义出战大败之斩获甚多。
甲午黑水*  鞨{黑水靺鞨}阿离弗等六人来投分处江南州县。
九月甲辰契丹群其昆伎女眞孤这等十户来投。
己酉兵部尙书金征佑上表致仕。
壬子契丹乌豆等八人来投。
戊午御宣政殿阅兵。
是月旱蝗王避正殿　常膳。
冬十月壬申修显陵。
十一月丙申以李元为龙虎军上将军兼户部尙书。
己亥太白经天。
十二月丙寅以蔡忠顺为左散骑常侍中枢使。
乙亥谒显陵赦。
是月敎: “高勾丽新罗百济王陵庙　令所在州县修治禁樵采过者下马。“
○(戊午)九年春正月乙未朔遣使西京祭太祖于圣容殿以重新肖像也。
丙申西女眞未阏达等七人来献甲　及马。
定安国人骨须来　。
庚子宰臣率百官上表请还御正殿复常膳不允。
壬子东女眞锄栗弗西女眞阿主等四十余人来献马及甲　旗帜貂鼠靑鼠皮。
戊午群臣累请复常膳许之。
二月戊辰赐海弩二军校尉船头以下茶布有差。
己巳西女眞凌举渠伊等来献皮铁甲及马。
乙亥敎曰: “礼记: '季春之月省囹圄去桎梏' 内外法司宜遵月令以导阳和用为恒式。“
以卢　为中枢副使上护军。
己卯东女眞　于率部落来献马及貂皮赐衣带货物。
甲申门下省奏: “龙川校尉朴鸣金愿以所授边功阶职代授其父。“ 从之。
乙酉加国内山川神祇勋号。
西女眞麻　麻阏达等来献土马赐货物。
丙戌契丹张正等四人来投。
三月甲午朔契丹宋匡袭伊盖等十余人来投。
癸卯收　郊*坼{圻}饿死人骸骨。
甲辰以郑忠节金承渭　为兵部尙书。
东女眞阿梨古西女眞凌渠等百余人来献方物　赐爵又赐匹*　{段}。
庚申白气贯日。
夏四月戊辰王后金氏薨于玄德宫。
庚午黄雾四塞凡四日京城多患　疫王分遣医疗之。
辛巳东女眞仇　　西女眞渠逸等二十余人来献土马器仗赐衣带货物。 西女眞木史木开等二百户来投。
闰月戊戌东女眞酋长阿庐大等来献土马貂鼠皮赐衣物。
癸卯宋江南人王肃子等二十四人来献方物。
是月修开国寺塔安舍利设戒坛度僧三千二百余人。
五月乙丑契丹史夫来投。
戊寅饭僧十万。
*柬女眞{东女眞}牛那特乌伊弗等三十余人来献土马兵器　赐爵及衣物。
己卯以姜邯赞为西京留守内史侍郞平章事; 梁　为礼部尙书兼中枢使; 李　为翰林学士承旨; 徐讷为左谏议大夫。
庚辰佐尹康闰奉等十九人以战功增职一级。
西北界螟。
壬午敎: “乙卯年契丹入寇之时诸州鎭将卒有功绩者增级死者优加赙赠。“
癸未赐黄靖等及第。
甲申西女眞　亿实弗等十人来献马及甲　　增职赐物。
六月乙未以蔡忠顺为吏部尙书　知政事。
戊戌西北女眞加乙弗等三十人来献马及兵仗。
己亥以李　周伫为左右常侍。
戊申始创大慈恩玄化寺以资考　冥福。
庚戌彗见长四丈余。
癸丑东女眞尼骨伊西女眞诸毛等来朝。
庚申兵部奏: “将军杨渥中郞将咸进等四百四十九人皆有边*切{功}增职一级。“ 从之。
秋七月乙亥大醮于球庭。
丁丑王子生于延庆院赐名曰亨改院为宫仍赐礼物。
是月修济危院。
东女眞乌头朱等三十余人来献土马兵仗　赐衣物。
八月壬辰以晋含祚为户部尙书。
九月戊寅以朱德明为工部尙书。
丁亥内史侍郞平章事金审言卒。
东女眞尼*于弗来朝增授乡职。
以尹征古为中枢使。
敎: “犯死罪者免死杖流远地赦流以下。“
冬十月丙午右仆射金老玄卒。 以勤干称每有营造必令监督。
丁未赐龟州女眞木史等三十四人绢紬布五百余匹以赏捕贼功。
戊申以内史侍郞平章事姜邯赞为西北面行营都统使。
辛亥移御寿昌宫。
东西女眞酋长盐之渠伊那徐乙那等五十人来献马及甲胄兵仗　赐衣物。
是月遣礼宾少卿元永如契丹请和。
行宋天禧年号。
十一月癸亥辅臣以彗星已灭表请御正殿复常膳从之。
丙寅以全仁辅为尙书左仆射; 韩彬卿为侍讲学士。
以于山国被东北女眞所寇废农业遣李元龟赐农器。
十二月辛卯东北女眞阿次乌乙弗等十四人来献马及兵器。
壬辰契丹人王遂来投。
戊戌契丹萧逊宁以兵十万来侵王以平章事姜邯赞为上元帅大将军姜民瞻副之。 帅兵至兴化鎭大败之逊宁引兵直趋京城。 民瞻追及于慈州又大败之。
辛亥奉太祖梓宫移安于负儿山香林寺。
甲寅京城戒严。
丙辰赦流罪以下。
丁巳彗见。
○(己未)十年春正月辛酉萧逊宁至新恩县去京城百里。 王命收城外民户入内淸野以待。 逊宁遣耶律好德*　{赍}书至通德门告以回军潜遣候骑三百余至金郊驿。 我遣兵一百乘夜掩杀之。
丙子东女眞酋长于那等来朝。
二月己丑朔丹兵过龟州邯赞等邀战大败之生还者仅数千人。
壬辰右仆射全辅仁卒。 以明经出身累授学官时称宿儒然性轻躁。
甲午姜邯赞凯还王亲迎于迎波驿。
壬子宴将帅于明福殿幷劳三军。
三月戊午朔日食。
辛酉尙书左仆射文仁渭卒。
癸亥以通州都府署庾伯符等一百七十三人力战死敌命赠官赐其家米麦有差。
甲子以异膺甫为右仆射; 姜民瞻为鹰扬上将军柱国; 柳参为礼宾卿; 金宗铉为礼部员外郞。
戊辰铁利国主那沙使阿卢太来献土马。
甲申虑囚*　决轻系。
夏四月癸卯祷雨于神祠。
丙辰鎭溟船兵都部署张渭男等获海贼八　贼所掠日本生口男女二百五十九人遣供驿令郑子良押送其国。
五月丙寅太白昼见。
戊辰契丹东京文籍院少监乌长公来见。
辛巳以旱虑囚。
壬午遣使如铁利国报聘。
六月丙戌朔东女眞酋长那沙弗等率众来朝。
戊子以罗敏为尙书礼部侍郞兼右谏议大夫。
秋七月辛酉以异膺甫李元为左右仆射。
己巳宋泉州陈文轨等一百人来献土物。
庚午西女眞酋长阿罗弗率众来献马。
壬申宋福州虞瑄等百余人来献香药。
己卯于山国民户曾被女眞虏掠来奔者悉令归之。
八月己丑遣礼宾卿崔元信李守和如宋贺正。
辛卯契丹东京使工部少卿高应寿来。
乙未遣考功员外郞李仁泽如契丹东京。
乙巳门下侍中刘瑨卒。
壬子东女眞毛逸罗率众来朝增阶职。
九月甲寅朔太史奏: “日食。“ 阴云不见。
乙卯移御寿昌宫。
壬戌以重阳节赐宴宋及耽罗黑水诸国人于邸馆。
冬十月甲申朔以柳韶为司宪中丞。
甲午两浙忘难等六十人来。
十一月癸丑朔以姜邯赞为门下侍郞同内史门下平章事。
庚申徙江南州县丁户以实象山伊川遂安新恩峡溪牛峯等县。
辛巳奉太祖梓宫复葬显陵。
十二月癸未朔王子生于安福宫赐名緖改宫号曰延德仍赐礼物。
庚寅东黑水国酋长仇突罗来献土马兵仗。
壬辰以大寒*　决狱囚。
丁酉以崔士威为淸河县开国男。
戊戌以姜民瞻为右散骑常侍。
甲辰以庾方为千乘县开国男; 蔡忠顺为济阳县开国男。
丙午谒显陵。
辛亥彗见。
○(庚申)十一年春正月癸亥以晋含祚为右仆射兼都正使; 崔元为户部尙书; 李可道为尙书右丞; 李守和为起居郞; 崔　为起居舍人; 李作忠为右补阙。
丙寅黑水靺鞨阏尸顷高之问等二十四人来献土物。
辛未以朴有仁金　为左右拾遗。
西女眞酋长高豆花来献方物。
二月戊子以遂安县队正赫然及军李曾龟州军柴音达战死优赐妻子货物。
己丑前库部令史庾翰与其男没蕃逃归王念其劳苦特加官赐衣粮。
壬寅东女眞黔佛罗等七人来献契丹官印一颗及土马。
甲辰以门下侍郞陈　李礼均内史侍郞王同颖司宰卿尹余将作少监王佐暹少府丞金德华将作注*薄{簿}金征祜*大医监金得宏被留契丹各赐其妻米谷有差封佐暹妻为开城郡君子夷甫授礼部主事。
己酉宋泉州人怀贽等来献方物。
是月遣李作仁奉表如契丹请称藩纳贡如故且归所拘人只刺里被留凡六年。
三月癸丑归契丹使耶律行平。
己未契丹使检校司徒韩绍雍来。
辛酉以姜民瞻为兵部尙书。
甲子女眞归德将军弗那率众来朝。
丁卯以将军彭洪　等十人有边功　增一级。
特赐故将军郑神勇家谷三百硕。
夏四月庚子王临轩遣门下侍郞崔士威知中枢事姜民瞻册子钦为开府仪同三司检校太师守司徒兼内史令上柱国崇仁广孝辅运功臣封延庆君。
癸卯宴文武常　以上官于明福殿赐物有差。
丁未遣礼部尙书梁　刑部侍郞韩去华如契丹告封王子。 宰臣庾方等谏止之不纳。
己酉东女眞酋长达鲁率众来献蕃米三百石。
五月辛亥朔设师子座一百于内庭讲仁王经三日。
丁巳以尹征古为右散骑常侍。
乙亥御明福殿覆试赐李元显等及第。
黑水靺鞨乌头那等七十余人来献方物。
庚辰以崔元信李守和奉使污辱　流之。
以安鸿渐为司宪杂端。
六月西北界蝗。
癸巳遣持书使借司宰少卿卢执中如契丹东京。
己亥弗奈国酋长沙诃门遣女眞奴郁达来献土物。
秋七月乙丑以久旱虑囚。 癸酉大雨。
八月丙戌王以安西道屯田一千二百四十结施纳于玄化寺。 两省再三论驳不纳。
丁亥追赠新罗执事省侍郞崔致远内史令从祀先圣庙庭。
庚子以重修大内移御寿昌宫。
九月丁巳宴群臣于宽仁殿。
己未王如玄化寺亲击新铸锺又令群僚击之各舍衣物匹*　{段}。
冬十月己丑以玄化寺僧法镜为王师。
闰十二月庚戌以李玄载为殿中侍御司宪。
癸亥涟州地震。
是年遣崔齐颜如契丹贺千龄节金猛如宋。
○(辛酉)十二年春正月庚辰白气贯日。
己丑契丹东京使左常侍王道　来告其主将受册礼。
乙巳改紫宸殿为景德殿; 上阳宫为正阳宫; 左右朝天门为朝宗; 柔远门为崇福。
是月黑水靺鞨酋长阿头　弗等来献马及弓矢。
二月丁未契丹遣检校司空御史大夫姚居信来聘。
辛亥五冠山崩。
癸酉东女眞怀化将军摩底介率众来朝。
甲戌赐京城男女年九十以上者酒食茶药布帛有差。
三月壬午以庾方为内史侍郞平章事; 朱德明为尙书左仆射; 金玄涉为刑部尙书; 朴讷　为工部尙书; 徐讷为国子祭酒知吏部事。
乙酉西女眞毛逸罗那忽逻等来献土马貂鼠皮。
癸巳铁利国遣使表请归附如旧。
乙未契丹东京使检校散骑常侍张澄岳来聘。
丙申玄化寺北山崩出玉璞。
改文功殿为文德殿。
夏四月己巳讲仁王经于球*庚{庭}三日。
*庭午{庚午}祷雨。
五月庚辰造土龙于南省庭中集巫觋祷雨。
丙戌虑囚。
戊子命尙书左丞李可道往取庆州高僊寺金罗袈裟佛顶骨昌林寺佛牙　置内殿。
庚寅雨。
六月丁卯以张莹为尙书左仆射同内史门下平章事仍令致仕周伫为翰林学士承旨。
遣韩祚如宋谢恩。
秋七月甲戌朔日食。
丙子耽罗献方物。
癸巳东女眞黑水酋长居蔚摩头盖来。
癸卯改明庆殿为宣政; 灵恩殿为明庆; 景德殿为延英。
八月辛亥以金因渭为尙书右仆射仍令致仕。
己未王如玄化寺亲篆碑额尝命翰林学士周伫制碑文　知政事*葵忠顺{蔡忠顺}制碑阴幷书。
戊辰王子生于延德宫赐名基。
辛未加赐王子钦护国功臣号以崔士威检校太师守门下侍中崔沆检校太傅守门下侍郞同内史门下平章事庾方检校太保*葵忠顺{蔡忠顺}尹征古　检校太尉。
壬申御宽仁殿覆试赐赵　等及第。
是月东女眞实彬阿梨古来朝。
九月癸酉朔以李　为中枢使检校司空。
乙未黑水靺鞨苏勿盖高之门来献方物。
遣中枢使李　兵部侍郞柳琮如契丹贺受册。
冬十月己酉以李周宪为尙书左仆射　知政事。
乙卯东西女眞酋长阿卢大阿盖等来朝。
十一月癸未知中枢事兵部尙书姜民瞻卒。
十二月乙巳中枢使右散骑常侍尹征古卒。
戊午以崔士威判尙书吏部事金猛为吏部侍郞。
○(壬戌)十三年春正月丁丑以郭元为右散骑常侍; 李作仁同知中枢事; 金猛权知中枢事。
丁亥黑水酋长沙逸罗曼投弗等来朝。
甲午赠新罗翰林薛聪弘儒侯从祀先圣庙庭。
丁酉以刘征弼为翰林学士秘书监。
二月辛丑朔西女眞这罗来献人口方物。
壬寅以李　为刑部尙书。
己酉耽罗献方物。
遣军器少监金仁裕如契丹春季问候。
壬子契丹孟流演举等四人来奔。
丙辰宫城东北廊一百五十余*闲火。
丁卯遣　知政事朴忠淑国子司业李琼如契丹。
三月癸酉以李可道同知中枢事。
乙亥尙书右仆射李周宪卒。
夏四月契丹遣御史大夫上将军萧怀礼等来册王开府仪同三司守尙书令上柱国高丽国王食邑一万户食实封一千户仍赐车服仪物自是复行契丹年号。
丁卯以蔡忠顺为内史侍郞平章事兼西京留守。
五月庚午祷雨于群望。
乙亥溟州上言: “银矿出旌善县。“
丙子韩祚还自宋帝赐圣惠方阴阳二宅书干兴历释典一藏。
癸巳册子延庆君钦为王太子。
黑水靺鞨　意等三十余人来朝。
六月庚子册子亨为平壤君。
癸卯册子緖为乐浪君。
乙巳以庾方为门下侍郞平章事。
壬子置东宫官属。
戊辰延德宫主金氏卒。
秋七月丙子都兵马使奏: “于山国民被女眞虏掠逃来者处之礼州官给资粮永为编户。“ 从之。
东西女眞阿罗大等来献土物。
八月庚子契丹东京持礼使李克方来言: “自今春夏季问候使幷差一次与贺千龄节正旦使同行秋冬季问候使幷差一次与贺太后生辰使同行。“
甲寅宋福州人陈象中等来献土物。
铁利国首领那沙遣黑水阿夫闲来献方物。
辛酉广南人陈文遂等来献香药。
甲子纳国子祭酒徐讷女为淑妃。
九月己巳赐京城男女年八十以上及笃　疾者酒食茶布有差。
丙子契丹东京使王守荣来。
癸未遣都官郞中尹宗元如契丹贺太后生辰。
丁亥遣左散骑常侍郭元尙书右丞王　如契丹。
戊子契丹首于昧乌于乙等十九人来投。
冬十月庚戌虑囚。
乙卯册延庆宫主金氏为王妃。
以霖雨不止祈晴于群望。
己未以徐讷为中枢使右散骑常侍; 李可道为中枢使国子祭酒; 韩祚柳韶为左右谏议大夫。
辛酉以周伫为礼部尙书李作仁为司宪大夫金猛为中枢副使。
十一月乙酉契丹东京使高张胤来。
十二月辛丑契丹弗大等十一人来投。
癸丑西女眞鱼尼底来告: “亲姑曾随投化人昧那来住大国京都已经数年思恋本蕃乞以土马赎之。“ 卽命放归还其马。
己未东女眞首领史彬来献马及弓矢。
世家卷第四。

[book_title]世家卷第五 高丽史五
正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
显宗二。
○(癸亥)十四年春正月壬申宴宰枢于内殿。
乙亥以蔡忠顺为太子少师; 徐讷　知政事; 郭元为中枢使。
丁丑以庾方为西北面行营都统使。
戊寅契丹焦福等十一户来投。
壬午以晋含祚朱德明为尙书左右仆射。
是月黑水靺鞨乌沙弗等八十人来献马及方物各赐布帛。
二月戊戌以李　为西京留守。
丙午追封崔致远为文昌侯。
东女眞酋长阿卢弗西女眞那阏盖来朝。
三月丁卯遣秘书监刘征弼如契丹。
夏四月庚子契丹遣左散骑常侍武白耶律克恭等来册太子钦为辅国大将军检校太师守太保兼侍中高丽国公。
是月女眞靺鞨群豆等七十余人来献土马。
五月丙寅契丹东京持书使卢知祥来。
乙亥金州地震始令震处行解怪祭。
丁丑契丹麻许底等十三户来投。
戊子宴文武　内群僚于天福殿赐马人一匹。
壬辰契丹大世奴齐化那等八人来投。
女眞酋长尼于弗来朝。
六月戊戌以旱虑囚。
乙巳御天德殿覆试赐张乔等及第。
秋七月癸亥朔契丹遣太保黄信来贺生辰。
己卯吏部奏: “前*大常斋郞全彦追服母丧以孝闻请加次第职用劝将来。“ 从之。
八月壬子还御阙。
九月己巳靺鞨首领阿令朱来朝。
癸酉大醮球庭。
丙子以崔辅成为兵部尙书。
己丑以卢　为三司使。
闰月庚子契丹使栗守常来聘。
壬寅契丹东京使高仁寿来。
冬十月辛未以李周佐为侍御史; 皇甫颖为殿中侍御史; 许元为左拾遗。
十一月丙申黑水酋长耶　罗等来朝。
宋泉州人陈亿来投。
十二月丁丑以立春节宴宰枢及上将军于干德殿。
己卯以庾方为太子太保; 李　为内史侍郞平章事监修国史; 李元检校太子太保。
○(甲子)十五年春正月甲寅朔以郭元为刑部尙书; 刘征弼为礼部尙书。
契丹马史刀等三人来投。
戊戌太白昼见。
丁巳册景兴院主金氏为德妃。
三月辛卯赐李子渊等及第。
甲午西女眞高豆老东女眞瑟弗达等九十人来投。
辛丑以王希杰为西京副留守。
夏四月己卯祷雨于群庙。
壬午黑水靺鞨古刀买等来献土物。
五月丁亥太史局奏: “日当食不食。“
癸巳雨自春旱甚民有团聚　天祈祷是日王晨起闻其声因辍膳斋沐焚香立于殿庭仰天祝曰: “寡人有过请卽降罚万民有过寡人亦当之乞垂膏泽以救元元。“ 大雨。
庚子东女眞怀化将军阿阏那来朝。
庚戌礼部尙书周伫卒。
六月辛酉门下侍郞平章事崔沆卒。
秋七月丙戌朔契丹遣检校司徒高寿来贺生辰。
壬辰西女眞酋长　罗东女眞奴乙坚等来献马。
乙巳以徐讷为西北面行营都统郭元副之。
壬子以耽罗酋长周物子高没　为云麾大将军上护军。
九月乙未以金因渭为尙书左仆射　知政事仍令致仕。
甲寅黑水靺鞨阿里古来。
是月大食国悦罗慈等一百人来献方物。 [
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:48:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>