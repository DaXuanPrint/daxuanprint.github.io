<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="胤祯外传,胤祯外传全文在线阅读,胤祯外传全文在线下载,大玄古籍书库">
<meta name="description" content="胤祯，康熙第四子。少年无赖，好饮酒击剑，不见悦于康熙。出亡在外，所交多剑客力士。结兄弟十三人，其长者为某僧，技尤高妙，骁勇绝伦。能练剑为丸，藏脑海中，用则自口吐出，矢矫如长虹，杀人于百里之外，号称万人敌。次者能练剑如芥，藏于指甲缝，用时掷于空中，当者披靡。胤祯亦习其术。康熙晚年病笃，胤桢偕剑客数人返京。_胤祯外传_全文在线阅读_胤祯外传_全文在线下载_大玄古籍书库">
<title>胤祯外传_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">胤祯外传</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]1363</span> <br/>
          说明： <span class="inputVal" id="bkdec">胤祯，康熙第四子。少年无赖，好饮酒击剑，不见悦于康熙。出亡在外，所交多剑客力士。结兄弟十三人，其长者为某僧，技尤高妙，骁勇绝伦。能练剑为丸，藏脑海中，用则自口吐出，矢矫如长虹，杀人于百里之外，号称万人敌。次者能练剑如芥，藏于指甲缝，用时掷于空中，当者披靡。胤祯亦习其术。康熙晚年病笃，胤桢偕剑客数人返京。</span> <br/>
          封面： <span class="inputVal" id="bkimg">Z_6871.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]胤祯外传
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]1363
[book_dec]胤祯，康熙第四子。少年无赖，好饮酒击剑，不见悦于康熙。出亡在外，所交多剑客力士。结兄弟十三人，其长者为某僧，技尤高妙，骁勇绝伦。能练剑为丸，藏脑海中，用则自口吐出，矢矫如长虹，杀人于百里之外，号称万人敌。次者能练剑如芥，藏于指甲缝，用时掷于空中，当者披靡。胤祯亦习其术。康熙晚年病笃，胤桢偕剑客数人返京。
[book_img]Z_6871.jpg


[book_title]胤祯外传
胤祯，康熙第四子。少年无赖，好饮酒击剑，不见悦于康熙。出亡在外，所交多剑客力士。结兄弟十三人，其长者为某僧，技尤高妙，骁勇绝伦。能练剑为丸，藏脑海中，用则自口吐出，矢矫如长虹，杀人于百里之外，号称万人敌。次者能练剑如芥，藏于指甲缝，用时掷于空中，当者披靡。胤祯亦习其术。康熙晚年病笃，胤桢偕剑客数人返京。先是康熙已草诏，收藏密室。胤祯侦知之，设法盗出。诏中有云：“传位十四太子。”胤祯潜将十字改为于字，藏于身边，乃入宫问疾。预布心腹于宫门外，有入宫门者辄阻之。时康熙病已殆。先是十四子允■〈衤题〉，奉命出征准部。至是拥兵西路观变。康熙宣诏大臣入宫，半晌无至者。蓦见胤祯立前，大怒，取玉念珠投之。有顷，康熙即殁。胤祯出告百官，谓奉诏册立，并举念珠为证。百官莫辨真伪，奉之登极。康熙众子有知其事者，心皆不服，时出怨言。胤祯知群情汹汹，遂以峻法严刑为治。即位未几，亲藩诛锄殆尽。当时各藩皆有党与，大半系侠士之流，胤祯恐遭人之暗杀也。一曰赴天坛祭祀，胤祯甫至天坛，突闻坛顶所张黄幕，砉然一声，陡作异响，卫士疑为刺客，纷趋救护。惟见胤祯右手微动，一线光芒，从手中射出，斯须幕裂处，坠一狐首。胤祯乃谓诸述土曰：“迩来逆党欲谋刺朕，密布刺客。朕故小试手段，使逆党知朕剑术之高妙，虽有刺客，其如朕何？”然胤祯虽如此说，而心怀疑惧滋甚。窃思天下之剑客，多半皆为我羽党，可以无虑。惟某僧独不为用，亡走山泽，深以为患，思杀之以除害。而某僧行踪飘忽，无从弋获。一曰，侦知僧在某所，命结义兄弟三人，易服往探，后布精兵围守要隘。僧睹三人至，笑曰：“若辈受主命来捕我耶？汝主气数尚旺，吾不能与争。虽然，汝主多行不义，屡以私恨杀人，吾今虽死，汝主必不能苟免，一月必有为吾报仇者，汝等识之。”言讫，伏剑而死。三人携其首复命，并以其语奏闻。胤祯大惧，防卫綦严，寝食不宁者数曰。月余，无故暴死于内寝。宫廷秘密，讳为病殁，实则为某女侠所刺。相传某女侠即吕晚村孙女，剑术尤冠侪辈云。
朴庵曰：“吾阅《鄂尔泰传》，是曰雍正尚视朝如恒，午后忽急召鄂入宫。外间喧传暴崩，鄂入朝，马不及鞍，髀骨被磨损，流血不止。既入官，留宿三曰夜始出，尚未及一餐。使非被刺，何所危疑而仓皇至是。观鄂传，雍正为人所杀，决无疑也。呜呼！胤祯以一帝位逼父杀弟，而己亦卒不免一死，则是帝王者实不祥之物也。今者真理曰明，而残喘之满虏，至死尚作老马恋栈之态，可谓不知审时度势之釉贿矣！”

        </div>
      </div>
    </div>
  </div>
</div>
<!--update:2025-08-30 09:46:56-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>