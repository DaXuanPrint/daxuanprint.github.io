<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,逸文序,卷第一,卷第二,卷第三,卷第四,卷第五,卷第六,卷第七,卷第八,卷第九,卷第十,卷第十一,卷第十二,卷第十三,卷第十四,卷第十五,卷第十六,卷第十七,卷第十八,卷第十九（缺）,卷第二十,卷第廿一,卷第廿二,卷第廿三,卷第廿四,卷第廿五,卷第廿六,卷第廿七,卷第廿八,卷第廿九,卷第三十,卷第卅一,卷第卅二,卷第卅三,卷第卅四,卷第卅五,卷第卅六,卷第卅七,卷第卅八,卷第卅九,卷第四十,日本后纪全文在线阅读,日本后纪全文在线下载,大玄古籍书库">
<meta name="description" content="继《续日本纪》之后的敕撰编年体历史书。成立于承和七年（840）。原来是四十卷，收录了延历十一年（七九二）到天长十年（八三三）的四十多年，现存的有桓武纪四卷（卷五·八·十二·十三）、平城纪二卷（卷十四·十七）、嵯峨纪四卷（卷二十一·二十一·二十二·二十四）共计十卷，淳和纪一卷也没有留下。缺失的部分，可以通过《类聚国史》、《日本纪略》或其他诸书引用的逸文有所补充。根据《类聚国史》所收的序文，嵯峨天皇编纂的敕是藤原冬嗣、绪嗣、贞嗣、良岑安世四人，但由于留下绪嗣的其他三人去世，淳和天皇在绪嗣的基础上继续编修清原夏">
<title>日本后纪_藤原冬嗣_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">日本后纪</span> <br/>
          作者： <span class="inputVal" id="bkauthor">藤原冬嗣</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]212330</span> <br/>
          说明： <span class="inputVal" id="bkdec">继《续日本纪》之后的敕撰编年体历史书。成立于承和七年（840）。原来是四十卷，收录了延历十一年（七九二）到天长十年（八三三）的四十多年，现存的有桓武纪四卷（卷五·八·十二·十三）、平城纪二卷（卷十四·十七）、嵯峨纪四卷（卷二十一·二十一·二十二·二十四）共计十卷，淳和纪一卷也没有留下。缺失的部分，可以通过《类聚国史》、《日本纪略》或其他诸书引用的逸文有所补充。根据《类聚国史》所收的序文，嵯峨天皇编纂的敕是藤原冬嗣、绪嗣、贞嗣、良岑安世四人，但由于留下绪嗣的其他三人去世，淳和天皇在绪嗣的基础上继续编修清原夏野等人，仁明天皇加上藤原良房等人取得了功绩。由以上三次编者编纂，始终主持编纂的是绪嗣。作为本书的特色，在所收传记中有尖锐的人物评价。另外，与其他国史相比，收录了很多和歌，难道是表示编者对国风文化的关心吗。但是，在桓武、平城、嵯峨纪，桓武天皇使用国风谥号，而淳和纪使用汉风谥号等编修方针不同，嵯峨纪以前由第一、二次编者担任，淳和纪由第三次编者担任。据《花园天皇释义记》等书记载，到中世纪为止流传了四十卷，但之后就失去了，江户时代由萠保己一的一门发现了十卷，并印行了。今天流传下来的古抄本是三条西家本十卷分，有大永四年（1524）以及天文元年（1532）、二年的书写奥书。活字本有《（增补）六国史》五、六（朝日新闻社）、《（新订增补）国史大系》三所收，收集逸文的有《增补六国史》所收逸文、和田英松《国书逸文》等。</span> <br/>
          封面： <span class="inputVal" id="bkimg">Z_6322.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]日本后纪
[book_author]藤原冬嗣
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]212330
[book_dec]继《续日本纪》之后的敕撰编年体历史书。成立于承和七年（840）。原来是四十卷，收录了延历十一年（七九二）到天长十年（八三三）的四十多年，现存的有桓武纪四卷（卷五·八·十二·十三）、平城纪二卷（卷十四·十七）、嵯峨纪四卷（卷二十一·二十一·二十二·二十四）共计十卷，淳和纪一卷也没有留下。缺失的部分，可以通过《类聚国史》、《日本纪略》或其他诸书引用的逸文有所补充。根据《类聚国史》所收的序文，嵯峨天皇编纂的敕是藤原冬嗣、绪嗣、贞嗣、良岑安世四人，但由于留下绪嗣的其他三人去世，淳和天皇在绪嗣的基础上继续编修清原夏野等人，仁明天皇加上藤原良房等人取得了功绩。由以上三次编者编纂，始终主持编纂的是绪嗣。作为本书的特色，在所收传记中有尖锐的人物评价。另外，与其他国史相比，收录了很多和歌，难道是表示编者对国风文化的关心吗。但是，在桓武、平城、嵯峨纪，桓武天皇使用国风谥号，而淳和纪使用汉风谥号等编修方针不同，嵯峨纪以前由第一、二次编者担任，淳和纪由第三次编者担任。据《花园天皇释义记》等书记载，到中世纪为止流传了四十卷，但之后就失去了，江户时代由萠保己一的一门发现了十卷，并印行了。今天流传下来的古抄本是三条西家本十卷分，有大永四年（1524）以及天文元年（1532）、二年的书写奥书。活字本有《（增补）六国史》五、六（朝日新闻社）、《（新订增补）国史大系》三所收，收集逸文的有《增补六国史》所收逸文、和田英松《国书逸文》等。
[book_img]Z_6322.jpg


[book_title]目录
逸文序　日本後紀序
卷第一　桓武天皇　日本根子皇統彌照天皇
卷第二　桓武天皇　日本根子皇統彌照天皇
卷第三　桓武天皇　日本根子皇統彌照天皇
卷第四　桓武天皇　日本根子皇統彌照天皇
卷第五　桓武天皇　日本根子皇統彌照天皇
卷第六　桓武天皇　日本根子皇統彌照天皇
卷第七　桓武天皇　日本根子皇統彌照天皇
卷第八　桓武天皇　日本根子皇統彌照天皇
卷第九　桓武天皇　日本根子皇統彌照天皇
卷第十　桓武天皇　日本根子皇統彌照天皇
卷第十一　桓武天皇　日本根子皇統彌照天皇
卷第十二　桓武天皇　日本根子皇統彌照天皇
卷第十三　桓武天皇　日本根子皇統彌照天皇
卷第十四　平城天皇　日本根子天推國高彥天皇
卷第十五　平城天皇　日本根子天推國高彥天皇
卷第十六　平城天皇　日本根子天推國高彥天皇
卷第十七　平城天皇　日本根子天推國高彥天皇
卷第十八　太上天皇　（嵯峨天皇）
卷第十九　太上天皇　（嵯峨天皇）
卷第二十　太上天皇　（嵯峨天皇）
卷第廿一　太上天皇　（嵯峨天皇）
卷第廿二　太上天皇　（嵯峨天皇）
卷第廿三　太上天皇　（嵯峨天皇）
卷第廿四　太上天皇　（嵯峨天皇）
卷第廿五　太上天皇　（嵯峨天皇）
卷第廿六　太上天皇　（嵯峨天皇）
卷第廿七　太上天皇　（嵯峨天皇）
卷第廿八　太上天皇　（嵯峨天皇）
卷第廿九　太上天皇　（嵯峨天皇）
卷第三十　太上天皇　（嵯峨天皇）
卷第卅一　太上天皇　（淳和天皇　日本根子天高讓彌遠天皇）
卷第卅二　太上天皇　（淳和天皇　日本根子天高讓彌遠天皇）
卷第卅三　太上天皇　（淳和天皇　日本根子天高讓彌遠天皇）
卷第卅四　太上天皇　（淳和天皇　日本根子天高讓彌遠天皇）
卷第卅五　太上天皇　（淳和天皇　日本根子天高讓彌遠天皇）
卷第卅六　太上天皇　（淳和天皇　日本根子天高讓彌遠天皇）
卷第卅七　太上天皇　（淳和天皇　日本根子天高讓彌遠天皇）
卷第卅八　太上天皇　（淳和天皇　日本根子天高讓彌遠天皇）
卷第卅九　太上天皇　（淳和天皇　日本根子天高讓彌遠天皇）
卷第四十　太上天皇　（淳和天皇　日本根子天高讓彌遠天皇）

[book_title]逸文序
臣緒嗣等、討論綿書、披閲曩■。文史之興、其来尚矣。無隠毫釐之疵、載錙銖之善。炳戒於是森羅、徽猷所以昭晰。史之為用、蓋如斯歟。伏惟前後太上天皇、一天両日、異体同光。並欽明文思、済世利物。問養馬於牧童、得烹鮮于李老。民俗未飽昭華、薛羅早収渙汗。弘仁十年、太上天皇（嵯峨）、勅大納言正三位兼行左近衛大将陸奥出羽按察使藤原朝臣冬嗣、正三位行中納言兼民部卿藤原朝臣緒嗣、参議従四位上行皇后宮大夫兼伊勢守藤原朝臣貞嗣、参議左衛門督従四位下兼守右大弁行近江守良岑朝臣安世等、監修撰集。未了之間、三臣相尋薨逝、緒嗣独存。後太上天皇（淳和）、詔副左近衛大将従三位兼守権大納言行民部卿清原真人夏野、中納言従三位兼行中務卿直世王、参議正四位下守右近衛大将兼行春宮大夫藤原朝臣吉野、参議従四位上守刑部卿小野朝臣岑守、従五位下勲七等行大外記兼紀伝博士坂上忌寸今継、従五位下行大外記島田朝臣清田等、続令修緝。属之譲祚、日不暇給。今上陛下、稟乾坤之秀気、含宇宙之滴精。受玉璽而光宅、臨瑶図而治平。仁孝自然、聿修鴻業。聖綸重畳、筆削遅延。今更詔左大臣正二位臣藤原朝臣緒嗣、正三位守右大臣兼行東宮傅左近衛大将臣源朝臣常、正三位行中納言臣藤原朝臣吉野、中納言従三位兼行左兵衛督陸奥出羽按察使臣藤原朝臣良房、参議民部卿正四位下勲六等臣朝野宿祢鹿取、令遂功夫。仍令前和泉守従五位下臣布瑠宿祢高庭、従五位下行大外記臣山田宿祢古嗣等、銓次其事、以備釈文。錯綜群書、撮其機要。瑣事細語、不入此録。接先史後、綴叙已畢。但事縁例行、具載曹案。今之所撰、弃而不取。自延暦十一年正月丙辰、迄于天長十年二月乙酉、上下■四十二年。勒以成■四十巻、名曰日本後紀。其次第列之如左。庶令後世視今、尚今之視古。臣等才非司馬。識異董狐。代匠傷手、流汗如漿。謹詣朝堂、奉進以聞。謹序。▼承和七年十二月九日▼左大臣正二位臣藤原朝臣緒嗣▼正三位守右大臣兼行東宮傅左近衛大将臣源朝臣常▼正三位行中納言臣藤原朝臣吉野▼中納言従三位兼行左兵衛督陸奥出羽按察使臣藤原朝臣良房▼参議民部卿正四位下勲六等朝野朝臣鹿取▼前和泉守従五位下臣布瑠宿祢高庭▼従五位下行大外記臣山田宿祢古嗣▼仁明天皇承和八年十二月甲申《十九》修日本後紀訖。奏御。（『類聚国史』一四七国史）

[book_title]卷第一
日本後紀卷第一逸文《起延暦十一年正月、尽同十二月》
延暦十一年春正月丙辰朔。皇帝御大極殿受朝拝。
丁巳。宴侍臣於前殿。賜御被。
壬戌。御南院、宴五位以上。賜禄有差。云々。
甲子。車駕巡覧諸院於猪熊院令五位以上射。賜中射銭。射罷賜五位以上及内命婦帛有差。
丙寅。陸奥国言。斯波村夷胆沢公阿奴志等、遣使請曰己等思帰王化、何日忘之。而為伊治村俘等所遮、無由自達。願制彼遮闘、永開降路、即為示朝恩、賜物放還。夷鏑之性、虚言不実、常称帰服、唯利是求。自今以後、有夷使者、勿加常賜。
己巳。先是、薬物往々出、公卿詣闕上表白、。云々。
庚午。伝灯大法師位施暁奏曰。窃以、真理無二、帝道亦一。敷化之門是異、覆載之功乃同。故衛護万邦、唯資仏化。弘隆三宝、靡非帝功。夫沙門釈侶、三界旅人。離国離家、無親無族。或坐山林而求道、或蔭松柏而思禅。雖有避世出塵之操、不忘護国利人之行。而粮粒罕得、飢餓常切。伏望、以本寺供、給彼住処、則緇徒各全百年之命、聖化遠流千載之表。又山城国姓秦忌寸刀自女等卅一人、倶発誓願、奉為聖朝、自宝亀三年、迄于今年、毎年春秋、悔過修福。顧其精誠、実可随喜。伏望、従其心、咸令得度。並許之。
壬申。幸南院観射。
遊猟于登勒野。猟罷臨葛野川、賜従臣酒。
山背国地四十町、賜大納言紀船守
壬午。地震。
癸未。大納言正三位藤原朝臣小黒麻呂奉献。五位以上及藤原氏六位以上賜物有差。
甲申。白気貫日。
二月丙辰朔。皇帝御大極殿、聴朝礼也。
丁亥。任官。
辛卯。遊猟於水生野。
壬辰。宴侍臣。賜物有差。
乙未。任官。
庚子。伊豫親王冠。
癸卯。遊猟于大原野。
甲辰。以大和国高市郡水田一町、施入長谷川原寺。
壬子。遊猟于栗前野。猟罷御右大臣藤原朝臣是公別業、賜物有差。
癸丑。率諸衛府、守平城旧宮。
甲寅。巡幸京中。御兵部大輔従四位下藤原朝臣乙叡第、宴飲奏楽。父右大臣継縄献布帛。賜従官有差。大臣孫正六位上諸主従授従五位下
大蔵省奏請。頃年所施善珠法師■綿類、以法師辞而不受、物実在省。伏望、依数返納官庫。上聞而驚焉。
三月丁巳。幸南園、禊飲。命群臣賦詩。賜綿有差。（『類聚国史』七三三月三日）
乙丑。行幸■谷。■（杉すぎ）
壬申。流内膳奉膳正六位上安曇宿祢継成於佐渡国。初安曇高橋二氏、争供奉神事。是以去年十一月新嘗之日、有勅以高橋氏為前、而継成不遵詔旨、背職出去。憲司請誅之、特恩旨以減死。
乙亥。美作国献白雉。
戊寅。造伊勢国天照大神宮。以遭失火也。（『類聚国史』三伊勢大神・『日本紀略』）
戊寅。曲宴。賜五位以上銭有差。
（『日本紀略』）四月丙戌。大納言紀船守薨。詔贈正二位右大臣。』（『類聚国史』百八十二寺田地）四月丙戌。在摂津国嶋上郡菅原寺野五町、梶原僧寺野六町、尼寺野二町、或寺家自買、或債家所償。並縁法制、還与本主。贈太政大臣正一位藤原朝臣不比等野八十七町、贈太政大臣正一位藤原朝臣房前野六十七町、故入唐大使贈正二位藤原朝臣清河野八十町、或久載寺帳、或世為家野。因随旧給之。
乙巳。任官。従四位下大中臣朝臣諸魚為近衛大将。云々。』勅。近衛中衛両府大将、元従四位官也。去天平神護元年、改為正三位官。宜依旧為従四位上官。
己酉。曲宴。四五位以上帛有差。
五月丁巳。於禁中行潅頂経法。
己未。停馬射。以頻年有旱災也。宴侍臣、奏楽賜物有差。
甲子。唐女李自然授従五位下。大春日朝臣清足之妻也。入唐娶自然為妻。帰朝之日、相随而来。
庚午。幸葛野川。便御右大臣藤原継縄別業。
六月甲申朔。寒。人或著絮。
丙戌。任官。
奉幣於畿内名神。以皇太子病也。
癸巳。皇太子久病。卜之祟道天皇為祟。遣諸陵頭調子王等於淡路国、奉謝其霊。
庚子。勅。去延暦九年、令淡路国充某親王《祟道天皇》守冢一烟、兼随近郡司、専当其事。而不存敬衛、致令有崇。自今以後、冢化置隍、勿使濫穢。
乙巳。雷雨。潦水滂沱。式部省南門為之仆。
秋七月乙卯。勅。頃年京職輙賜諸王姓、即著籍帳以成常。自今以後、六世以下之王、情願賜姓、注所願姓、先以申請、然後行之。
戊午。禁桑棗鞍橋。但旧者申所司、焼印用之。
曲宴。賜五位以上衣。
戊寅。勅。今聞。夷爾散南公阿破蘇、遠慕王化、情望入朝。言其忠款、深有可嘉。宜路次之国、撰壮健軍士三百騎、迎接国堺、専示威勢。
八月丙戌。禁葬埋山城国紀伊郡深草山西面。縁近京城。
辛卯。大雨洪水。
癸巳。幸赤目埼、覧洪水。
甲午。遣使賑瞻百姓。以遇水害也。
己亥。曲宴。賜五位以上帛有差。
壬寅。制。頃年隼人之調、或輸或不輸。於政事、甚渉不平。自今以後、宜令偏輸。
九月丙辰。曲宴。賜五位以上物有差。
辛酉。遊猟于大原野。
己酉。遊猟于栗前野。賜五位以上衣被。
遊猟于登勒野。
任官。
庚辰。遊猟於交野。
冬十月癸未朔。陸奥国俘囚吉弥侯部真麻呂、大伴部宿奈麻呂、叙外従五位下。懐外虜也。
乙未。遊猟于大原野。
丁未。停相模国献橘、伊豫国献瓜。以路遠也。（『類聚国史』三三御膳『日本紀略』） 野日
庚戌。勅。班京畿百姓田者、男分依令給之、以其余給女。其奴婢者、不在給限。
十一月壬子朔。日有蝕
甲寅。饗陸奥夷俘爾散南公阿波蘇、宇漢米公隠賀、俘囚吉弥侯部荒嶋等於朝堂院。阿波蘇、隠賀、並授爵第一等。荒嶋外従五位下。以懐荒也。詔曰。蝦夷爾散南公阿波蘇、宇漢米公隠賀、俘囚吉弥侯部荒嶋等、天皇朝《爾》参上仕奉《■て》今者己国《爾》罷去《天》仕奉《牟止》白《止》聞食行《■て》、冠位上賜《比》、大御手物賜《久止》宣。又宣《久》。自今往前《母》伊佐乎《之久》仕奉《波》、益々《須》治賜物《曾止》宣大命《乎》聞食《止》宣。
乙丑。聴捨故入唐大使贈正二位藤原朝臣清河家為寺。号曰済恩院。
戊辰。宴群臣。賜物有差。大歌弾琴人正六位上巨勢王・甘南備真人国成、大宅朝臣広足、授従五位下。
乙亥。雨雪。近衛官人已下、賜物有差。
丙子。大雪。駕輿丁已上、賜綿有差。
己卯。永免出羽国平鹿・最上・置賜三郡狄田租。
閏十一月壬午朔。新弾例八十三条、賜弾正台。文多不載。
癸未。遊猟于水生野。
乙酉。従四位□多治比真人子姉卒。故右大臣正二位大中臣朝臣清麻呂之妻、参議従四位下守近衛大将兼神祇伯行式部大輔近江守諸魚之母也。先是、諸魚進家牒云。中臣朝臣任神祇伯者、是天照大神神主也。累世相承、遭喪不解者。勅。雖不躬喪紀、不可供神事。宜令終其服。
戊子。巡幸諸院。還宮賜従官禄有差。
甲寅。遊猟于葛葉野。
壬辰。勅。今聞。畿内百姓、奸詐多端、或競増戸口、或浪加生年。宜勘真偽、乃給其田。若致粗略、処以重科。（『日本紀略』）壬辰。伊豫国献白鹿。
丁酉。遊猟于大原野。日暮還宮。賜五位已上綿有差。
己亥。幸高橋津。便遊猟于石作丘。
乙巳。遊猟于登勒野。
辛丑。勅。明経之徒、不可習音。発声誦読。既致訛謬。熟習漢音。
己酉。征東大使大伴乙麻呂辞見。
十二月丁丑。東大寺三綱言。案去天平勝宝元年十二月廿七日勅曰。以奴婢等、奉施金光明寺。其年至六十已上、及癈疾者、准官奴婢、依令行之。雖非高年、立性恪勤、駆使無違、衆僧矜請、放免従良。今奴広前等、恪勤非懈、駆使合心。伏請従良。許之。

[book_title]卷第二
日本後紀卷第二逸文《起延暦十二年正月、尽同十三年六月。》
延暦十二年春正月庚辰朔。皇帝御大極殿、受朝賀。宴侍臣於前殿賜被。
辛巳。大雪。
壬午。宴飲。賜五位以上物有差。
丙戌。宴五位已上、奏女楽。賜禄有差。叙位。云々。
癸巳。請卅九僧於宮中、始読薬師経。令天下断殺生七日。（卅九僧、四十九僧の誤りか。）
（『日本紀略』）甲午。遣大納言藤原小黒麻呂・左大弁紀古佐美等、相山背国葛野郡宇太村之地。為遷都也。」（『拾芥抄』宮城部）甲午。或書云。延暦十二年正月甲午。遣使於山背国葛野宇太村地。為遷都也。始造山背新宮。
乙未。宴五位已上。賜禄有差。
丙申。停射。以射場有恠也。
庚子。遷御東院。縁欲壊宮也。
甲辰。諱《淳和太上天皇》奉献曲宴。従五位上藤原朝臣縄主授正五位下。正六位上板茂連浜主下授五位下。其供事五位已上、賜禄有差。
丙午。大納言正三位藤原朝臣小黒麻呂奉献。賜五位已上禄有差。
二月辛亥。遣参議治部卿壱志濃王等、告遷都於賀茂大神。
壬子。云々。高津内親王、奉献曲宴。外従五位下雲飛宿祢浄水、正六位上坂上大宿祢広人、授従五位外。以親王外親也。五位以上賜衣被。
癸丑。遊猟栗前野。便御伊豫親王荘。親王及山背国司奉献。五位以上賜衣被。
戊午。播磨国言。故左大臣従一位藤原朝臣永手位田？？？？町、神護景雲三年、有勅入四天王寺。夫位田者、以身為限。永入寺家、事乖国憲。勅。先朝既行。宜莫収還。
（『類聚国史』一九〇隼人）己未。大隅国曽於郡大領外正六位上曽乃君牛養、授外従五位外。以率隼人入朝也。（『日本紀略』）大学寮言。云々。供牲全躰、令進祭庭、一依礼法。許之。
壬戌。遊猟於水生野。
丙寅。改征東使、為征夷使。
己巳。《任官、任僧綱。》
庚午。征夷副使近衛少将坂上田村麻呂辞見。
乙亥。皇太子奉献。諸王及藤原諸親等奏雑楽。賜物有差。
丁丑。右大臣従二位藤原朝臣継縄奉献。宴飲奏楽。
三月己卯朔。幸葛野、巡覧新京。
辛巳。禊于南園。令文人賦詩。五位已上及文人賜禄有差。
乙酉。新京宮城之内、百姓地四十四町、給三年価直。
丁亥。改摂津職為国
戊子。遣参議壱志濃王等、奉幣於伊勢大神宮、告遷都之由。
庚寅。令五位已上及諸司主典已上、進役夫、築新京宮城。
己卯。正親大令史正六以上多治比真人弥高・散位従六位上櫻嶋部石守、並除名。以弥高監主取官物、石守投匿名書也。
四月己酉朔。曲宴。賜五位已上衣。
辛亥。幸葛野、便幸右大臣別業。
乙卯。宴五位已上、賜禄有差。
戊午。曲宴。賜参議以上衣。
丙子。制。自今以後、年分度者、非習漢音、勿令得度。
五月戊寅朔。曲宴。賜五位已上物有差。
辛巳。任官。
戊子。銭三十万、及長門・阿波両国稲各一千束、特施入河内国交野郡百済寺。
癸巳。遣山背・摂津両国放生。
六月乙卯。祈雨。
丙寅。賜五位已上銭有差。
己巳。炎旱経日。
（『日本紀略』）庚午。令諸国造新宮諸門。《云々》。（『拾芥抄』宮城部）同年六月庚午。令諸国造新宮諸門。尾張美濃二国造殷富門、伊福部氏也。越前国造美福門、壬生氏也。若狭越中二国造安嘉門、海犬耳氏（海犬甘）也。丹波国造偉鑒門、猪使氏也。但馬国造藻壁門、佐伯氏也。播磨国造待賢門、山氏也。備前国造陽明門、若犬甘氏也。備中備後二国造達智門、多治氏（多治比）也。阿波国造談天門、王手氏也。伊与国造郁芳門、達部（建部）氏也。
秋七月丁丑朔。曲宴。賜侍臣衣。
癸未。御馬埒殿、観相撲。
辛卯。勅。葛野郡百姓口分田、多入都中。宜停山背国雑色田、班給百姓。其代於四畿内置。又神田以便郡田充之。但寺田准旧例、莫充其代。
乙未。遊猟于大原野。
辛丑。巡覧新宮。賜造宮使及将領衣。
八月癸丑。翫蓮葉宴飲。奏楽賜禄。
丙辰。禁葬■京下諸山、及伐樹木。■えい、うずむ。
壬戌。任官。
（『類聚国史』帝王一二遊猟）丁卯。遊猟于大原野。還御南園、賜五位已上衣。（『類聚国史』八七断罪）是夜。内舎人山辺真人春日、春宮坊帯刀舎人紀朝臣嶋人、共謀殺帯刀舎人佐伯宿祢成人、明日事覚。春日等即逃隠。帝大怒募求天下、後伊豫国捕之以聞。遣左衛士佐従五以上巨勢朝臣嶋人格殺。或曰。春日等承皇太子密旨。
戊辰。逓送筑前国那賀郡人三宅連真継於本郷、莫聴入京。以其在京中屡有濫行也。
庚午。衛門府門部壬生年登西門自絞死。時人不知其故。
壬申。車駕巡覧京中。御左京大夫従四位下藤原朝臣乙叡園池。賜四位已上衣。日暮還宮。
甲戌。遊猟于葛野。御右大臣藤原朝臣継縄別業。賜侍臣及大臣子弟衣。
丙子。地震。
九月戊寅。遣菅野真道・藤原葛野麻呂等、班給新京宅地。
癸未。遊猟于大原野。
丙戌。詔曰。云々。見任大臣良家子孫、許娶三世已下者。但藤原氏者、累代相承、摂政不絶。以此論之、不可同等。殊可聴娶二世已下者。云々。
戊戌。遊猟于栗前野。便御伊豫親王江亭。親王・左衛士督従四位下藤原朝臣雄友等奉献。親王及雄友子弟賜衣。
庚子。遊猟於瑞野。
十月丙午朔。日有蝕。
（『類聚国史』八七配流・『日本紀略』）辛亥。四世王深草殴父。拠律合斬。勅。降死流隠岐国。（『類聚国史』一八二寺田地）辛亥。正四位下和気朝臣清麻呂奏請。能登国墾田五十八町、施入神願寺。許之。
己未。大安寺僧伝灯法師位行秀、賜封五十戸。（『類聚国史』一八五僧封）
庚辰。地震。
乙丑。曲宴。賜五位已上衣。
丁十一月丑。巡覧新京。御右大臣従二位藤原朝臣継縄庄、賜五位已上衣。
庚辰。遊猟于葛野。
乙酉。遊猟於交野。右大臣従二位藤原朝臣継縄、献揩衣。給五位已上及命婦来女等。（『類聚国史』三二遊猟。（楷衣が正しいか。）
丁亥。大雪。諸司掃雪。賜物有差。
辛丑。遊猟於栗倉野。
十二月乙巳朔辛亥。有水鳥、入太政官曹。獲之。
甲寅。遊猟于瑞野。
壬戌。勅。長岡京百姓、宅地価直、不可悔返。云々。
癸亥。遊猟於岡屋野。左大弁従三位紀朝臣古佐美・右兵衛督従四位下紀朝臣木津魚奉献。賜侍臣已上物有差。
（『類聚国史』七一朝賀）延暦十三年正月乙亥朔。廃朝。以宮殿始壊也。（『日本紀略』）是日。賜征夷大将軍大伴弟麻呂節刀。
丙子。宴侍臣。賜禄有差。
丁丑。任官。
癸未。有雉集主鷹司垣根上。
己丑。地震。
（『類聚国史』七二踏歌）庚寅。宴五位以上。賜禄有差。（『日本紀略』）告征夷事於山陵。《山階・田原。》
辛卯。遣参議大中臣諸魚、奉幣伊勢大神宮。為征蝦夷也。
甲午。右大臣従二位藤原朝臣継縄奉献。奏楽。賜五位已上衣被。
乙未。観射於東埒殿。（一七日は誤りか。）
己亥。遊猟於栗前野。
庚子。遊猟於瑞野。』是日。大雪。
二月丙辰。遊猟于葛野。
乙丑。宴五位已上。賜物有差。
庚子。遊猟於水生野。
三月丙子。宴於南園。賜五位已上禄有差。
丁丑。遊猟於大原野。
戊寅。遣小僧都伝灯大法師等定等於豊前国八幡・筑前国宗形・肥後国阿蘇三神社読経。為三神度三人。
辛卯。遣大監物従五以上石淵王・参議従四位上守兵部卿兼近衛大将行神祇伯近江守大中臣朝臣諸魚等、奉幣帛於伊勢大神宮。
夏四月癸未朔。日有蝕。
庚午。巡覧新京。還御右大臣従二位藤原朝臣継縄高津荘、宴飲。賜五位已上衣。
五月丁丑。停馬射。以発大軍也。宴侍臣賜禄。
乙未。甲斐国献白烏二。
己亥。皇太子妃諱帯子、忽有病。移木蓮子院、頓逝。
（『類聚国史』一七一地震・『日本紀略』）六月壬寅朔甲寅。地震。（『日本紀略』）副将軍坂上大宿祢田村麻呂以下征蝦夷。
壬戌。肥前国献白雀。
癸亥。任官。
丙子。発諸国夫五千、掃新宮。

[book_title]卷第三
日本後紀卷第三逸文《起延暦十三年七月、尽同十四年閏七月》
七月辛未朔。遷東西市於新京。且造廛舎、遷市人。
己卯。以山背・河内・摂津・播磨等国稲一万一千束、賜従三位百済王明信、従四位上五百井女王、従五以上置始女王、従四位上和気朝臣広虫・因幡国造清成等十五人。為作新京家也。
庚辰。震于宮中并京畿官舎及人家。或有震死者。
八月乙巳。安房国疫。
甲戌。遊猟於大原野。
己丑。右大臣従二位兼行皇太子傅中衛大将藤原朝臣継縄等、奉勅修国史成。詣闕拝表曰。臣聞。黄軒御暦、沮誦摂史官。有周闢基、伯陽司其筆削。故墳典新闡、歩驟之蹤可尋。載籍聿興、勧沮之議、允備曁乎。班馬迭起述実録於西京范謝分門、聘直詞於東漢。莫不表言旌事。播百王之通猷、昭徳塞違、垂千祀之烱光。史籍之用、蓋大矣哉。伏惟聖朝、求道纂極、貫三才而君臨、就日均明、掩八州而光宅、遠安邇楽、文軌所以大同。歳稔時和、幽顕於焉■福。可謂英声冠於胥陸。懿徳跨於■華者焉。而負■高居、凝■広慮。修国史之墜業、補帝典之欠文、爰命臣与正五位上行民部大輔兼皇太子学士左兵衛佐伊豫守臣菅野朝臣真道・少納言従五位下兼侍従守右兵衛佐行丹波守臣秋篠朝臣安人等、銓次其事、以継先典。若夫襲山肇基以降、清原御寓之前、神代草昧之功、往帝庇民之略、前史所著、燦然可知。除自文武天皇、訖聖武皇帝、記注不昧、余烈存焉。但起自宝字、至宝亀、廃帝受禅、■遺風於簡策、南朝登祚、闕茂実於従湧。是以故中納言従三位兼行兵部卿石川朝臣名足・主計頭従五位下上毛野公大川等、奉詔編緝、合成廿巻。唯存案牘、無綱紀。臣等、芟其蕪穢、以撮機要、■其遺逸、以補闕漏、刊彼此之枝梧、矯首尾之差異。至如時節恒事、各有司存、一切詔詞、非可為訓。触類而長、其例已多。今之所修、並所不取。若其蕃国入朝、非常制勅、語関声教、理帰勧懲、■（総）而書之、以備故実。勒成一十四巻、繋於前史之末。其目如左。臣等、学謝研精、詞慙質弁。奉詔淹歳。伏■戦恐。有勅蔵于秘府。
丙辰。遊猟于大原野。
九月辛未朔。地震。
己酉。令天下諸国、三日之内、禁断殺生。以講仁王経也。
乙酉任官。
壬辰。遊猟于交野。
戊戌。奉幣帛於諸国名神。以遷于新都、欲征蝦夷也。
癸亥。請百法師、講仁王経於新宮。
十月甲辰。任装束司・次第司。以将幸新京也。
庚戌。越前国人船木直安麻呂言。父外従五位下馬養、為供公事、収米一千斛。而未遂其志、不幸早亡。伏望。所収之物、供造宮料、亡父之情、泉壌有悦。許之。
壬子。遊猟於交野。賜百済王等物。
辛酉。車駕遷于新京。
同十三年十月廿三日。天皇自南京、遷北京。
甲子。造宮使及山背国奉献。賜五位已上衣被并笠及産業器物。《事具京都部。》
乙丑。近江国献物。
丙寅。摂津・河内二国献物。
（『日本紀略』）丁卯。征夷将軍大伴弟麻呂奏。斬首四百五十七級、捕虜百五十人、獲馬八十五疋、焼落七十五処。』鴨・松尾神加階。以近郡也。』〈授位、任官。〉遷都詔曰。云々。葛野《乃》大宮地者、山川《毛》麗《久》四方国《乃》百姓《毛》参出来事《毛》便《之■て》。云々。（『類聚国史』八三免租税）又愛宕・葛野二郡《乃》今年田租免賜《布止》宣《布》勅命《乎》、聞食《止》宣。《事具京都部。》
己巳。和泉国献物。
十一月辛未。遊猟於北岡。
丙子。詔曰。古之王者、教学為先。云々。其去天平宝字元年所置大学寮田二十町、生徒稍衆、不足供費。宜更加越前国水田一百二町、通前一百廿余町、名勧学田。云々。《事具勧学田部》
丁丑。詔。云々。山勢実合前聞。云々。此国山河襟帯、自然作城。因斯勝、可制新号。宜改山背国、為山城国。又子来之民、謳歌之輩、異口同辞、号曰平安京。又近江国滋賀郡古津者、先帝旧都、今接輦下。可追昔号改称大津。云々。
（『類聚国史』三二遊猟）戊寅。遊猟於康楽岡。
己卯。伊勢・美作両国献物。（『類聚国史』七八献物）
（『類聚国史』七八献物）丙戌。美濃・但馬二国献物。
乙未。左京人海上真人真直下獄死。真直、故大宰少弐従五以上三狩之男、以宿怨、殺父妾婢一人。（『日本紀略』）
（『日本紀略』）戊戌。播磨国献物。
十二月辛丑。斎宮寮献物。曲宴。助正六位上三嶋真人年継、斎内親王乳母无位朝原忌寸大刀自授従五位下。（『類聚国史』三二遊宴七八献物）
丙午。越前国献物。
庚戌。遷置山城国乙訓社仏像於大原寺。初西山採薪人休息此社。便刻木成仏像、称有神験、衆庶会集驚耳目。故遷。
丙辰。遊猟於大原野。
癸亥。遊猟于山階野。
延暦十四年春正月庚午朔。廃朝。以大極殿未成也。宴侍臣於前殿。奏大歌及雅楽。宴畢賜被。
宴群臣。賜束帛有差。
大雪。公卿以下、至于諸衛、賜綿有差。
乙酉。宴侍臣。奏踏歌曰。山城顕楽旧来伝。帝宅新成最可憐。郊野道平千里望。山河擅美四周連。《新京楽、平安楽土、万年春。》冲襟乃眷八方中。不日爰開億歳宮。壮麗裁規伝不朽。平安作号験無窮。《新年楽、平安楽土、万年春。》新年正月北辰来。満宇韶光幾処開。麗質佳人伴春色。分行連袂■皇垓。《新年楽、平安楽土、万年春。》卑高泳沢洽歓情。中外含和満頌声。今日新京太平楽。年々長奉我皇庭。《新京楽、平安楽土、万年春。》。賜五位已上物有差。（『類聚国史』七二踏歌・『日本紀略』）■舞
戊戌。征夷大将軍大伴弟麻呂朝見、進節刀。
二月庚子。任官。
乙巳。詔曰。云々。征夷大将軍以下加爵級。
任官。
甲子。出雲国国造外正六位上出雲臣人長特授外従五位外。以縁遷都奏神賀事也。
乙丑。伊豫親王奉物。飲宴奏楽、五位以上賜綿。
三月辛未。勅。重禁私養鷹。
癸未。猟於日野。賜五位已上衣。
壬辰。賜正四位外藤原朝臣産子度尼十一人。
甲午。遊猟于交野。
（『日本紀略』）夏四月戊戌朔。日有蝕。（『類聚国史』八七配流）夏四月戊戌朔。先是、信濃国介正六位上石川朝臣清主、為人被射而不中。遣従五位外藤原朝臣都麻呂等、勘捜射人不得焉。更遣衛門佐大伴宿祢是成、推問小県郡人久米舎人望足服焉。流讃岐国。
曲宴。天皇誦古歌曰。以迩之弊能、能那何浮流弥知、阿良多米波、阿良多麻良武也、能那賀浮流彌知。勅尚侍従三位百済王明信令和之、不得成焉。天皇自代和曰。記美己蘇波、和主黎れい多魯羅米、爾記多麻乃、多和也米和礼波、都禰乃詩羅多麻。侍臣称万歳。
辛亥。伊豫国献物。
丁巳。大和国稲二千束、施入菩提寺。以遭火災也。
庚申。勅。去延暦四年制。僧尼等多乖法旨、或私定檀越、出入閭巷、或誣称仏験、■誤愚民。如此之類、擯出外国。而未有遵悛、違犯弥衆夫落髪遜俗、本為修道。而浮濫如此、還破仏教。非徒穢法門、実亦紊乱国典。僧綱率而正之、誰敢不従。宜重教喩、不得更然。（■けい。）
甲子。勅。以田宅園地捨施、及賣易与寺、禁制久矣。今聞。或寺借附他名、実入寺家。如此之類、往々而在。此而不粛、豈曰皇憲。宜其先既捨、勘録申之、以後皆没官、以懲将来。
五月丁卯朔。任官。
己巳。右京人上毛野兄国女流土佐国以自称諸天、妖言惑衆也。
辛未。御馬埒殿、観騎射。
壬申。筑後国高良神奉授従五位下。
丙子。配俘囚大伴部阿■良等妻子親族六十六人於日向国。以殺俘囚外従五位下吉弥侯部真麻呂父子二人。（■て。）
己卯。造宮使主典已下将領已上百三十九人、各随其功叙位。
庚辰。令正五位下文室八多麻呂等十八人逓守長岡旧宮。（『日本紀略』）賜正四位下藤原朝臣綿手度尼四人。
六月丙申朔。周防国田百町、・山八百町賜茨田親王。
己亥。丹後国介正六位上御長真人仲嗣言。国内有乗稲四万六千一束。即賜仲嗣、以勧後輩。
己酉。勅。自今以後、左右大舎人、以蔭子孫補之。其位子依人、以容止端正工於書■者補之。不得妄以雑色及畿外人補之。（書算。）
庚戌。幸近東院。
壬戌。幸大堰。
七月丁丑。巡幸京中。
戊寅。幸佐比津。
辛巳。唐人等五人授官。以優遠蕃人。
（『類聚国史』三二遊宴）癸未。曲宴。賜五位已上物有差。（『類聚国史』一八〇諸寺）癸未。遣使七大寺検校常住見僧尼。
遣左兵衛佐橘入居、検近江・若狭両国駅路。
閏七月乙未朔。詔曰。字民之道、義資恤隠。富国之方、事在薄斂。朕祗膺霊命、嗣守丕基。身在巖廊、心遍区域。思菽粟之積等於京■。礼譲之風興於萠俗、而四海之内、未洽雍■、百姓之間、致有■乏、如今諸国出挙正税、例収半倍息利。貧窮之民、不堪備償、多破家産、或不自存。興言於此、深以閔焉。古人有言。百姓足、君孰与不足。且其論定公廨及雑色等稲出挙息利、始自今年、一従省減。乃率十束、収利三束。庶阜財利用、済生民於頽弊、家給人足、緝隆平於当今。布告遐迩、使知朕意。（雍煕）
丙申。任畿内七道巡察使。
幸大堰。
台風。官舎京中屋破壊。
丁未。武蔵国司介従五位下勲六等都努朝臣筑紫麻呂、。云々。等並免官。以隠截官物也。《事具免官部。》
己酉。詔。云々。雑徭宜以卅日為法。
辛亥。廃駅路。
乙卯。勅。諸国百姓、出挙之日、多受正税、収納之時、競申死亡。課口因斯隠没、正税由其多損。自非釐革、何絶奸源。自今以後、身死百姓所負官稲、不合除免。

[book_title]卷第四
日本後紀第卷四逸文《起延暦十四年八月、尽同十五年六月。》
八月丁卯。幸大堰。
己巳。遊猟於柏原野。
辛未。陸奥鎮守将軍百済王俊哲卒。
甲戌。刑部省言。断決囚徒、令有正文。順時粛殺、不合虧違。今検前例、或過秋分節、延入立春。或軽罪之徒、禁経歳月、既乖法式、都無准的。伏請、依令条、流罪者不待且断、其死刑者、亦待秋分年終断奏。許之。
己卯。廃相坂■。（■関）
庚辰。遊猟於大原野。
壬午。幸北野。』越中国高瀬神、雄神、二上神、叙従五位上。
幸朝堂院、観匠作。
遊猟於柏原野。
遊猟於日野。
癸巳。曲宴。賜五位已上綿有差。
（『類聚国史』三伊勢大神）甲午。大祓宮中及左右京・畿内・近江・伊賀・伊勢等国、為伊勢大神宮装束物也。（『日本紀略』）甲午。大祓宮中及左右京・畿内・近江・伊賀・伊勢等国、為伊勢大神宮装束物也。停遣巡察使。
九月戊戌。幸東院。
己酉。詔曰。真教有属、隆其業者人王。法相無辺、闡其要者仏子。朕位膺四大、情存億兆。導徳斉礼、雖遵有国之規、妙果勝因、思弘無上之道。是以、披山水名区、草創禅院。尽土木妙製、装錺伽藍。名曰梵釈寺。仍置清行禅師十人、三綱在其中。施近江国水田一百町・下総国食封五十戸・越前国五十戸、以修理供養之費。所冀き還経馳驟、永流正法、時変陵谷、恒崇仁祠、以茲良因、普為一切、上奉七廟、臨宝界而増尊、下覃万邦、登寿域而洽慶。皇基永固、卜年無窮。本枝克隆、中外載逸。綿該幽顕、傍及懐生、望慈雲而出迷途、仰恵日而趣覚路。
乙卯。以肥後国為大国。
丙申。遊猟於登勒野。
太白昼見。
冬十月甲子朔。遊猟於紫野。
己卯。幸交野、以右大臣藤原嗣縄別業、為行宮。
是日、車駕還宮。
遊猟於来栖野。近衛将監従五位下住吉朝臣綱主授従五位上。
癸巳。縫殿助板茂連浜主、式部少輔和気朝臣広世、有勅、特令両人帯剣。
十一月丙申。出羽国言。渤海国使定琳等六十八人、漂着夷地志理波村。因被劫略、人物散亡。勅。宜遷越後国、依例供給。
公卿奏。諸国七大寺稲、施入以来、経代懸遠。毎年出挙、其利極多。誠可随代盛衰、稍有沿革。而猶執昔時之全数、挙今日之耗民。国司由其、有煩於徴納、百姓為此、無堪於酬償。喪業破家、寔繁有輩。夫衆生一子、恩愛為先。徴責如此、豈称父母。伏望。取寺家所在見僧、支度年中雑用、省出挙之数、息百姓之愁。待其豊給、更復前例。許之。
戊午。遊猟大原野。
十二月甲子。巡幸宮中。
丁卯。賜従四位下多治比真人大刀自度七人。
丙子。聴参議已上着玉帯。
戊寅。武蔵国安立郡大領外従五位下武蔵宿祢弟総為国造。
巡幸宮中。
免流人、令入京。
癸未。佐渡権守吉備朝臣泉、移備中国。
乙酉。配淡路国不破内親王、移和泉国。
己丑。逃軍諸国軍士三百四十人、特宥死罪、配陸奥国、永為柵戸。
延暦十五年春正月甲午朔。皇帝御大極殿、受朝。石見国献白雀。長門国献白雉。宴侍臣於前殿賜被。
乙未。曲宴。賜五位以上物有差。
（『類聚国史』七一七日節会）庚子。宴五位已上。賜束帛有差。（『日本紀略』）庚子。《授位。》又紀梶長為参議。
癸卯。令伊豫親王帯剣。
甲辰。遊猟于芹川野。
己酉。宴五位以上賜物有差。
庚戌。観射。
大射。
癸丑。遊猟於登勒野。賜四位以上衣、五位帖綿。
壬子。任官。
戊午。任官。
辛酉。遊猟於水生野。賜五位已上被衣。
二月癸亥朔。宴侍臣。賜物有差。
庚午。〈叙位〉。
甲戌。幸紫野。
乙亥。斎内親王欲帰京。造頓宮於大和国。
丁丑。遣使奉幣於伊勢大神宮。以斎内親王退也。
丁亥。南海道駅路迥遠、使令難通。因廃旧路通新道。
三月壬辰朔。任官
癸巳。遊猟于日野。
甲午。宴侍臣。賜禄有差。
（『類聚国史』四斎宮）丙申。遣従五位上守左少弁兼左兵衛佐橘朝臣入居等、迎斎内親王。（『日本紀略』）丙申。遣従五位上守左少弁兼左兵衛佐橘朝臣入居等、迎斎内親王。」始賜主税・主計二寮印也。
庚子。唐人賜姓。
丁未。任官。
庚戌。令諸国挙武芸秀衆者。（『類聚国史』七九選挙・『日本紀略』）（『類聚国史』一〇雑祭）勅。禁祭北辰、朝制已久。而所司侮慢、不事禁止。今京畿内吏民、毎至春秋□月、棄職忘業、相集其場、男女混■、事難潔清。□□□祐、反招其殃。自今以後、殊加禁断。若不獲已、毎人異日、莫令会集。若乖此制、法師者送名綱所、俗人者処違勅罪。（『日本紀略』）令諸国、挙武芸秀衆者。」勅。禁祭北辰。
乙卯。巡覧朝堂及諸院、御近東院、宴飲終日、侍臣及諸衛等、賜物有差。
四月丙寅。曲宴□庭。酒酣、上乃歌曰。気左能阿沙気、奈呼登以非都留、保登々擬須、伊万毛奈加奴加、比登能綺久倍久。
庚午。有鳥五六、飛過大学寮。其一落寮南門。其形如鵜、毛似鼠、背有斑毛。人不知其名也。
辛未。巡幸京中。
乙亥。右大舎人白鳥村主、得白青於井中献之。任肥前史生。
丙子。雹。
（『類聚国史』一九三渤海）十五年四月戊子。渤海国遣使献方物。其王啓曰。袁緒已具別啓。伏惟、天皇陛下、動止万福、寝膳勝常、嵩琳視息荀延。奄及祥制、官僚感義、奪志抑情、起続洪基、祇統先烈。朝維依旧、封域如初、顧自思惟実荷顧眷、而滄溟括地、波浪漫天、奉膳無由、徒増傾仰。謹差■諌大夫工部郎中呂定琳等、済海起居、兼修旧好。其少土物、具在別状。荒迷不次。又告喪啓曰。上天降禍、祖大行大王、以大興五十七年三月四日薨背。善隣之義、必問吉凶。限以送滄溟、所以緩告、嵩琳無状招禍，不自滅亡。不孝罪咎酷罸罹苦。謹状■奉啓、荒迷不次。孤孫大嵩琳頓首。又伝奉在唐学問僧永忠等所附書。』渤海国者、高麗之故地也。天命開別天皇七年、高麗王高氏、為唐所滅也。後以天之真宗豊祖父天皇二年、大祚栄始建渤海国、和銅六年、受唐冊立其国。延袤二千里、無州県館駅、処々有村里。皆靺鞨部落。其百姓者、靺鞨多、土人少。皆以土人為村長。大村曰都督、次曰刺史。其下百姓皆曰首領。土地極寒、不宜水田。俗頗知書。自高氏以来、朝貢不絶。」■諌大夫、匡諌大夫（『日本紀略』）戊子。渤海国遣使献方物。其王啓曰。云々。」渤海国者、高麗之故地也。天命開別天皇七年、高麗王高氏、為唐所滅也。後以天之真宗豊祖父天皇二年、始建渤海国、和銅六年、受唐冊立其国。
五月甲午。遣吉備魚主於山陽道諸国、索捕賊。
乙未。於馬埒殿、観騎射。
壬寅。大雨、洪水。
（『類聚国史』一九三渤海）丁未。渤海国使呂定琳等帰蕃。遣正六位上行上野介御長真人広岳、正六位上行式部大録桑原公秋成等押送。仍賜其王璽書曰。天皇敬問渤海国王。朕運承下武、業膺守天。徳沢攸覃、既有洽於同軌、風声所暢、庶無隔於殊方。王新纉先基、肇臨旧服、慕徽猷於上国、輸礼信於闕庭。眷言款誠、載深慶慰。而有司執奏。勝宝以前、数度之啓、頗存体制、詞義可観。今検定琳所上之啓、首尾不慥既違旧義者。朕以、脩聘之道、礼敬為先。苟乖於斯、何須来往。但定琳等、漂着辺夷、悉被刧掠、僅存性命。言念艱苦、有憫于懐。仍加優賞、存撫発遣。又先王不愍無終遐寿。聞之惱■然、情不能止。今依定琳等帰次、特寄絹廿疋、■廿疋、糸一百■、綿二百屯。以充遠信。至宜領之。夏熱、王及首領百姓、平安好。略此遣書、一二無委。又附定琳、賜太政官書於在唐僧永忠等曰。云々。（『日本紀略』）丁未。渤海国使呂定琳等帰蕃。遣正六位上行上野介御長真人広岳、正六位上行式部大録桑原公秋成等押送。仍賜其王璽書曰。天皇敬問渤海国王。云々。特寄絹廿疋、■廿疋、糸一百■、綿二百屯。以充。云々。今因定琳等還、賜沙金廿三百両、以充永忠等。」沙金廿三百両、沙金小三百両・沙金三百廿両か。
六月庚申朔。任官。
壬戌。木工大充上道広成、授外従五位下。褒採備前国銀之功也。（『日本紀略』）肥前国献白雀。
丙寅。正六位上尋来津公関麻呂、授外従五位外。関麻呂善弾箏、亦解造方磐。（方響か）
戊辰。任官。
幸葛野川
戊子。賜故右兵衛督従四位上紀朝臣木津雄度二人。

[book_title]卷第五
日本後紀卷第五《起延暦十五年八月、尽十六年三月》▼左大臣正二位兼行左近衛大将臣藤原朝臣冬嗣等奉　勅撰▼皇統彌照天皇《桓武天皇》
秋七月。御馬埒殿。觀相撲。
戊戌。幸南院。賜五位已上物有差。無品朝原内親王授三品。從四位上五百井女王正四位下。正五位下高嶋女王正五位上。從四位上藤原朝臣雄友正四位下。從五位下石上朝臣宅子從五位上。』外從五位上物部多藝連建麻呂爲造宮大工。外從五位下秦忌寸都岐麻呂爲少工。
乙巳。右大臣正二位兼行皇太子傅中衛大將藤原朝臣繼繩薨。遣使監護喪事。葬事所須。令官給焉。詔贈從一位。繼繩者。右大臣從一位豊成之第二子也。天平寳字末。授從五位下。爲信濃守。天平神護初。叙從五位上。尋授從四位下。拜參議。寳龜二年隷叙正四位上。十一月授從三位。歴大藏卿左兵衛督。俄拜中納言。天應元年授正三位。延暦二年轉大納言。五年叙從二位。兼中衛大將。九年拜右大臣。授正二位。在任七年。薨時年七十。繼繩歴文武之任。居端右之重。時在曹司。時就朝位。謙恭自守。政迹不聞。雖無才識。得免世譏也。
戊申。尾張国飢。遣使賑給。』大和国人正六位上大枝朝臣長人。河内国人正六位上大枝朝臣氏麻呂。正六位上大枝朝臣諸上。正七位下菅原朝臣常人。從七位上秋篠朝臣全繼等十一人貫付右京。
辛亥。詔曰。朕以眇身。忝承司牧。日・忘食。憫一物之向隅。昧爽求衣。懼五行之紊序。比來。大宰府言。肥後国阿蘇郡山上有沼。其名曰神靈池。水旱經年。未嘗増減。而今無故涸減二十餘丈。考之卜筮。事主旱疫。民之無辜。恐蒙其殃。方欲修徳施恵消妖拯民。其天下鰥寡・獨不能自存者。量加賑給。兼令毎寺三日齋戒讀經悔過。庶恤隱之感。格於上天。靈應之徴。被於率土焉。』生江臣家道女遞送於本国。家道女。越前国足羽郡人。常於市廛。妄説罪福。眩惑百姓。世号曰越優婆夷。
癸丑。造宮職官位准中宮職。但大屬特爲七位官。
丁巳。從三位神王。正三位紀朝臣古佐美爲大納言。正四位下石川朝臣眞守。大中臣朝臣諸魚授正四位上。從四位上藤原朝臣内麻呂。從四位下和朝臣家麻呂正四位下。
八月己未朔。日有蝕之。
甲子。大和国山崩水溢。東大寺墻垣倒頽。
乙丑。縁淫雨不晴。奉幣於畿内諸□。』筑後国□。詔令賑恤。
丙寅。遣使賑給京中百姓。以霖雨經日。穀價騰躍也。
戊辰。遣内兵庫正從五位下尾張連弓張。造佐比川橋。』山城国人正六位上大野朝臣犬養貫付右京。
甲戌。上野国山田郡賀茂神。美和神。那波郡火雷神並爲官社。
己卯。巡幸京中。』始置正親司史生二員。』▼是日。勅。諸国地圖。事迹疎畧。加以年序已久。文字闕逸。宜更令作之。夫郡国郷邑。驛道遠近。名山大川。形體廣狹。具録無漏焉。
癸未。幸大藏省。賜侍臣以下布有差。
丙戌。遊獵於登勒野。
丁亥。左兵衛佐從五位上橘朝臣入居爲兼右中辨。右兵衛佐從五位上秋篠朝臣安人爲兼左少辨。
九月己丑朔。勅。遷都以來。于今三年。牡山烽火。無所相當。非常之備。不可暫闕。宜山城河内兩国。相共量定便處置彼烽燧。
癸巳。從五位上阿保朝臣人上爲陰陽頭。播磨守如故。
丙申。山城国紀伊郡陸田二町賜典侍從四位上和氣朝臣廣虫。
癸卯。越前国坂井郡公田二町。荒田八十四町賜諱。《淳和太上天皇。》
戊申。山城国葛野郡公田二町賜從三位和氣朝臣清麻呂。
己酉。遊獵于栗前野。
乙卯。《廿七》山城国人正六位下御犬連廣額等賜姓御坂連。
冬十月己未。正六位上御長眞人廣岳等歸自渤海国。其王啓曰。嵩□啓。差使奔波。貴申情禮。佇承休眷。瞻望徒勞。天皇頓降敦私。・之使命。佳問盈耳。珍奇溢目。俯仰自欣。伏増慰悦。其定琳等。不料邊虜。被陷賊場。俯垂恤存。生還本国。奉惟天造。去留同頼。嵩□猥以寡徳。幸属時來。官承先爵。土統舊封。制命策書。冬中錫及。金印紫綬。遼外光輝。思欲修禮勝方。結交貴国。歳時朝覲。梔帆相望。而巨木棆材。土之難長。小船汎海。不沒即危。亦或引海不諧。遭罹夷害。雖慕盛化。如艱阻何。儻長尋舊好。幸許來往。則送使數不過廿。以茲爲限。式作永規。其隔年多少。任聽彼裁。裁定之使。望於來秋。許以往期。則徳隣常在。事與望異。則足表不依。其所寄絹廿匹。■廿匹。絲一百■。綿二百屯。依數領足。今廣岳等。使事略畢。情求■時。便欲差人送使奉謝新命之恩。使等辞以未奉本朝之旨。故不敢淹滯。隨意依心。謹因廻次。奉付土物。具在別状。自知鄙薄。不勝羞愧。
辛酉。《四》正六位上御長眞人廣岳授從五位下。正六位上桑原公秋成外從五位下。並以奉使稱旨也。
壬戌。遊獵於大原野。』始置典藥寮史生四人。造酒司史生二人。
癸亥。遊獵于紫野。賜五位已上衣。
丙寅。遊獵於日野。賜五位已上衣。
戊辰。《十一》造宮職算師爲從八位官。
辛未。始置主鷹司史生二人。
壬申。先是。渤海国王所上書疏。體无定例。詞多不遜。今所上之啓首尾不失禮。誠款見乎詞。羣臣上表奉賀曰。臣神等言。臣聞。大人馭時。以徳爲本。明王應世。懷遠是崇。故有殷代則四海歸仁。周日則九夷順軌。伏惟天皇陛下。天作憲。握地成規。窮日域而慕聲。布風區而向化。誠可以孕育千帝卷懷百王者矣。近者。送渤海客使御長廣岳等廻來。伏見彼国所上啓。辞義温恭。情禮可觀。悔中間之迷圖。復先祖之遺跡。况復縁山浮海。不願往還之路難。克己改過。始請朝貢之年限。與夫白環西貢。□矢東來。豈可同日而道哉。臣等幸忝周行。得逢殊慶。不任鳬藻之至。謹詣闕奉表以聞。詔曰。獻表《波》見行《都》。然卿等《乃》勤《之久》供奉《尓》依《弖之》。水表《乃》国《毛》順仕〈良之止奈毛〉所思行《之》。嘉《備》悦《備》御坐《止》詔天皇詔旨《乎》衆聞食宣。』正四位上因幡国造淨成女卒。淨成女。元因幡国高草郡之采女也。天皇特加寵愛。終至顯位。
癸酉。志摩国飢。遣使賑給。』▼是日。遊獵于登勒野。
甲申。從五位上橘朝臣安麻呂爲少納言。正五位上大原眞人美氣爲諸陵頭。外從五位下尾張宿禰弓張爲主油正。外從五位下桑原公秋成爲大和介。正五位下巨勢朝臣野足爲下野守。從五位下多治比宿禰眞淨爲肥後介。從五位下三諸朝臣綿麻呂爲近衛將監。從五位下藤原朝臣最乙麻呂爲内兵庫正。近衛少將從四位下坂上大宿禰田村麻呂爲兼鎭守將軍。□爲軍監。』定皷吹司吹部号。置員卅四人。初大寳降。或注吹人。或著角吹。或稱番上。或号吹部。名既不定。數亦無限。今定名吹部。准雅樂寮雜色生。乃聽勘籍焉。』
己卯。陸奧国博士醫師官位准少目。』奉授陸奧国多賀神從五位下。』先是請四十僧。一七日於宮中行藥師悔過。▼是日。事畢焉。
十一月戊子朔。曲宴。賜侍臣已上被。
己丑。遊獵於北野。』河内国志紀郡荒田一町賜正七位下秋篠朝臣清野。』陸奧国伊治城。玉造塞。相去卅五里。中間置驛。以備機急。
辛卯。陸奧国人從五位下道嶋宿禰赤龍貫于右京。
壬辰。賜故右大臣贈從一位藤原朝臣繼繩度七人。』外正六位上上毛野朝臣益成。吉彌侯部弓取。巨勢部楯分。大伴部廣椅。尾張連大食。授外從五位下。以戰功也。
乙未。詔曰。周朝撫暦。肇開九府之珎。漢室膺期。爰設三官之貨。用能遷有無以均利。通華夷而得宜。濟民之要須。乃益国之嘉策。然而□機適時。賢哲所以成務。權輕作重。母子於是並行。頃者。私鑪滋起。姦鑄紛然。施之交關。既爲輕賎。充之貯蓄不堪寳用。即欲禁止。卒難懲清。事須平量以救流弊。是以。更制新錢。仍増其直。文曰隆平永寳。宜以新錢一。當舊錢十。新舊兩色。兼使行用。但舊錢者。始自來歳。限以四年。然後停廢。』遣伊勢。參河。相摸。近江。丹波。但馬等国婦女各二人於陸奧国。教習養□□以二年。
丁酉。無位嶋野女王。百濟王孝法。百濟王恵信。和氣朝臣廣子。橘朝臣常子。紀朝臣内子。紀朝臣殿子。藤原朝臣川子。錦部連眞奴等授從五位上。無位弓削宿禰美濃人從五位下。
庚子。勅。納貢之本。任於土宜。物非所出。民以爲患。今備前国。本無鍬鐵。毎至貢調。常買比国。自今以後。宜停貢鐵。非絹則糸。隨便令輸。
辛丑。始用新錢。奉伊勢神宮。賀茂上下二社。松尾社。亦施七大寺及野寺。賜皇太子親王已下職事正六位已上。僧都律師等各有差。
甲辰。宴羣臣。賜帛有差。』從四位上和氣朝臣廣虫授正四位上。无位藤原朝臣名子從五位上。外從五位下刀佩首廣刀自從五位下。
戊申。遊獵於日野。』發相摸。武藏。上總。常陸。上野。下野。出羽。越後等国民九千人。遷置陸奧国伊治城。
己酉。令天下諸国。捜捕迯亡飛騨工。若有容隱。科違勅罪。』安藝国沼田郡采女佐伯直那賀女授外從五位下。
丙辰。遊獵於栗栖野。
十二月辛酉。從五位下多治比宿禰眞淨爲内匠頭。正四位下藤原朝臣雄友爲兼中衛大將。參議大藏卿如故。從四位下三嶋眞人名繼爲左衛士督。從五位下藤原朝臣清主爲内廐頭。從五位下都努朝臣筑紫麻呂爲助。外從五位下阿倍安積臣繼守授外從五位上。』禁□帶。以支鑄錢也。
癸亥。大和国十市郡荒田一町賜左衛士督從四位下三嶋眞人名繼。
丙寅。詔曰。皇親之蔭。事具令條。而宗室之胤。枝族已衆。欲加榮班。難可周及。是以。進仕無階。白首不調。眷言於此。實合矜恕。宜其四世五世王。及五世王嫡子年滿廿一者叙正六位上。但庶子者降一階叙。自今而後。永以爲例。
辛未。巡幸京中。便御三品朝原内親王第。賜五位以上物。
戊寅。流出雲臣家繼於土左国。家繼與叔父乙上不協。謀相傷。事覺及罪。乙上任佐渡權目。不預釐務。唯給公廨而已。
辛巳。少僧都行賀爲大僧都。
丙戌。勅免流人氷上川繼課役。』陸奧国人外少初位下吉彌侯部善麻呂等十二人。賜姓上毛野陸奧公。
十六年春正月戊子朔。皇帝御大極殿受朝賀。大宰府獻白雀。宴侍臣已上於前殿賜被。
甲午。宴五位已上。賜束帛有差。』從五位上篠嶋王授正五位下。正六位上坂本王。安曇王從五位下。從四位下百濟王玄鏡。藤原朝臣乙叡。多治比眞人海從四位上。正五位下紀朝臣作良。羽栗臣翼。橘朝臣綿裳正五位上。從五位上阿保朝臣人上。藤原朝臣大繼。紀朝臣□正五位下。從五位下藤原朝臣仲成。藤原朝臣今川。蜷淵眞人岡田。和朝臣入鹿麻呂從五位上。外從五位上麻田連眞淨。伊勢朝臣諸人。正六位上多治比眞人道作。淡海眞人福良麻呂。多治比眞人今麻呂。大原眞人眞福。藤原朝臣星雄。大中臣朝臣諸人。紀朝臣永繼。粟田朝臣入鹿。大野朝臣犬養。安倍朝臣家守。大伴宿禰大關。平群朝臣廣道。田口朝臣息繼。百濟王聡哲。佐伯宿禰鷹成。石川朝臣道益。和朝臣建男。安倍小殿朝臣野守。中臣丸朝臣豊国從五位下。正六位上錦部連春人。民忌寸廣成。山口忌寸諸上。林宿禰沙婆。中科宿禰巨都雄外從五位下。
戊戌。正六位上槻本公奈弖麻呂。嵩山忌寸道光授外從五位下。
庚子。陸奧国白川郡人外□八位□大伴部足猪等賜大伴白河連。曰理郡人五百木部黒人大伴曰理連。黒河郡人外少初位上大伴部眞守。行方郡人外少初位上大伴部兄人等大伴行方連。安積郡人外少初位上丸子部古佐美。大田部山前。富田郡人丸子部佐美。小田郡人丸子部稻麻呂等大伴安積連。遠田郡人外大初位上丸子部八千代大伴山田連。磐瀬郡人□大伴宮城連。』從四位下三嶋眞人名繼爲大和守。從五位下淡海眞人眞直爲伊勢介。從五位上高橋朝臣祖麻呂爲駿河守。從五位下百濟王元勝爲安房守。從五位下大野朝臣犬養爲上總介。大外記外從五位下中科宿禰巨都雄爲兼常陸少掾。從五位下大神朝臣仲江麻呂爲美濃介。從五位下百濟王聰哲爲出羽守。從五位下大枝朝臣眞仲爲能登守。從五位下石川朝臣道益爲但馬介。從五位下安倍朝臣家守爲伯耆介。從五位下紀朝臣眞賀茂爲石見守。從五位下石川朝臣嗣人爲備後守。外從五位下山口忌寸諸上爲介。從五位下巨勢朝臣訓備爲安藝守。外從五位下林宿禰沙婆爲介。從五位下多治比眞人今麻呂爲肥後介。
辛丑。傳燈大法師位善珠爲僧正。傳燈大法師位等定爲大僧都。傳燈大法師位施曉爲少僧都。
壬寅。長岡京地一町賜從四位下菅野朝臣眞道。
癸卯。宴五位以上賜祿。
甲辰。觀射於朝堂院。
丙午。遊獵於水生野。
丁未。巡幸京中。
己酉。大和国稻三百束施僧正善珠法師弟子僧慈厚。以事師无倦也。』從五位下粟田朝臣入鹿爲中務少輔。外從五位下内藏宿禰賀茂麻呂爲主計助。
庚戌。勅。參議已上左右大辨八省卿。委任既高。群寮所仰。而介帶之国。遥附公文。因茲參對諸司。事不穩便。自今以後。宜停遥附焉。』賑給壹伎嶋飢民。
辛亥。能登国羽咋能登二郡沒官田并野七十七町。賜尚侍從三位百濟王明信。
壬子。遊獵於大原野。』▼是日勅。山城国愛宕葛野郡人。毎有死者。便葬家側。積習爲常。今接近京師。凶穢可避。宜告国郡。嚴加禁斷。若有犯違。移貫外国。
癸丑。幸近東院。宴五位已上。賜錢有差。
甲寅。廢阿波国驛家□。伊豫国十一。土左国十二。新置土左国吾椅舟川二驛。
二月丁巳朔。巡幸京中。』賜山城国相樂郡田二町六段。爲贈右大臣從二位藤原朝臣百川墓地。
己未。置内廐寮史生四員。』▼是日。曲宴。賜五位已上綿有差。
辛酉。遊獵于北野。
癸亥。勅。從五位上嶋野女王。百濟王孝法。百濟王恵信。和氣朝臣廣子。橘朝臣常子。紀朝臣内子。紀朝臣殿子。藤原朝臣川子。錦部連眞奴。從五位下弓削宿祢美濃人等位田。宜准男給之。
乙丑。外從五位下内藏宿禰賀茂麻呂爲大外記。從五位下淨野宿祢最弟爲兼縫殿頭。左衛士大尉近江□掾如故。外從五位下槻本公奈弖麻呂爲内藏助。從五位下淡海眞人福良麻呂爲治部少輔。外從五位下上道朝臣廣成爲玄蕃助。從五位下平群朝臣廣道爲主計助。參議從四位上藤原朝臣眞友爲兼大藏卿。右京大夫如故。從五位下中臣丸朝臣豊国爲主殿助。從五位下田中朝臣淨人爲造酒正。大納言正三位勳四等紀朝臣古佐美爲兼東宮傅。式部卿如故。文章博士外從五位下賀陽朝臣豊年爲兼學士。右大辨從四位下藤原朝臣葛野麻呂爲兼春宮大夫。從四位上藤原朝臣乙叡爲越前守。左京大夫中衛大將如故。大判事從五位下藤原朝臣縵麻呂爲兼因幡守。正五位下橘朝臣入居爲播磨守。右中辨左兵衛佐如故。從五位下多治比宿禰眞淨爲讃岐介。參議正四位下藤原朝臣雄友爲大宰帥。從五位下和朝臣建男爲大尉。
己巳。先是。重勅從四位下行民部大輔兼左兵衛督皇太子學士菅野朝臣眞道。從五位上守左少辨兼行右兵衛佐丹波守秋篠朝臣安人。外從五位下行大外記兼常陸少掾中科宿祢巨都雄等。撰續日本紀。至是而成。上表曰。臣聞。三墳五典。上代之風存焉。左言右事。中葉之迹著焉。自茲厥後。世有史官。善雖小而必書。惡縱微而无隱。咸能徽烈絢□。垂百王之龜鏡。炳戒昭簡。作千祀之指南。伏惟天皇陛下。徳光四乳。道契八眉。握明鏡以惣萬機。懷神珠以臨九域。遂使仁被渤海之北。貊種歸心。威振日河之東。毛狄屏息。化前代之未化。臣徃帝之不臣。自非魏魏盛徳。孰能與於此也。既而負・餘閑。留神国典。爰勅眞道等。銓次其事。奉揚先業。夫自寳字二年至延暦十年。卅四年廿卷。前年勒成奏上。但却起文武天皇元年歳次丁酉。盡寳字元年丁酉。惣六十一年。所有曹案卅卷。語多米鹽。事亦踈漏。前朝詔故中納言從三位石川朝臣名足。刑部卿從四位下淡海眞人三船。刑部大輔從五位上當麻眞人永嗣等。分帙修撰。以繼前紀。而因循舊案。竟无刊正。其所上者唯廿九卷而已。寳字元年之紀。全亡不存。臣等搜故實於司存。詢前聞於舊老。綴叙殘簡。補緝缺文。雅論英猷。義關貽謀者。惣而載之。細語常事。理非書策者。並從略諸。凡所刊削廿卷。并前九十五年・卷。始自草創。迄于斷筆。七年於茲。油素惣畢。其目如別。庶飛英騰茂。與二儀而垂風。彰善□惡。傳萬葉而作鑒。臣等輕以管窺。裁成国史。牽愚歴稔。伏増戰兢。謹以奉進。歸之策府。』▼是日。詔曰。天皇詔旨《良麻止》勅《久》。菅野眞道朝臣等三人。前日本紀《與利》以來未修繼在《留》久年《乃》御世御世《乃》行事《乎》勘搜修成《弖》。續日本紀・卷進《留》勞。勤《美》譽《美奈毛》所念行《須》。故是以。冠位擧賜治賜《波久止》勅御命《乎》聞食《止》宣。』從四位下菅野朝臣眞道授正四位下。從五位上秋篠朝臣安人正五位上。外從五位下中科宿禰巨都雄從五位下。
辛未。勅。故從三位勳二等坂上大宿禰苅田麻呂。正四位上勳二等道嶋宿禰嶋足等。寳字之歳。卒遇不虞。奮不顧身。共著其効。是以叙勳之日授二等。加賜功田廿町。並傳其子。而後特以嶋足准之大功。所賜之田。世世不絶。功既同等。賞何殊科。疇庸之典。恐有未允。其嶋足功田。依前年勅同傳子之限。』從五位下多治比眞人八千足爲少納言。從五位下廣庭王爲侍從兼河内守。侍從從五位下大庭王爲兼左大舍人頭。讃岐守如故。從五位上三諸朝臣眞屋麻呂爲右大舍人頭。内匠頭從四位下川村王爲□□正。從五位下藤原朝臣二起爲雅樂頭。從五位下田口朝臣息繼爲助。從五位下大伴宿禰大關爲主計助。從五位下田中朝臣清人爲宮内少輔。從五位下田中朝臣大魚爲造酒正。從五位下坂本王爲園池正。從五位下紀朝臣永繼爲左京亮。從五位下橘朝臣嶋田麻呂爲春宮亮。從五位下平群朝臣廣道爲攝津介。從五位下紀朝臣奧手麻呂爲土左守。
壬申。遊獵於登勒野。』▼是日。停給畿内国司事力并職田。
癸酉。太政官史生從七位下安都宿禰笠主。式部史生賀茂縣主立長叙位二階。中務史生大初位下勝繼成。民部史生大初位下別公清成。式部書生無位雀部豊公一階。以供奉撰日本紀所也。
甲戌。朝原内親王獻物。賜五位已上綿。
丙子。巡幸京中。
丁丑。參議左大辨近衛大將兼神祇伯正四位上大中臣朝臣諸魚卒。諸魚者。故右大臣正二位清麻呂之第四子也。寳龜初。授從五位下。爲衛門員外佐。八年爲眞。擢遷中衛少將。兼下野守。至正五位上。延暦中。遷式部大輔。兼右京大夫。俄授從四位下。拜參議。兼近江守。尋授從四位上。爲神祇伯。兼近衛大將。授正四位上。卒時年五十五。諸魚性好琴歌。无他才能。雖在哀制。乘興忘□。貪冐財貨。營求産業。時議以此鄙之。
戊寅。長岡京地二町賜諱。《淳和太上天皇》。
庚辰。從五位下中臣朝臣宅成爲雅樂助。從五位下田口朝臣息繼爲鑄錢次官。
甲申。勅。租税之本。備於水旱。錢帛之財。飢而不食。今聞。京職多有收錢。事須賎末貴本。一絶收錢。但恐民有貧富。不必蓄穀。宜聽貧乏之徒進錢。通計不得過四分之一。
三月戊子。先是甲斐相摸二国相爭国堺。遣使定甲斐国都留郡都留村東邊砥澤爲兩国堺。以西爲甲斐国地。以東爲相摸国地。
己丑。宴侍臣。奏樂。賜祿有差。
甲午。勅。畿内国司新至任者。皆限八月卅日。依式給粮。今停職田。割租爲料。收租之後。須得其分。宜改舊例。限十一月卅日。
丁酉。正四位下菅野朝臣眞道爲左大辨。東宮學士左兵衛督伊勢守如故。參議正四位上石川朝臣眞守爲兼刑部卿。從五位下大伴宿禰大關爲春宮大進。參議刑部卿正四位下藤原朝臣内麻呂爲兼近衛大將。參議左京大夫從四位上藤原朝臣乙叡爲兼中衛大將。參議正四位下和朝臣家麻呂爲兼衛門督。傳燈大法師位勝虞。如寳。並爲律師。』長岡京地五町賜從四位下多治比眞人邑刀自。同京地一町賜大田親王。
癸夘。信濃国人外從八位下前部綱麻呂賜姓安坂。』令遠江。駿河。信濃。出雲等国進雇夫二万□人。以供造宮役。
丙午。《二十》遊獵於北野。宴飮奏樂。賜四位已上衣。正六位上並槻忌寸荻麻呂授外從五位下。』右京人正七位上刀西他麻呂等賜姓安野造。
癸丑。甲斐。下総兩国飢。遣使賑給。』從四位下多治比眞人繼兄爲中務大輔。從五位下坂本王爲雅樂頭。從五位上笠朝臣江人爲民部大輔。信濃守如故。從五位下藤原朝臣貞嗣爲少輔。外從五位下葛井宿禰松足爲主計助。從五位下紀朝臣千世爲刑部少輔。外從五位下並槻忌寸荻麻呂爲園池正。從四位下紀朝臣勝長爲右京大夫。左衛士督造東大寺長官美作守如故。從四位下百濟王英孫爲右兵衛督。
乙夘。武藏。土左所飢。遣使賑給之。

[book_title]卷第六
◇『日本後紀』巻六逸文巻首日本後紀卷六《起延暦十六年四月、尽十七年三月。》
（『類聚国史』一〇七左右京職）夏四月己未。遣正五位上行左少弁兼右兵衛佐丹波守秋篠朝臣安人於左京職、従五位上守民部大輔兼行造西寺次官信濃守笠朝臣江人於右京職、検延暦五年以来十五年以往雑官物。（『日本紀略』）大納言紀古佐美薨。
壬戌。以大和国稲四百束、施僧延尊・聖基・善行、文延等四人。以其在山中、苦行修道也。
癸酉。以布勢内親王、為伊勢大神宮斎。
丙子。僧正善珠卒。年七十五。皇太子図其形像、置秋篠寺。法師俗姓安都宿祢、京兆人也。流俗有言。僧正玄■□□□□□□□□□、善珠法師実是其息也。云々。善珠尋師往学、遅鈍難入。初読唯識論、反復无ﾑ数、爾乃窮三蔵之教旨、分六宗之通衢。大器晩成、蓋是之謂也。
壬辰。巡幸宮中。
癸巳。遣弾正弼文室波多麻呂、造宇治橋。
丙申。遣使於大和・山城・摂津・河内等国、以屯田稲、賣与貧民、以救乏勧農也。
戊戌。有雉、集禁中正殿。
甲辰。於禁中并東宮、転読金剛般若経。以有恠異也。
乙巳。遣僧二人於淡路国、転経悔過。謝祟道天皇之霊也。
丁未。於禁中、行潅頂経法。
庚戌。曲宴。賜五位以上衣被。
庚申。詔曰。古者、什一而税、謂之正中。三代因循、頌声作矣。国家薄征利家、勤恤民隠。是以制令之日田一町租、定為廿二束。其後有勅処分、減為十五束。以今況古、軽重相懸。而今民部勘租之例、通計国中、以七分已上為定。所余三分者、任国司処分。如今諸国之司、偏執斯例、雖年豊穣、全徴其租。而至納官不過七分、其所余者、常事截留。農夫以之受弊、貪吏因茲擅利。興言於此、事乖善政。自今以後、収租之法、宜計人別所営町段、仍作十分、収八免二。其八分之内、計損四分、若合門被害、産業全亡。如此之類、具録言上。然則人知輸法、免枉徴之苦、吏不私利、杜施奸之途。宜班告率土、知朕意焉。
辛酉。三品朝原内親王、献白雀。御監及家司等賜物有差。初見者伊勢直藤麻呂、獲者菅生朝臣魚麻呂、叙位一階。
癸亥。詔曰。観時施教、有国之彜ｲ範。量事立規、為政之要務。然則設官分職、是有閑繁、錫禄命位、非無軽重。今覧従三位守大納言兼弾正尹神王等所奏刪定令格四十五条、事憑穏便、義存折衷。宜下有司、並令遵用。
庚午。勅。遭喪之徒、復任以前出仕、捕身奏聞。
壬申。遣使奉幣畿内七道諸国名神。皇帝於南庭、親臨発焉。以祈万国安寧也。
己卯。参議藤原真友卒。年五十六。
壬午。詔曰。云々。天下地、建都者、万□勤苦殊甚。重宜免今年之祖。又畿内者、□接都下、非無差発。宜半免之。唯大和国平群郡、河内国高安郡者、去年遭霖、山阜頽壊、損傷已甚。特全免之。虚役之国、不在是限。《事具京都部。》
七月乙酉。賜陰陽充大津海也■五匹・布十端。以占霽有験也。
丙戌。遣陰陽少属従八位上菅原朝臣世道、陰陽博士正六位上中臣志斐連国守、鎮祭大和国平群山、河内国高安山。先是、霖雨、二山崩頽、埋人家也。
任官。
（『類聚国史』七九禁制）甲午。勅。男女有別、礼典攸崇。上下無差、名教已闕。頃者、愚闇之輩、不識礼儀、至于会集、混■無別。宜加禁制、勿令更然。」混■、混淆。（『日本紀略』）甲午。勅。男女有別、至于会集、混■無別。宜加禁制。
辛丑。正五位下藤原朝臣緒嗣授従四位下。是日、曲宴。賜物有差。
戊辰。任官。
八月乙卯。幸葛野川。
丙申。勅。浮宕之徒、寄住王臣之庄、仮勢其主、全免庸調。云々。又庄長多営私田、仮威乗勢、蠧民良深。奸猾之源、不可不絶。宜加禁制。
甲子。勅。諸国講師、所以教導緇徒也。宜除造寺事之外、寺内庶務、及糺正僧尼、皆委講師。若不遵者、准法科断。
乙丑。幸葛野川。
（『類聚国史』一七一地震）丁卯。地震暴風。左右京坊門、及百姓舎屋、倒仆者多。（『日本紀略』）丁卯。地震暴風。
己巳。掖庭溝中獲魚。長尺六寸、形異常魚。或云椒魚、在深山沢中。
甲戌。斎内親王祓于葛野川。即移入野宮。
丙子。任官。
戊寅。選任山城国治於長岡京南。以葛野郡地勢狭隘也。
庚辰。遊猟于的野。
丙戌。曲宴。賜五位已上衣。
己丑。遊猟于北野。賜五位已上衣。
庚寅。曲宴。賜五位以上綿有差。
壬寅。勅。時属秋収、民事収穫。宜令畿内諸国、勿供献於行在所。
己卯。遊猟于北野。
戊申。遊猟于大原野。
壬子。賜従五位上紀朝臣田村子度二人。
庚辰。有啄木鳥、入前殿。明日車駕将幸交野、縁斯而止。
（『類聚国史』七十五曲宴）癸亥。曲宴。酒酣皇帝歌曰。己乃己呂、志具礼乃阿米爾、菊乃波奈、知利曾之奴倍岐、阿多羅蘇乃香乎。賜五位已上衣被。（『日本紀略』）癸亥。曲宴。酒酣皇帝歌曰。己乃己呂、志具礼乃阿米爾、菊乃波奈、知利曾之奴倍岐、阿多羅蘇乃香乎。
甲子。遊猟于北野。還宮曲宴。賜五位以上衣。
丙寅。勅。云々。又祝部有犯、潔斎無方、依理解却。
戊辰。曲宴。賜侍臣物有差。
丙子。遊猟于日野。
戊寅。遊猟于陶野。
庚辰。雉止兵衛陣、入禁中諱房、被獲。
乙酉。遊猟于来栖野。
丙戌。従四位下坂上大宿祢田村麻呂、為征夷大将軍。《有副将軍等。》
辛卯。宴五位以上。賜物有差。
甲辰。宴五位已上。賜禄有差。
己酉。遊猟于大原野。
丙辰。遊猟于北野。
乙丑。大雪。諸司掃雪。賜綿有差。
（『類聚国史』七一朝賀）延暦宴侍臣於前殿。賜被。（『日本紀略』）《戊寅》十七年春正月壬午朔。皇帝御大極殿受朝。
戊子。宴五位已上。賜禄有差。
壬申。河内国稲二千束、施入百済寺。
乙未。唐僧恵雲為律師。
丁酉。宴五位以上。賜物有差。
庚子。巡幸京中。
甲辰。云々。停止公廨、一混正税、割正税利、置国儲及国司俸。又定書生及事力数、停公廨田。《事具国郡部。》
乙巳。勅。掃社敬神、銷禍致福。今聞。神宮司等、一任終身、侮黷不敬。崇咎屡臻。宜天下諸国神宮司、神主、神長等、択氏中清慎者補之。六年相替。始神祇官神封物、賜伊勢大神宮司季禄。
丁未。停伊勢・美作等国献早栗。（『類聚国史』三三御膳）有兎、出朝堂院東道。為人所。（『日本紀略』）
己酉。任官。
二月壬午朔。美濃国人村国連悪人、配流淡路国。以停宿群盗、侵犯百姓也。
甲寅。右京人正六位上許曾部朝臣帯麻呂等言。大和国広瀬郡、田疇多数、潅漑乏水。伏望。以公田七町、築堤為池、同利公私。其功食等、並用私物。許之。
丁巳。任官。
己未。巡幸京中。
壬戌。停近江守■仗。
三月辛巳朔。巡幸京中。
癸未。宴五位已上。命文人賦詩。賜物有差。
巡幸京中。
（『類聚国史』一九国造）十七年三月丙申。詔曰。昔難波朝廷、始置諸郡。仍択有労、補於郡領。子孫相襲、永任其官。云々。宜其譜第之選、永従停廃、取芸業著聞堪理郡者為之。云々。其国造兵衛、同亦停止。《事具郡司部。》（『類聚国史』四〇采女）桓武天皇十七年三月丙申。詔曰。云々。譜第之選、永従停廃、取芸業著聞堪理郡者為之。其国造兵衛、同亦停止。但采女者依旧貢之。
（『類聚国史』三二遊猟）己亥。遊猟于水生野。賜五位以上衣。（『日本紀略』）己亥。遊猟于水生野。
癸卯。曲宴。賜五位以上衣。
延暦十七年（七九八）三月丁未《廿七》丁未。沙門明一卒。春秋七十一。俗姓和仁部臣、大和国添上人郡也。住東大寺。法師依止釈門、宣揚聖教。心蘊海蔵。名高日下。寔謂仏乗之玄匠、法王之大宝也。及于晩年、以備後房。簷花全凋、尚含四照之色、蘭葉半落、亦送十歩之芳。況乎才為出世、器堪宗師。

[book_title]卷第七
日本後紀卷第七逸文《起延暦十七年四月、尽同十二月。》
甲寅。勅。依去三月十六日勅。云々。郡領譜第、既従停廃。国造兵衛、同亦停止。但先補国造、服帯刀杖、宿衛之労、不可不矜。宜除国造之名、補兵衛之例。
己未。勅。承前之例、諸神宮司、准長上官、四考為限。自今以後、宜改准番上之例。
庚申。地震。
癸亥。大蔵省蔵部数、定為四十人、仍給廿人夏冬衣服。
乙丑。勅。双林西変、三乗東流。明譬炬灯、慈同舟■是以、弘道持戒、事資真僧、済世化人、貴在高徳。而年分度者、例取幼童、頗習二経之音、未閲三乗之趣。苟忌避課役、纔忝緇徒、還棄戒珠頓廃学業。爾乃形似入道、行同在家。鄒璞成嫌、斉竿相濫。言念迷途、寔合改轍。自今以後、年分度者、宜択年卅五以上、操履已定智行可崇、兼習正音、堪為僧者、為之。毎年十二月以前、僧綱所司、請有業者、相対簡試、所習経論、惣試大儀十条、取通五以上者、具状申官、至期令度。其受戒之日、更加審試、通八以上。令得受戒。』又沙門之行、護持戒律、苟乖此道、豈曰仏子。而今不崇勝業。或事生産、周旋閭里、無異編戸。衆庶以之軽慢、聖教由其陵替。非只黷乱真諦、固亦違犯国典。自今以後、如此之輩、不得住寺、并充供養。凡厥斎会、勿関法筵。三綱知而不糺者与同罪。自余之禁、宜依令条。若有改過修行者、特聴還住、使夫住法之侶。弥篤精進之行、厭道之徒、便起慚愧之意。
丁卯。諱《淳和太上天皇》及葛原親王、於殿上冠。
庚午。公卿奏。謹案令条、左右京職毎条置坊令一人、督察所部。惟人是憑。而任居要籍、秩無微俸、競事避遁。伏望。准少初位下官、給禄并職田二町、優恤其身、令勤職掌。許之。
甲戌。以外従五位下内蔵宿祢賀茂麻呂、為遣渤海使。正六位上御使宿祢今嗣為判官。
（『類聚国史』七三五月五日）延暦十七年五月甲申。御馬埒殿、観騎射。（『日本紀略』）五月甲申。御馬埒殿、観馬射。
丁亥。巡幸京中。
辛卯。幸近東院。
己巳。巡幸京中。
丁酉。幸葛野川。
戊戌。遣渤海使内蔵宿祢賀茂等辞見。因賜其王璽書曰。天皇敬問渤海国王。前年広岳等還、省啓具之。益用慰意。彼渤海之国、隔以滄溟、世脩聘礼、有自来矣。高氏継緒、毎慕化而相尋、大家復基、亦占風而靡絶。中間書疏傲慢、有乖旧儀。為此、待彼行人、不以常例。王追蹤曩烈、脩聘于今。因請隔年之裁、庶作永歳之則。丹定款誠所著、深有嘉焉。朕祗膺睿図、嗣奉神器、声教傍■ﾊｸ。既無偏於朔南、区寓雖殊、豈有隔于懐抱。所以依彼所請、許其往来。使人之数、勿限多少。但顧巨海之無際、非一葦之可航。驚風踊浪、動罹患害。若以毎年為期、艱虞■測。間以六歳、遠近合宜。故差従五位下行河内国介内蔵宿祢賀万等、充使発遣。宣告朕懐、并附進物。其数如別。夏中已熱、惟王清好。官吏百姓、並存問之。略此遺書。言無所悉。又賜在唐留学僧永忠等書曰。云々。
乙巳。任官。
丙午。正五位下羽栗臣翼卒。云々。父吉麻呂、霊亀二年、以学生阿倍朝臣中麻呂■ｹﾝ人入唐、娶唐女生翼及翔。翼年十六、天平六年、随父帰国。以聡頴見称。多所通渉。出家為僧。未幾学業優長、朝廷惜其才而還俗、特賜度二人。
丙寅。任官。
壬申。詔曰。云々。依令、五世之王、雖得王名、不在皇親之限。爰及慶雲。昇居親限。如聞、頑愚之輩、為規微禄、携養庸流、名為己胤、遂附属籍。以汗宗室。非徒速禍於一己、同亦延黷於七廟。朕所以、丁寧過於再三、曾不改悟、弥長奸濫。静言其弊、深合懲清。宜停後格、一依令条。俾夫玉石殊貫、蘭■不雑。
（『類聚国史』三二遊宴）己酉。宴於前殿。賜五位已上及衛府判官已上禄有差。（『日本紀略』）先是、主鷹司、於北山造巣、放二鷂子。即生三雛。於御前養長之。天皇甚愛翫、詔曰。云々。授位、令群臣賦詩。
甲戌。祈雨於丹生。
乙亥。幸北野。
壬午。祈雨於丹生。
乙酉。勅。国司借貸官稲、先已禁断。至有違犯、法亦不容。今聞。自停職田、只待食料、非有借貸、更無資粮。宜令一年之料三分之一、准其差法、且借且補。
辛卯。曲宴。賜五位已上物、有差。
戊戌。唐人外従五位下嵩山忌寸道光、大炊権大属正六位上清川忌寸是麻呂、鼓吹権大令史正六位上栄山忌寸諸依、造兵権大令史正六位上栄山忌寸千嶋等、遠辞本蕃、帰投国家、雖預品秩、家格猶□乏。宜特優恤、随便賜稲。
己亥。勅。相模・武蔵・常陸・上野・下野・出雲等国、帰降夷俘、徳沢是憑。宜毎加撫恤、令無帰望。時服禄物、毎年給之。其資粮■絶。事須優恤。及時節饗賜等類、宜命国司、且行且申。自余所須、先申後行。
壬申。奉幣於丹生、祈霽。
甲戌。任官。
乙亥。勅。平城旧都、元来多寺、僧尼猥多、濫行屡聞。宜令正五位下右京大夫兼大和守藤原朝臣園人、便加検察。
壬午。遊猟。柏原野。
丙戌。大風。壊京中百姓廬舎。
丁亥。巡幸京中。
庚寅。遊猟於北野。便御伊豫親王山荘、飲酒高会。于時日暮。天皇歌曰。気佐能阿狭気、奈久知布之賀農、曾乃己恵遠、岐嘉受波伊賀之、与波布奴止毛。登時鹿鳴。上欣然、令群臣和之。冒夜乃帰。
癸巳。《授位。》。
辛丑。遊猟於柏原野。
癸卯。御内膳院曲宴。賜物有差。
甲辰。遊猟於大原野。
癸丑。定可奉祈年幣帛神社。先是、諸国祝等、毎年入京、各受幣帛。而道路僻遠、往還多艱。今便用当国物。
乙卯。遊猟於北野。
壬戌。詔曰。法相之義、立有而破空、三論之家、仮空而非有。並分軫而斉■ﾑ･ﾌﾞ･ﾊｾﾙ｡ﾏｺﾄ 誠殊途而同帰。慧炬由是逾明、覚風以之益扇。比来所有仏子偏務法相、至於三論、多廃其業。世親之説雖伝、竜樹之論将墜。良為僧綱無誨、所以後進如此。宜慇懃誘導、両家並習、俾夫空有之論、経馳驟而不朽、大小之乗、変陵谷而靡絶。普告緇侶、知朕意。
乙丑。越後国田地二百五十町、賜三品朝原内親王。
己巳。阿波国飢。遣使賑給。
庚午。遊猟於栗前野。
癸酉。遊猟於日野。
丁亥。勅。国造郡領、其職各殊。今出雲・筑前両国、慶雲三年以来、令国造帯ぐんりょう、託言神事、動廃公務。其怠無由勘決。自今以後、不得令国造帯郡領。又国造兼帯神主、新任之日、例皆弃妻、取百姓女子、号為神宮采女、便娶為妻。妄托神事、遂扇淫風。稽之国典、理合懲粛。宜国司卜定一女供之。
壬辰。勅。破戒之僧、或営生産、不聴住寺并充供養。其有犯之尼、宜准僧糺正、使得薫蕕不雑、■ｹ渭異流。
乙未。勅。量収糒穀、斗斛有限。経年除耗、法令立例。今或所司斛斗之外、更加耗分。糒則一俵二升以上、穀亦斛別五升已上輸納。百姓常苦此費。自今以後、検収糒穀、不得数外更加耗分。如有違犯、依法科処。度量権衡、先有定製。平校行用、亦具令条。然諸司怠慢、曾不遵行。大小任意、軽重由人。収納多濫、蠧害尤甚。自今以後、宜改此弊、升尺等類、就大蔵省、依法平校、永絶姦源。□■ｼ･ｵｸ厳科。又租税調銭、出納有限。収徭充用、色数非一。奸吏之輩、犯用官物、名公文乗、不憚憲章。心挟貪濁、競事截留。至有剰徴田租、奸折調銭・職写田直徭銭等類。臓汚多端、積習無悛。不設科条、何以懲粛。其来年正月以後、若有犯者、依法科罪。所犯若軽、猶解見任、永不叙用。又物有貴賎、価異高下。夏■ｱｼｷﾞﾇ秋穀、色類既多。諸国交易、先立估価。貴時強与賎価、賎時詐注貴直、遂事割設、枉規利潤。蠧民害政、莫甚於斯。宜改前過、不得重犯。仍候物賎之時、充和市之価、依実言上、不得奸截。如猶不悛、科違勅罪。
戊戌。幸大堰。
庚戌。遊猟於日野。
乙卯。任官。
戊午。遊猟於日野。
庚午。遊猟於水生野。
辛未。雨雪。諸司掃雪。賜禄有差
壬申。大和国荒廃公田廿四町、旧池一処、入秋篠寺、永為寺田。
壬午。出畿内官稲、減時価、以糶与百姓。為民食乏也。
壬辰。行幸北野。
乙未。加鋳銭司史生二員。
壬寅。渤海国遣使献方物。其啓曰。嵩■啓。使賀万等至。所■之書、及信物絹各卅疋、糸二百■、綿三百屯、依数領之。慰悦実深。雖複巨海漫天、滄波浴日、路無倪限。望断雲霞、而巽気送帆、指期旧浦、乾涯斥候、無闕■粮。豈非彼此契斉、暗符人道、南北義感、特叶天心者哉。嵩■莅有旧封､纉承先業、遠蒙善■、聿脩如常。天皇遥降徳音、重■使命。恩重懐抱、慰喩慇懃。況俯記片書、眷依前請、不遺信物、許以年期。書疏之間、嘉免■■、庇■之顧、識異他時。而一葦難航、奉知審喩。六年為限、窃憚其遅。請更■嘉図、並廻通鑑。促其期限、傍合素懐。然則向風之趣、自不倦於寡情、慕化之勤、可尋蹤於高氏。又書中所許、雖不限少多、聊依使者之情。省約行人之数、謹差慰軍大将軍左熊衛都将上柱将開国子大昌泰等、充使送国、兼附信物。具別状。土無奇異。自知羞悪。

[book_title]卷第八
日本後紀卷第八《起延暦十八年正月、尽十二月。》左大臣正二位兼行左近衛大将臣藤原朝臣冬嗣等奉　勅撰　皇統彌照天皇《桓武天皇》。
十八年春正月丙午朔。皇帝御大極殿受朝。文武官九品以上蕃客等各陪位。減四拜爲再。不拍手。以有渤海国使也。諸衛人等並擧賀聲。禮訖。宴侍臣於前殿賜被。
壬子。豊樂院未成功。大極殿前龍尾道上搆作借殿。葺以彩帛。天皇臨御。蕃客仰望。以爲壯麗。命五位已上宴樂。渤海国使大昌泰等預焉。賚祿有差。
甲寅。賜五位已上新錢。三位三千文。四位二千文。五位一千文。
丁巳。從五位下多治比眞人豊繼。石上朝臣眞家授從五位上。正六位上川邊朝臣宅從五位下。正六位上鴈高朝臣笠繼。正七位上谷忌寸家刀自。正七位下次田連宅足。從七位上山田連乙□。從八位下高安連眞笠外從五位下。
戊午。勅。冐蔭之徒。若能自首。宜從改正。把笏之色。先經駈策。宜特寛恕。官位如舊。』長岡京地一町賜從五位下藤原朝臣奈良子。
辛酉。御大極殿。宴群臣并渤海客。奏樂。賜蕃客以上蓁揩衣。並列庭踏歌。』大學頭從四位下紀朝臣作良卒。少遊大學。頗覽經史。起家爲少判事。遷式部大丞。寳龜九年授從五位下。延暦四年叙從五位上。歴上野丹波二国守。除大學頭。後授從四位下。爲人質直。無所容舍。吏有小過。必糺以法。以此爲下所惡。尤勤公政。晨出昏入。老而無倦。
癸亥。於朝堂院觀射。五位已上射畢。次蕃客射焉。』正五位上紀朝臣兄原授從四位下。
乙丑。典侍正四位上和氣朝臣廣虫卒。從三位行民部卿兼攝津大夫清麻呂姉也。少而出家爲尼。供奉高野天皇。爲人貞順。節操無虧。事見清麻呂語中。皇統彌照天皇甚信重焉。今上思勞舊。追贈正三位。薨時年七十。
庚午。勅。玳瑁帶者。先聽三位已上著用。自今以後。五位得同着。
癸酉。散位從四位上安倍朝臣東人卒。
甲戌。外從五位下桑原公秋成爲主計助。外從五位下葛井宿禰松足爲大和介。從五位下内眞人他田爲伊賀守。近衛將監從五位下三諸朝臣綿麻呂爲兼近江大掾。從五位下甘南備眞人国成爲若狹守。從五位上石淵王爲越中守。外從五位下村国連息繼爲介。從五位上藤原朝臣仲成爲越後守。内匠頭從四位上川村王爲兼丹波守。從五位下藤原朝臣眞野麻呂爲周防守。外從五位下槻本公奈弖麻呂爲長門守。從五位上淺井王爲伊豫守。從四位下藤原朝臣葛野麻呂爲大宰大貳。從五位下石川朝臣清直爲少貳。從五位下藤原朝臣河主爲豊前守。』唐人大學權大属正六位上李法□。大炊權大属正六位上清川忌寸斯麻呂。造兵權大令史正六位上榮山忌寸千嶋。官奴令史正六位上榮山忌寸諸依。皷吹權大令史正六位上清根忌寸松山等給月俸。愍其覊旅也。
二月乙亥朔。無位安賀女王授從五位下。
丙子。從八位下佐味朝臣枚女授從五位下。
庚辰。從五位上藤原朝臣繼彦爲左少辨。從五位下石川朝臣魚麻呂爲右少辨。從五位下三原朝臣弟平爲内藏助。
辛巳。諱《嵯峨太上天皇》於殿上冠。賜五位已上衣被。』從五位下清野宿禰最弟授從五位上。從三位百濟王明信正三位。正五位上三嶋宿禰廣宅從四位下。從五位下高倉朝臣殿嗣爲主計頭。
壬午。行幸交野。
己丑。勅。出擧私稻。先已禁制。如或違犯。即有嚴科。而去年不稔。百姓乏食。諸国出擧。定難周贍。因時弛張。古今通典。宜寛前制。暫任民情。其收息利。率十收三。如過此限。罪亦如前。』遣從五位上行兵部大輔兼中衛少將春宮亮大伴宿禰是成。傳燈大法師位泰信等於淡路国。令賚幣帛謝崇道天皇靈。
癸巳。主菓餅從七位下宍人朝臣宮人假蔭入色。改正還本。特免其罪。復本職。
甲午。正六位上石川朝臣乙名復本位從五位下。從四位下多治比眞人繼兄爲神祇伯。山城守如故。中納言從三位藤原朝臣雄友爲兼中務卿。從五位下登美眞人藤津爲左大舍人助。從五位下藤原朝臣岡繼爲圖書頭。從五位上橘朝臣安麻呂爲内藏頭。中納言從三位和朝臣家麻呂爲兼治部卿。從五位下百濟王鏡仁爲少輔。正五位下文室眞人波多麻呂爲雅樂頭。從四位下粟田朝臣鷹守爲大藏卿。外從五位下嵩山忌寸道光爲大炊權助。從五位上小倉王爲典藥頭。正五位上秋篠朝臣安人爲中衛少將。左中辨丹波守如故。從五位下菅原朝臣門守爲隼人正。從四位下百濟王英孫爲右衛士督。攝津守如故。從四位下紀朝臣勝長爲左兵衛督。近江守如故。從四位下紀朝臣兄原爲右兵衛督。肥後守如故。從五位下安倍朝臣小笠爲佐。
乙未。流陸奧国新田郡百姓弓削部虎麻呂。妻丈部小廣刀自女等於日向国。久住賊地。能習夷語。屡以謾語騷動夷俘心也。』美濃備中二国飢。遣使賑給。』贈正三位行民部卿兼造宮大夫美作備前国造和氣朝臣濂麻呂薨。本姓磐梨別公。右京人也。後改姓藤野和氣眞人。清麻呂爲人高直。匪躬之節。與姉廣虫共事高野天皇。並蒙愛信。任右兵衛少尉。神護初授從五位下。遷近衛將監。特賜封五十戸。姉廣虫及笄年。許嫁從五位下葛木宿祢戸主。既而天皇落餝。隨出家爲御弟子。法名法均。授進守大夫尼位。委以腹心。賜四位封并位祿位田。寳字八年大保恵美忍勝叛逆伏誅。連及當斬者三百七十五人。法均切諌。天皇納之。減死刑以處流徒。乱止之後。民苦飢疫。弃子草間。遣人收養。得八十三兒。同名養子。賜葛木首。此時僧道鏡得幸於天皇。出入警蹕。一擬乘輿。號曰法王。大宰主神習宜阿蘇麻呂媚事道鏡。矯八幡神教言。令道鏡即帝位。天下太平。道鏡聞之。情喜自負。天皇召清麻呂於牀下。曰。夢有人來。稱八幡神使云。爲奏事請尼法均。朕答曰。法均軟弱。難堪遠路。其代遣清麻呂。汝宜早參聽神之教。道鏡復喚清麻呂。募以大臣之位。先是路眞人豊永爲道鏡之師。語清麻呂云。道鏡若登天位。吾以何面目可爲其臣。吾與二三子共爲今日之伯夷耳。清麻呂深然其言。常懷致命之志。徃詣神宮。神託宣云云。清麻呂祈曰。今大神所教。是国家之大事也。託宣難信。願示神異。神即忽然現形。其長三丈許。色如滿月。清麻呂消魂失度。不能仰見。於是神託宣。我国家君臣分定。而道鏡悖逆無道。輙望神器。是以神靈震怒。不聽其祈。汝歸如吾言奏之。天之日嗣必續皇緒。汝勿懼道鏡之怨。吾必相濟。清麻呂歸來。奏如神教。天皇不忍誅。爲因幡員外介。尋改姓名。爲別部穢麻呂。流于大隅国。尼法均還俗。爲別部狹虫。流于備後国。道鏡又追將殺清麻呂於道。雷雨晦暝。未即行。俄而勅使來僅得免。于時參議右大辨藤原朝臣百川愍其忠烈。便割備後国封郷廿戸。送充於配處。寳龜元年聖帝踐祚。有勅入京。賜姓和氣朝臣。復本位名。姉廣虫又掌吐納。叙從四位下。任典藏。累至正四位下。帝從容勅曰。諸侍從臣。毀譽紛紜。未嘗聞法均語他過。友于天至。姉弟同財。孔懷之義。見稱當時。延暦十七年正月十九日薨。與弟卿約期云。諸七及服□之日。勿勞追福。唯與二三行者。坐靜室。事禮懴耳。後世子孫。仰吾二人。以爲法則。天長二年。天皇追思舊績。贈正三位之告身。弟清麻呂脚痿不能起立。爲拜八幡神。輿病即路。及至豊前国宇佐郡□田村。有野猪三百許。挾路而列。徐歩前駈十許里。走入山中。見人共異之。拜社之日。始得起歩。神託宣賜神封綿八萬餘屯。即頒給宮司以下国中百姓。始駕輿而徃。後馳馬而還。累路見人。莫不歎異。清麻呂之先出自垂仁天皇皇子鐸石別命。三世孫弟彦王。從神功皇后征新羅凱旋。明年忍熊別皇子有逆謀。皇后遣弟彦王。於針間吉備堺山誅之。以從軍功。封藤原縣。因家焉。今分爲美作備前兩国也。高祖父佐波良。曾祖父波伎豆。祖宿奈。父乎麻呂。墳墓在本郷者。拱樹成林。清麻呂被竄之日。爲人所伐除。歸來上疏陳状。詔以佐波良等四人并清麻呂爲美作備前兩国国造。天應元年授從四位下。拜民部大輔。爲攝津大夫。異遷中宮大夫民部卿。授從三位。延暦十七年上表請骸骨。優詔不許。仍賜功田廿町。以傳其子孫。清麻呂練於庶務。尤明古事。撰民部省例廿卷。于今傳焉。奉中宮教。撰和氏譜奏之。帝甚善之。長岡新都。經十載未成功。費不可勝計。清麻呂潜奏。令上託遊獵相葛野地。更遷上都。清麻呂爲攝津大夫。鑿河内川。直通西海。擬除水害。所費巨多。功遂不成。私墾田一百町在備前国。永爲振給田。郷民恵之。薨時贈正三位。年六十七。有六男三女。長子廣世。起家補文章生。延暦四年坐事被禁錮。特降恩詔。除少判事。俄授從五位下。爲式部少輔。便爲大學別當。墾田廿町入寮爲勸學料。請裁闡明經四科之第。又大學會諸儒。講論陰陽書新撰藥經大素等。大學南邊以私宅置弘文院。藏内外經書數千卷。墾田□町永充學料。以終父志焉。
辛丑。遊獵於栗前野。
壬寅。大和国飢。遣使賑給。
三月乙巳朔。震民部省廩。
丙午。近江紀伊二国飢。遣使賑給。
戊申。陸奧国柴田郡人外少初位下大伴部人根等賜姓大伴柴田臣。
庚戌。近江園淺井郡人從七位下穴太村主眞杖賜姓志賀忌寸。
辛亥。陸奧国富田郡併色麻郡。讃馬郡併新田郡。登米郡併小田郡。
壬子。停出羽国山夷祿。不論山夷田夷。簡有功者賜焉。
甲寅。伯耆。阿波。讃岐等国飢。遣使賑給。』從五位下入間宿禰廣成爲 造東大寺次官。』正六位上野王賜姓清瀧朝臣。
丁巳。正四位下行左大辨兼右衛士督皇太子學士伊勢守菅野朝臣眞道等言。己等先祖。葛井。船。津。三氏墓地。在河内国丹比郡野中寺以南。名曰寺山。子孫相守。累世不侵。而今樵夫成市。採伐冢樹。先祖幽魂。永失所歸。伏請依舊令禁。許之。
夏四月乙亥朔。河内国飢。遣使賑給。』從五位下御中眞人廣岳爲大學助。』攝津国人正八位上須美開徳賜姓葛澤造。
丁丑。故正五位下上毛野朝臣稻人賎宅敷女男二人賜姓物部。
癸未。勅。□水經日。苗稼腐損。窮弊之民。不得更播。宜令山城。河内。攝津等国巡検貧民。以正税給之。』攝津国人從七位上乙麻呂等給姓豊山忌寸。』起從五位下和氣朝臣廣世復本官。
乙酉。從五位上藤原朝臣繼彦爲上総介。陰陽頭如故。從五位上藤原朝臣繼業爲大學頭。侍從信濃介如故。正四位下藤原朝臣乙叡爲兵部卿。中衛大將越前守如故。從五位下安倍朝臣家守爲刑部少輔。從五位下紀朝臣千世爲彈正弼。正五位下橘朝臣入居爲左京大夫。右中辨右兵衛佐播磨守如故。參議從四位下藤原朝臣繩主爲春宮大夫。式部大輔近衛中將如故。中納言從三位藤原朝臣内麻呂爲兼造宮大夫。近衛大將但馬守如故。
己丑。賑給左右京貧民。』▼是日。渤海国使大昌泰等還蕃。遣式部少録正六位上滋野宿禰船白等押送。賜其王璽書曰。天皇敬問渤海国王。使昌泰等隨賀萬至。得啓具之。王逖慕風化。重請聘期。占雲之譯交肩。驟水之貢繼踵。毎念美志。嘉尚無已。故遣專使。告以年期。而猶嫌其遲。更事覆請。夫制以六載。本爲路難。彼如此不辞。豈論遲促。宜其修聘之使。勿勞年限。今因昌泰等還。差式部省少録正六位上滋野宿禰船白充使領送。并附信物。色目如別。夏首正熱。惟王平安。略此代懷。指不繁及。
庚寅。從五位下中臣丸朝臣豊国爲齋宮頭。正六位上大伴宿禰峰麻呂爲遣新羅使。正六位上林忌寸眞繼爲録事。
辛丑。勅。近衛府。大將元從四位上官。今爲從三位官。又加中將一員。中衛府。大將元從四位上官。今爲正四位上官。衛門督元正五位上官。今爲從四位下官。佐從五位下官。今爲從五位上官。左右衛士兵衛等一准衛門。左右兵衛府。加少尉一員。少志一員。其官位者一准衛門府。廢内藏寮主鎰四人。加少属一員。減大藏省主鎰大少各一員。治部省解部四員。
壬寅。公卿奏曰。大和国守從四位下藤原朝臣園人解稱。郡司之任。所掌不輕。而外考之官。不得貽謀。准於諸国。亦無潤身。是以擬用之日。各竸辞退。郡務闕怠。率由於此。伏請居之内考。將勸後輩者。臣等商量。夫高爵以之彰勳。厚賞以之酬勞。所以勸勵士庶。任用得人者也。而畿内諸国。近接都下。驅策之勞。尤是殊甚。准於外国。不可同日。如今所申穩便。誠合進昇。伏望五国郡司。一居内考。許之。
五月乙巳。淡路国飢。遣使賑給。
庚戌。正六位上紀朝臣廣濱授從五位下。
辛亥。從五位上藤原朝臣仲成。從五位上住吉朝臣綱主授正五位下。正六位上紀朝臣繩麻呂從五位下。正六位上日下部連得足。正六位上粟田臣蓑麻呂外從五位下。
癸丑。授正六位上藤原朝臣城主。正六位上藤原朝臣藤嗣。正六位上藤原朝臣永貞。正六位上藤原朝臣廣河。正六位上紀朝臣咋麻呂。紀朝臣彌都麻呂。安倍朝臣象主從五位下。
丙辰。前遣渤海使外從五位下内藏宿禰賀茂麻呂等言。歸郷之日。海中夜暗。東西掣曳。不識所著。于時遠有火光。尋逐其光。忽到嶋濱。訪之。是隱岐国智夫郡。其處無有人居。或云。比奈麻治比賣神常有靈驗。商賈之輩。漂宕海中。必揚火光。頼之得全者。不可勝數。神之祐助。良可嘉報。伏望奉預幣例。許之。
壬戌。令諸国司講師沙汰国分寺僧。
己巳。尾張国海部郡主政外從八位上刑部粳虫言。權掾阿保朝臣廣成不憚朝制。擅養鷹鷂。遂令當郡少領尾張宿禰宮守。六齋之日。獵於寺林。因奪鷹奏進。勅。須有違犯。先言其状。而凌慢国吏。輙奪其鷹。宜特决杖解却其任。
庚午。勅。撫俗宣風。任属郡司。今停譜第。妙簡才能。而宿衛之人。番上之輩。久經駈□。頗効才能。宜不經本国。令式部省簡試焉。
辛未。遣神祇大祐正六位上大中臣朝臣弟枚改作伊勢大神宮正殿。』讃岐国飢。出穀萬二千斛賑貸乏絶戸。
壬申。停遣新羅使。
六月甲戌朔。省中衛左右衛士三府醫師一員。
丁丑。遣左衛士志矢田部常陸麻呂於平城。捕内竪雀部廣道。决杖一百。以強姦法華寺尼也。
戊寅。詔曰。惟王經国。徳政爲先。惟帝養民。嘉穀爲本。朕以寡薄。忝承洪基。懼甚履氷。懍乎御朽。昧旦丕顯。日昃聽朝。思弘政治。冀宣風化。時雍未洽。陰陽失和。去年不登。稼穡被害。眷言其弊。有憫于懷。宜敷寛恩。答彼咎祥。其被損尤甚之處。美作。備前。備後。南海道諸国。肥前。豊後等十一国。去年田租。特全免之。
癸未。勅。前停止公廨混合正税。兼減擧數。以省民煩。然諸国称任中之未納。徴公廨之息利。百姓受弊。艱苦實深。自今以後。宜停徴焉。如有違者。隨即科之。
乙酉。勅。沙門擅去本寺。隱住山林。受人属託。或行耶法。如斯之徒。往往而在。国憲内教。同所不許。宜諸国司巡検部内所有山林精舍并居住比丘優婆塞。具録言上。不得踈漏。
戊子。勅。祭祀之事。在徳與敬。心不致敬。神寧享之。廣瀬竜田祭。所以鎭弭風災。祷祈年穀也。而大和国司。觸事怠慢。都無肅敬。差遣史生。祗承朝代。祀無報應。職此之由。自今以後。守介一人。齋戒祗承。若有事故。聽遣判官。
己丑。從五位下石川朝臣魚麻呂爲左少辨。從五位下百濟王鏡仁爲右少辨。中納言從三位和朝臣家麻呂爲兼中務卿。相摸守如故。正五位下大庭王爲大輔。從五位下淡路眞人福良麻呂爲少輔。侍從從四位下中臣王爲兼左大舍人頭。從五位下粟田朝臣入鹿爲治部少輔。中納言從三位藤原朝臣雄友爲兼民部卿。從五位下甘南備眞人眞野《觸太上天皇諱故改神爲眞》。爲主税頭。正五位下藤原朝臣大繼爲大藏大輔。下総守如故。從四位下大原眞人美氣爲大膳大夫。外從五位下村国連息繼爲阿波權介。
癸巳。勅。去年不稔。百姓乏食。暫任民心。出擧私稻。一張一弛。因時垂教。宜更禁斷罪依前格。
丙申。從五位下紀朝臣嗣梶。從五位下藤原朝臣綱主授從五位上。正六位上桑田眞人甘南備從五位下。』▼是日。詔曰。朕祗纂丕業。撫臨黎元。尅己勤躬。不遑寧處。思欲輯煕四海。期之刑措。弘濟百姓。致之壽域。而近巡京中。過堀川處。鉗鎖囚徒。暴體苦作。興言於茲。愀然于懷。雖生民之愚。自招罪惡。而爲彼父母。寧不哀愍。其在役見徒。及天下見禁囚等。罪無輕重。並宜赦除令得自新。但私鑄錢。謀殺故殺。及被問民苦使推訪諸国郡官吏百姓等。不在赦限。其謀殺故殺配役者。停役配流。普告遐邇。令知朕意。
戊戌。越中国飢。遣使賑給。
己亥。免山城国乙訓。葛野。愛宕三郡負租。
庚子。屈僧三百人沙彌五十人於禁中及東宮朝堂。奉讀大般若經。
秋七月癸卯朔。攝津国人正七位上大伴宿禰助等貫于右京。
己酉。停伊勢齋宮新甞會。但以歌舞伎供九月祭。
己未。置判事史生四員。掃部司史生二員。』丹後国飢。遣使賑給。
乙丑。越中国飢。遣使賑給。』免備中国去年租。以風旱爲災。五穀不登也。』▼是日。曲宴。賜四位已上衣。
庚午。停大和国宇陀肥伊牧。以接民居損田園也。』遣使秡畿内七道諸国。以齋内親王將入伊勢也。
是月。有一人乘小船。漂着參河国。以布覆背。有犢鼻。不着袴。左肩著紺布。形似袈裟。年可廿。身長五尺五分。耳長三寸餘。言語不通。不知何国人。大唐人等見之。僉曰。崑崙人。後頗習中国語。自謂天竺人。常彈一弦琴。歌聲哀楚。閲其資物。有如草實者。謂之綿種。依其願令住川原寺。即賣隨身物。立屋西郭外路邊。令窮人休息焉。後遷住近江国国分寺。
八月癸酉。長岡京地一町賜民部少輔從五位下菅野朝臣池成。
甲戌。從五位下登美眞人藤津爲少納言。
丙子。常陸国言。鹿嶋。那加。久慈。多珂四郡。今月十一日。自晨至晩。海潮去來凡十五度。滿則過常涯一町許。涸則踰常限廿餘町。海畔父老僉云。古來所未見聞也。
戊寅。巡幸京中。
己卯。禊於埴川。
癸未。幸大堰。
丙戌。遣使於畿内諸国以校田。』豊前国宇佐郡人酒井勝小常依有惡行。配隱岐国。
己丑。幸北野。
癸巳。伊豫国人從七下越知直祖繼貫于左京。』▼是日遊獵於栗前野。
丙申。奉幣帛於伊勢大神宮。以齋内親王將入齋宮也。
丁酉。勅。擇才擢用。不必資蔭。今衛府舍人及衛門門部。僞蔭之侶。其數資多。而縁許還本。事乖弘恕。宜特寛宥。任用如舊。至于昭穆。據實改正。其詐蔭未經叙位。任後依選得叙者。矜彼勞効。勿追位記。但先後資蔭得叙。或更歴選加階者。宜計蔭叙之階。追後加之階。』▼是日。遊獵於水生野。
九月癸卯。從五位下百濟王貞孫授從五位上。
甲辰。齋内親王發野宮。赴伊勢。遣侍從從四位下中臣王。參議正四位下藤原朝臣乙叡等送焉。
戊申。暴風。京中屋舍倒壞者多。
辛亥。從四位下藤原朝臣園人爲右大辨。大和守如故。東宮傅從三位大伴宿禰弟麻呂爲兼治部卿。正五位下藤原朝臣仲成爲大輔兼山城守。正五位下阿倍朝臣弟當爲兵部大輔。正四位下百濟王玄鏡爲刑部卿。從五位下菅原朝臣門守爲主殿助。從五位下石川朝臣道成爲左京亮。神祇伯從四位下多治比眞人繼兄爲兼右京大夫。從五位上百濟王教徳爲上総守。從五位下都努朝臣筑紫麻呂爲介。近衛少將從五位上大伴宿禰是成爲兼下野守。從五位下百濟王教俊爲介。式部少輔從五位下和氣朝臣廣世爲兼阿波守。外從五位下村国連息繼爲介。
甲寅。信濃国伊那郡阿智驛驛子。永免調庸。以道路險難也。
丁巳。近江国小神舊牧賜諱。《嵯峨太上天皇。》
辛酉。正六位上式部少録滋野宿禰船代等到自渤海国。国王啓曰。嵩□啓。使船代等至。枉辱休問。兼信物□絹各卅匹。絲二百□。綿三百屯。准數領足。懷愧實深。嘉□厚情。伏知稠疊。前年附啓。請許量載往還。去歳承書。遂以半紀爲限。嵩□情勤馳係。求縮程期。天皇舍己從人。便依所請。筐□攸行。雖無珎奇。特見允依。荷欣何極。比者天書降渙。制使莅朝。嘉命優加。寵章惣華。班霑燮理。列等端揆。惟念寡菲。殊蒙庇蔭。其使昌泰等。才慙專對。將命非能。而承□優容。倍増喜慰。而今秋暉欲暮。序維凉風。遠客思歸。情勞望日。崇□時節。无滯廻帆。既許隨心。正宜相送。未及期限。不敢同行。謹因廻使。奉附輕尠。具如別状。
癸亥。遊獵於陶野。賜四位以上衣。
乙丑。遊獵於的野。賜五位以上衣。
是月。禁京畿百姓奉北辰燈。以齋内親王入伊勢齋宮也。
冬十月壬申。信濃国地百町賜左大辨正四位下菅野朝臣眞道。
己夘。遊獵于交野。
壬辰。遊獵于西野。
十一月甲辰。地震。
戊申。從五位下橘朝臣眞甥爲少納言。從五位下石川朝臣淨濱爲陰陽頭。從五位上三諸朝臣眞屋麻呂爲宮内大輔。外從五位下民忌寸廣成爲隼人正。』免淡路国今年調庸。以風水爲災。百姓被害也。
己酉。曲宴。賜五位以上布有差。
辛亥。巡幸京中。
甲寅。備前国言。兒嶋郡百姓等。燒塩爲業。因備調庸。而今依格。山野濱嶋。公私共之。勢家豪民。竸事妨奪。強勢之家彌榮。貧弱之民日弊。伏望。任奪給民。勅。乘勢迫貧。事乖共利。宜加禁制。莫令更然。』淡路国□。以播磨国隨近郡穀。賑給乏絶戸。
甲子。勅。先遣問民苦使。採訪政迹。思明激揚以嚴黜陟。今閲使状。違犯者多。理須峻刑永懲後輩。但以。泣辜解網。叡哲良規。宥過刑故。古今通典。去延暦十四年簡差使者。擬遣巡察。慮彼自新。未遽發遣。而慢法不悛。縱慾无厭。此而可原。孰不可恕。其以還。有犯国司以下。宜依法斷以懲將來。但犯佃田三町以下。及駈使兵士者。特從寛宥。其十四年以往所犯。積習已久。卒難洗盪。宜事無輕重。一從原免。
十二月癸酉。勅。山城国葛野川。近在都下。毎有洪水。不得徒渉。大寒之節。人馬共凍。來往之徒。公私同苦。宜楓佐比二渡。各置度子。以省民苦。
甲戌。甲斐国人止彌若虫。久信耳鷹長等一百九十人言。己等先祖。元是百濟人也。仰慕聖朝。航海投化。即天朝降綸旨。安置攝津職。後依丙寅歳正月廿七日格。更遷甲斐国。自爾以來。年序既久。伏奉去天平勝寳九歳四月四日勅稱。其高麗百濟新羅人等。遠慕聖化。來附我俗。情願改姓。悉聽許之。而已等先祖。未改蕃姓。伏請蒙改姓者。賜若虫姓石川。鷹長等姓廣石野。』又信濃国人外從六位下卦婁眞老。後部黒足。前部黒麻呂。前部佐根人。下部奈弖麻呂。前部秋足。小縣郡人无位上部豊人。下部文代。高麗家繼。高麗繼楯。前部貞麻呂。上部色布知等言。己等先高麗人也。小治田。飛鳥二朝庭時節。歸化來朝。自爾以還。累世平民。未改本号。伏望依去天平勝寳九歳四月四日勅。改大姓者。賜眞老等姓須須岐。黒足等姓豊岡。黒麻呂姓村上。秋足等姓篠井。豊人等姓玉川。文代等姓清岡。家繼等姓御井。貞麻呂姓朝治。色布知姓玉井。
丁丑。發伊賀。伊勢。尾張。近江。美濃。若狹。丹波。但馬。播磨。備前。紀伊等国役夫。以充造宮。
乙酉。遊獵于水生野。』陸奧国言。俘囚吉弥侯部黒田。妻吉彌侯部田苅女。吉彌侯部都保呂。妻吉彌侯部留志女等。未改野心。住還賊地。因禁身進送。配土左国。
庚寅。大僧都傳燈大法師位等定言。側力劣則止。著在丘典。心□不極。光于彜倫。等定落髪玄門。棲形檀林。羞戒婆離。恥智□子。豈須辱帶綱任。久乱維務哉。恥方濫吹。恐同踐火。是以懸車之歳。數陳口辞。不被詔許。既經數年。當今年垂八十。進行不正。進退失儀。強以抱任。慙天愧地。庸身無□。伏願去大僧都。以開賢路。逃息耄情。兼望當糧。上崇養老之徳。下免尸位之刺。不任瀝款之至。上表以聞。』詔報曰。忽省來表。知辞綱任。委寄未幾。告老何早。歎慕其徳。感悽无已。但退讓再三。謙光難逆。故許所請。以遂來意。其梵釋寺事者。休息之閑。時加検校。時寒。想和適也。指不多云。
辛卯。從五位下安曇宿禰大丘爲□大舍人助。從五位上小倉王爲内膳正。
癸巳。巡幸京中。』攝津職舊荒田五十七町賜大田親王。
丙申。從五位下小野朝臣田刀自授從五位上。
丁酉。式部少輔從五位下和氣朝臣廣世言。亡考清麻呂平生常言。身食厚祿。無益於公。兼忝国造。無徳於民。懷抱戀戀。願念故郷。憐彼窮民。不能忘焉。願以私墾田一百町。擬和氣。盤梨。赤坂。邑久。上道。三野。津高。兒嶋等八郡卅餘郷賑救之分。然一處混置。諸郷難及。若遭班田。奏聞。以此墾田。班田口分。彼郷分田量換。置名爲賑救田。以仍其地子。季夏之月。賑給飢人。以救民命。以報国恩。隙駒不駐。所願未果。仍表先志。許之。
戊戌。勅。天下臣民。氏族已衆。或源同流別。或宗異姓同。欲據譜牒。多經改易。至検籍帳。難辨本枝。宜布告天下。令進本系帳。三韓諸蕃亦同。但令載始祖及別祖等名。勿列枝流并繼嗣歴名。若元出于貴族之別者。宜取宗中長者署申之。凡厥氏姓。率多假濫。宜在□實。勿容詐冐。來年八月卅日以前。惣令進了。便編入録。如事違故記。及過嚴程者。宜原情科處。永勿入録。凡庸之徒。惣集爲卷。冠蓋之族。聽別成軸焉。

[book_title]卷第九
日本後紀卷第九逸文《自延暦十九年正月、至同二十年六月。》
延暦十九年春正月庚子朔。皇帝御大極殿、宴侍臣於前殿。賜被。
癸卯。中衛大将正四位下藤原朝臣乙叡奉献。正六位下藤原朝臣世継、授従五位下。賜五位已上物有差。
丙午。《授位。》。
癸酉。幸五百井女王庄。（『日本紀略』）
己未。幸西島院。
癸亥。任官。
甲子。藤原氏献物。賜四位已上被、五位衣、六位綿。
丙寅。幸田野。
二月辛巳。賜右中弁従四位下橘朝臣入居度二人。
壬申。禁輸銭以求爵。
戊寅。右中弁従四位下橘朝臣入居卒。云々。屡上書言便宜。事多補益。徴為右中弁。所言政務、甚被省納。奏撰刪定令。
辛巳。河内国若江郡田一町六段、施入達竜華寺、為灯し分。
甲申。任官。外従五位下堅部広人為大外記。左大史如故。
戊子。遊猟於栗前野。
三月己亥朔。出雲国介従五位下石川朝臣清主言。俘囚等冬衣服、依例須絹布混給。而清主改承前例、皆以絹賜。又毎人給乗田一町、即使富民佃之。新到俘囚六十余人、寒節遠来、事須優賞。因各給絹一匹、綿一屯、隔五六日、給饗賜禄。毎至朔日、常加存問。又召発百姓、令耕貴園圃者。直。撫慰俘囚、先既立例。而清主任意失旨、饗賜多費。耕佃増煩、皆非朝制。又夷之為性、貪同俘壑。若不常厚、定動怨心。自今以後、不得更然。
丙辰。巡幸京中
四月己巳朔。御大極殿視朔。
丁丑。勅。山薮之利、甲子須共。是以、屡下明制、重禁専檀。而伊賀国不顧朝憲王臣豪民、広占山林、不許民採。国郡官司、知而不禁。妨民奪利、莫過於斯。若慣常不悛、科処如法。宜准去十七年格、尽収還公。令百姓共貴利。但東西二寺、称構堂宇、其巨樹直木、特聴禁断。
戊寅。巡幸京中。
庚辰。以流来崑崙人賚綿種、賜紀伊・淡路・阿波・讃岐・伊豫・土佐及大宰府等諸国、殖之。其法先簡陽地沃壌、掘之作穴。深一寸、衆穴相去四尺。乃洗種漬之、令経る一宿、明旦殖之。一穴四枚、以土掩之、以手按之。毎旦水潅、常令潤沢、待生芸之。
乙酉。公卿奏議曰。美濃国言。賀茂・可児・土岐・恵奈《恵那》四郡、居山谷際、土地■《嶢？》埆、雖比郡有年、而損荒常多。通計彼此、僅為得七。而今依収八法、全徴無通。百姓不堪、申訴不息。伏請。賀茂・恵奈二郡同収六、土岐・可児二郡得七、永為恒例。臣等商量、地有沃■ﾔｾﾙ･ｾｷ。上下不等。年有穣荒、損得已殊。賦税之法、不可一■ｷ。又依令損田五分者免租。而今之所行、不勘五分以下損。計人別所営、一概収八、貧弊之民、不堪弁備、申訴繁多、非独美濃。夫百姓之於賦役、僅増一分、則以甚重、減片数、則甚以易悦。伏望。改新制而収七、依旧法、而免三。其不用通計、一依新制。又損田七分以上■《四十》九戸、国司検実処分、自慶雲之年、迄于今、行之已久。因循為常。並復改張、依旧施行。庶望申訴之辞永息、何力之語斯起。千箱万■ﾕ如京如■ﾃｲ。庶既且富、康哉易期。臣等愚□、不敢不奏。許之。
庚寅。勅。象牙、陰陽之外、親王以下、不得服用。
（『類聚国史』三二巡幸）辛卯。巡幸京中。（『日本紀略』）和泉国雨雹。大如桃李。
五月戊戌朔。曲宴。賜五位已上衣。
壬寅。御馬埒殿、観騎射。
癸丑。勅。天下田租、改張前例、十分之内、免三収七。夫降詔革例、本為済民。而国軍官司、或不頒行、遂令恩渙空施、恵沢未洽吏無絶奸、民不免弊。宜下知諸国、不得更然。如不改轍、、必■ｼﾝ重科。貴貢調之日、民集之時、便遣勅使、精加訪問。若有違詔、刑惟莫宥。
戊午。陸奥国言。帰降夷俘、各守城塞、朝参相続、出入寔繁。夫馴荒之道、在威与徳。若不優賞、恐失天威。今夷俘食料、充用不足。伏請。佃卅町以充雑用。許之。
己未。甲斐国言。夷俘等狼性未改、野心難馴。或陵突百姓、奸略婦女、或掠取牛馬、任意乗用。自非朝憲、不能懲暴。勅。夫招夷狄以入中州、為変野俗以靡風化。豈任彼情、損此良民。宜国司懇々教喩。若尚不改、依法科処。凡厥置夷諸国、又同准此。
六月戊辰朔。日有蝕。
癸酉。駿河国言。自去三月十四日、迄四月十八日、富士山巓自焼。昼即烟気暗瞑、夜即火光照天。其声若雷、灰下如雨。山下川水、皆紅色也。
乙卯。幸神泉苑。
丁巳。任官。
己未。詔曰。朕有所思。宜故皇太子早良親王、追称祟道天皇、故廃皇后井上内親王、追復称皇后。其墓並称山陵。令従五位上守近衛少将兼春宮亮丹波守大伴宿祢是成、率陰陽師衆僧、鎮謝在淡路国祟道天皇山陵。
壬戌。分淡路国津名郡戸二烟、以奉守祟道天皇陵。大和国宇智郡戸一烟、奉守皇后陵。
甲子。遣少納言従五位下称《稲？》城王等、以追尊事、告宇祟道天皇陵、遣散位従五位下葛井王等、以復位事、告宇皇后陵。
八月丁卯朔己卯。幸神泉苑。
庚辰。奉白馬於丹生、祈晴。
辛巳。薬師寺僧景国言。己元摂津国西成郡大国忌寸木主也。為性遅鈍、不堪修学。謹案格旨、息子之僧、一切還俗、以懲戒将来者。伏望。還俗附帳。許之。
乙酉。遊猟於水生野。
丁亥。依旧置国司公廨田。
戊子。幸葛野川。
丁酉。諸国論定公廨、依旧出挙。
丙辰。幸大堰。
戊午。遊猟于栗前野。
癸亥。遊猟于大原野。
己巳。発山城・大和・河内・摂津・近江・丹波等諸国民一万人、以修理葛野川■。■堤
辛未。遊猟于的之。
己卯。大安寺僧孝聖言。己元右京人田中朝臣名貞也。自性■弱、不堪修行。老母在堂、無由定省。還俗色養、。許之。
庚辰。外従五位下伊与部家守卒。宝亀六年（七七五）、兼補遣唐、習五経大義并切韻説文字躰、帰来之日、任直講、尋転助教。大臣奏、令講公羊穀梁三伝之義。云々。文宣王享座諸儒諸説不同。仍拠勘経義、及大唐所行、具録奉進、定南面畢。
壬午。幸交野。
庚寅。車駕還宮。
壬辰。丹生□□□□月次祭。
己巳。任征夷副将軍。
丙申。詔曰。云々。其今年不登。言上之国、宜免田租。
庚子。遣征夷大将軍近衛権中将陸奥出羽按察使従四位上兼行陸奥守鎮守府将軍坂上大宿祢田村麻呂、検校諸国夷俘。
庚申。勅。都鄙之民、賦役不同。除附之事、損益已異。今聞。外民挟奸、競貫京畿、隠首括出、二色是也。非唯増口貪田、実亦冒名仮蔭。如不改轍、何絶詐偽。自今以後、一切禁断、莫預班田。
（『類聚国史』一五九口分田）辛未。収大隅・薩摩両国百姓墾田、便授口分。（『日本紀略』）加造宮大進一員。
癸未。駿河守従五位上高橋朝臣祖麻呂免。以執非理不与前司解由也。
丙戌。制。神宮司遭喪、不得補替。服■ｷ復任。
延暦廿年正月甲午朔。皇帝御大極殿、受朝。宴侍臣於前殿。賜被。
丁酉。曲宴。▼是日。雨雪。上歌曰。宇米能波那、胡飛都々■黎■敷留■岐乎、波那可毛知流屠、於毛飛都留何毛。賜五位已上物、各有差。
庚子。《授位。》。
己酉。宴五位已上、賜物。
庚戌。御馬埒殿、観射。
庚子。《授位。》。
延暦廿年春正月甲午朔。皇帝御大極殿、受朝賀。宴侍臣於前殿、賜被。
丁酉。曲宴。▼是日。雨雪。上歌曰。宇米能波那、胡飛都々■黎■敷留莠■岐乎、波那可毛知流屠、於毛飛都留何毛。賜五位已上物、各有差。
庚子。《授位》
己酉。宴五位已上、賜物。
庚戌。御馬埒殿、観射。
停大宰府大野山寺、行四天王法。其四天王像及堂舎法物等、並遷便近寺。
甲寅。皇太子献物。賜五位已上衣被。
閏正月甲子朔。任官。
任官。
戊寅。出雲国国造、奏神賀詞事。
己丑。任官。
丙申。始令住吉社神主把笏。
辛丑。令左右京職官人、准諸国、責解由也。
丙午。征夷大将軍坂上田村麻呂、賜節刀。
戊申。曲宴。賜五位已上物有差。
庚申。幸大堰。
三月□□。幸近江大津。国司奏歌■。近行宮諸寺施綿。（■舞）
癸巳。幸神泉。
己亥。越前国、禁行□加□□□屠牛祭神。
壬寅。幸大津。
丙午。勅。前年有制、年分度者、令取幼童、頗習二経之音、未閲三条之趣。苟避課役、纔恭緇徒、還棄戒珠、頓廃学行。自今以後、年分度者、宜択年卅五已上、操履已定、智行可崇、兼習漢音、堪為僧者、為之。毎年十二月以前、僧綱所司、請有業者、相対簡試、所習経論、惣試大義十條、取通五以上者、至期令度。受戒之日、更加審試、通八以上、令得受戒者。而今性有敏鈍、成有早晩。局以性年、恐失英彦。復三論法相、義宗殊途、彼此指揮、理須粗弁。自今以後、聴取年廿已上者。其簡試之日、令弁二宗之別、受戒之時、勿労更加審試。自余条例、一依前制。
己酉。《授位。》
庚戌。幸参議紀朝臣勝長山階宅。
戊午。停左右京職継覧（靭負か、健児か。）、更置兵士。
五月壬戌朔。日有蝕。
甲戌。勅。諸国調庸入貢。而或川無橋、或津乏舟。民憂不少。令路次諸国、貢調之時、津済之処、設舟■浮橋等、長為恒例。
戊寅。奉幣丹生、祈雨。
（『日本紀略』）六月癸巳。任官。（『類聚国史』一六五雲）六月癸巳。備中国言。慶雲見。
甲午。幸神泉。
壬寅。停大宰府進隼人。
六月甲辰甲辰。幸大堰。（『日本紀略』）（『類聚国史』五四多産）六月甲辰。参河国碧海郡人漢人部千倉売、一産三子。賜稲三百束。
（『類聚国史』七八賞賜）丁巳。大和国稲一千束、賜正四位上平群朝臣邑刀自。（『類聚国史』八七配流）丁巳。流出雲国嶋根郡人外正六位上大神掃石朝臣継人、出雲郡人若和部臣真常、楯縫郡人品治部首真金等於長門国。以介従五位下石川朝臣清主共悪行也。

[book_title]卷第十
日本後紀卷第十逸文《自延暦廿年七月、至同廿二年二月。》
七月戊寅。賜故高橋王度二人。
甲申。幸大堰。
丙戌。参河国言。慶雲見。
戊子。賜故大僧都伝灯大法師位等定度三人。
癸巳。《授位。》
庚子。従四位下藤原朝臣葛野麻呂、為遣唐大使。従五位下石川道益為副。判官録事各四人。
辛丑。任官。権中納言従三位藤原乙叡、為山城守。
丁未。遊猟于大原野。
乙卯。遊猟于栗前野。
乙丑。遊猟于的野。
丁卯。幸神泉苑。
甲申。配秦人継主女・桑田広刀自女・生江浄女等、於阿波国。並強盗人之妻也。
乙酉。遊猟于大原野。賜五位位上物有差。
丙戌。征夷大将軍坂上田村麻呂等言。臣聞。云々。討伏夷賊。
冬十月壬辰。遊猟于栗前野。
壬寅。遊猟于日野。
（『類聚国史』三二遊猟）戊申。遊猟于水生野。（『類聚国史』四伊勢神郡）戊申。伊勢国言。多氣度会二郡司等、常多闕怠。伏望。於郡堺外、将行決罰。許之。
丁巳。征夷大将軍坂上田村麻呂召進節刀。
十一月己未朔、乙丑。詔曰。云々。陸奥国《乃》蝦夷等、歴代渉時《天》、侵乱辺境、殺略百姓。是以、事従四位上坂上田村麻呂大宿祢等《乎》遣《天》、伐平掃治《之牟流尓》。云々。田村麻呂授従三位。〈已下叙位。〉
丁卯。茨田親王冠。贈皇后《今上后》・高津・大宅三内親王加笄。
辛丑。制。賜諸王禄、无勘上日、至于得官、計日乃給。其日不足、依法無賜。
甲寅。遣使鎮祭佐保山陵、度僧尼各一千。
延暦廿一年春正月戊午朔。廃朝。雪也。
庚申。百官儀説。有勅議之。宴侍臣於前殿、賜被。
壬戌。勅。如聞。山城国百姓、売買水田、以稲為直。准銭論之、町過万銭。自今以後、宜上田一丁直銭四千、中下田者、准此差減。若有違法、処違勅罪。
（『類聚国史』一七節会）甲子。宴五位已上、賜束帛有差。甲子。（『日本紀略』）陸奥国三神加階。縁征夷将軍奏霊験也。
乙丑。加征夷軍監已下軍士已上勲、各有等級也。▼是日。勅。駿河相摸国言。駿河国富士山、昼夜恒燎、砂礫如霰。求之卜筮、占曰。干疫。宜令両国加鎮謝、及読経、以壤災殃。
丙寅。遣従三位坂上大宿祢田村麻呂、造陸奥国胆澤城。
（『類聚国史』七二踏歌）戊辰。宴五位已上。賜物有差、（『日本紀略』）戊辰。勅。官軍薄伐、闢地瞻遠。宜発駿河・甲斐・相模・武蔵・上総・下総・常陸・信濃・上野・下野等国浪人四千人、配陸奥国胆澤城。
（『日本紀略』）庚午。越後国米一万六百斛、佐渡国塩一百廿斛、毎年運送出羽国雄勝城、為鎮兵粮。」是日。勅。今聞。三論法相、二宗相争。各専一門、彼此長短。若偏被仰、恐有衰微。自今以後、正月最勝王経并十月維摩経二会、宜請六宗、以広学業。（『類聚国史』一七七御斎会一七九諸宗）延暦廿一年正月甲午。勅。今聞。三論法相、二宗相争。各専一門、彼此長短。若偏被仰、恐有衰微。自今以後、正月最勝王経并十月維摩経二会、宜請六宗、以広学業。
甲戌。御馬埒殿観射。
乙亥。美作国献白鹿。賜獲人稲五百束。
丁丑。賜参議従三位藤原朝臣乙叡・近衛中将従三位坂上大宿祢田村麻呂・参議従四位上藤原朝臣縄主・律師伝灯大法師位勝虞・伝灯大法師位恵雲・伝灯大法師位如宝・伝灯大法師位安■・伝灯大法師位光暁等各度一人。
戊寅。免常陸国前司守従四位下勲三等三諸朝臣大原等、隠載稲廿一万六千九十束。
己卯。任官。
甲申。任官。
戊子朔。幸神泉。
庚寅。僧綱言。智行二科僧■40）三人、身住伽藍、志研聖教。伝灯之労無怠、瑩珠之勤不倦。勅。宜元興・薬師二寺僧廿九人、各施布廿五端、弘福寺五人各施布八端、東大寺九人各施■一匹・綿十屯。
癸巳。幸神泉。泛舟曲宴。
己亥。幸神泉。
丁卯。幸神泉。
己巳。遊猟于水生野。
癸酉。任官。
庚子。造陸奥国胆澤城使陸奥出羽按察使従三位坂上大宿祢田村麻呂等言。夷大墓公阿■利為、盤具公母礼等、率種類五百余人降。
辛亥。任官。
庚申。御馬埒殿、観騎射。
壬申。幸神泉。
甲戌。廃相摸国足柄路、開筥荷途、以富士焼砕石塞道也。
六月丁酉。失火、焼左京百姓宅四十二烟。賜米塩各有差。
壬寅。幸神泉▼是日。勅。秀才上下中下第、並元留省不叙。明経上下・中上第並元留省不叙。
丁未。勅。令伊豫国配流人五百枝王、聴居府下。
七月乙卯朔。大和国、有牛産犢、二頭六足。
丙申。幸神泉。
辛酉。御朝堂院、覧相撲。
癸亥。行幸大堰。
甲子。造陸奥国胆澤城使田村麻呂来。夷大墓公二人並従。
丙寅。有狼、走朱雀道、為人所殺。
丁卯。白鷺集于朝堂院。
八月乙丑朔。幸神施。
丁亥。免相模・播磨・美作・備中・備後・安芸・紀伊・淡路・阿波・讃岐等十国損田百姓負税。
壬辰。豊後国遣白雀雀。賜獲者稲五百束。
丁酉。斬夷大墓公阿■利為・盤具公母礼等。此二虜者、並奥地之賊首也。斬二虜時、将軍等申云。此度任願返入、招其賊類。而公卿執論云。野生獣心、反覆无定。儻依朝威獲此梟師、縦依申請、放還奥地、所謂養虎遺患也。即捉両虜、斬於河内国植山。
辛亥。遊猟于的野。便御親王諱《嵯峨》荘、賜五位已上衣被。
丙辰。流讃岐国鵜足郡人吉師部都麻呂、分嶋人伊都甲麻呂等于伊豆国。丹波国人秦乙成・出雲国人巨勢部益人・岩見国人弓部鎰主・美作国人曾禰継人等于安房国。山城国人若湯坐五月麻呂、右京人内蔵氏人・三国嶋成・阿曇継成等于隠伎国。近江国人秦継成・常陸国人大伴継守・能登国人羽咋弥公等于土佐国。以犯強盗也。
丁巳。伊賀・伊勢・尾張・参河・遠江・駿河・伊豆・甲斐・武蔵・上総・下総・常陸・近江・美濃・上野・下野・越前・越中・能登・越後・丹波・丹後・但馬・因幡・伯耆・出雲・岩見・周防・長門・伊豫・土佐等卅一国、損田百姓、免租税徴調。
戊午。遊猟于芹川野。
丁丑。遊猟于北野。
壬午。免河内国今年田租。
癸未。省雅楽寮歌師二員。
壬辰。幸交野。
戊戌。車駕、帰自交野。
己酉。幸大原野。
十一月甲寅朔。日有蝕。
庚申。大宰府言。関■之設、本絶奸偽、解由之事、為全官物。而或国司未得解由、私窃逃帰、欠負未納、無由勘当。若有此輩、到京之日、殊置刑科者。許之。
十二月癸未朔。平城京地一町、賜式部省。
庚寅。鎮守軍監外従五位下道嶋宿祢御楯、為陸奥国大国造。
庚子。佐味親王及右大臣従二位神王献物。
延暦廿二年正月癸丑朔。廃朝。雨也。
甲寅。受朝賀。美作国献白鹿、豊後国献白雀。宴侍臣於前殿、賜被。
丁巳。始置伊勢斎宮寮史生四員。
己未。《授位。》
壬戌。外従五位下槻本公奈■麻呂授従五位上。弟正七位上豊人従五位下。並賜姓宿祢。奈■麻呂父故右兵衛佐外従五位下老、天宗高■天皇《光仁》之旧臣也。初庶人居東宮、暴虐尤甚。与帝不穆、遇之無礼。老竭心奉帝、陰有輔翼之志。庶人及廃后、聞老為帝所昵、甚怒喚之、切責者数矣。及后有巫蠱之事。老案験其獄、多発奸伏。以此、母子共廃。社禝以寧。帝追思其情。故有此授。
丙寅。任官。
戊辰。宴五位已上、賜物有差。
己巳。御馬埒殿観射。
庚午。於朝堂院、観大射。
丁丑。賜大法師善謝度三人。
戊寅。勅。緇徒不学三論、専崇法相。三論之学、殆以将絶。頃年有勅、二宗並行、至得度者、未有法制。自今以後、三論法相、各度五人、立為恒例。
乙丑。賜遣唐大使已下水手已上物有差。
癸巳。令越後国米三十斛・塩卅斛、送志波城所。
乙未。右大臣献物。曲宴、賜四位已上被。
庚子。制。奉行勅、宜拠令条、不更経中務省。

[book_title]卷第十一
『日本後紀』巻第十一逸文
丁巳。入唐大使贈従二位藤原朝臣河清、銜命先朝、修聘唐国、既而帰舳迷津、漂蕩物故於他郷。可贈正二位。河清、贈太政大臣房前之第四子也。天平勝宝四年、以参議民部卿、為聘唐大使、天宝十二載、与留学生阿衡、同舟帰朝、海路逢風、漂泊安南。天平宝字三年、遣散位助高元度等於唐国、迎河清。唐朝乱故、元度等久不得朝見勅云。河清、是本国貴族、朕所鍾愛。故且留之、不許放還。待国家寧定、差使発遣。元度等経年不帰、本朝為恠。宜取南路、早帰命。於是、河清、悲傷流涕、遂以大暦五年正月薨。時年七十三。贈■洲大都督。▼是日。造志波城使従三位行近衛中将坂上田村麻呂辞見。賜彩帛五十疋・綿三百屯。
（『扶桑略記』）廿二年癸未二月己未日。大僧都行賀卒。春秋七十有五也。俗姓上毛野公、大和国広瀬郡人也。生年十五出家、廿受具足戒、廿五被宛入唐留学、学唯識法花両宗。住唐卅一年、帰来之日、歴試身才。東大寺僧明一、難問宗義、頗有所塞。明一即罵云。費粮両国、学植膚浅。何違朝寄、不実帰乎。法師大愧、涕泣滂沱。久在他郷、頻忘言語。長途一躓、豈忘千里之行。深林枯枝、何薄万畝之影。有法華経疏弘賛略、唯識僉議等四十余巻、是即行賀法師之筆削也。又写得持来聖教要文五百余巻、聖朝深喜弘益、授位僧統、詔付門徒卅人、令伝其業矣。《已上国史。》（『類聚国史』一四七撰書）桓武天皇延暦廿二年二月己未。大僧都伝灯大法師位行賀卒。云々。法師、生年廿五被充入唐留学、々唯識法花両宗。住唐卅一年、帰来之日、歴試其才。東大寺僧明一、難問宗義、頗有所塞。罵曰。費粮両国、学植庸浅。何違朝寄、不実帰乎。法師大愧、涕泣滂沱。久在他郷、頻忘言語。長途一躓、豈忘千里之行。深林枯枝、何薄万畝之影。何即在唐之時、居百高座之第二。有法華経疏弘賛略、唯識僉議等四十余巻、是即行賀法師之筆削也。又写得持来聖教要文五百余巻。（『日本紀略』）己未。大僧都行賀卒。留学唐、学唯識法花両宗。住唐卅一年、帰来之日、歴試身才。東大寺僧明一、難問宗義、頗有所塞。即罵云。費粮両国、学植膚浅。法師大愧、涕泣滂沱。在唐之時、居百高座之第二、有法華経疏、唯識僉議等卅余巻、是即行賀法師之筆削也。又写得持来聖教要文五百余巻、聖朝綵壽、授位僧綱。
乙丑。賜遣唐使彩帛、各有差。
己巳。遣唐使等、於朝堂院、拝朝。
乙亥。幸近江国志賀可楽埼。
丙子。幸神泉。終日、太子率諸親王起■。侍衛之人、尽称慶。次侍臣共起舞。（■舞）
庚辰。遣唐大使葛野麻呂、副使石川道益賜餞。宴設之事、一依漢法。酒酣、上喚葛野麻呂於御床下、賜酒。天皇歌云。許能佐気波、於保迩波安良須、多比良可尓、何倍理伎末勢止、伊婆比多流佐気。葛野麻呂涕涙如雨。侍宴群臣、無不流涕。賜葛野麻呂、御被三領・御衣一襲・金二百両。道益、御衣一襲・金一百五十両。
壬午。遣唐大使従四位上藤原朝臣葛野麻呂・副使従五位上石川朝臣道益等辞見。即授節刀。詔曰。云々。
甲申。幸神泉。
己丑。幸近江国志賀可楽埼。
辛卯。巡幸京中。
戊戌。幸神泉。
癸卯。遣唐大使葛野麻呂等言。今月十四日、於難波津頭、始乗船、十六日進発、。云々。■暴雨疾風、沈石不禁。未初、風変打破舟、。云々。其明経請益大学助豊村家永、遂波没、不知所著。沈溺之徒、不可勝計、。云々。今遣右衛士少志日下三方、馳問消息、廻委曲奏上。
（『類聚国史』一九〇俘囚）乙巳。摂津国俘囚勲六等吉弥侯部子成等男女八人、陸奥国勲六等吉弥侯部押人等男女八人、賜姓雄谷。」（『日本紀略』）乙巳。葛野麻呂上表曰。云々。
戊申。遣典薬頭藤原貞嗣・造宮大工物部建麻呂等、理遣唐舶并破損雑物。
甲寅。御馬埒殿観馬射。
丁巳。廃相摸国筥荷路、復足柄旧路。
丙寅。任官。
丁卯。曲宴。賜侍臣及近衛内竪布有差。
辛未。遣唐使奉還節刀。以船舶損壊、不得渡海也。
壬申。任官。
庚辰朔。幸神泉。
辛巳。曲宴。賜侍臣銭、各有差。
癸未。勅。去年不登、民業絶乏。富贍之輩、唯有余儲、■即要以貴価、借即責之大利。因茲貧民弥貧、富家逾富。均済之道、良不須然。宜遣大和国、割折有余之貯、仮貸不足之徒、収納之時、先俾報之。若遭凶年、有未納者、賜以正税、後徴負人。
己丑。任官。
癸巳。曲宴。賜五位已上衣。
庚子。奉幣丹生。為止霖雨也。
己酉朔。幸神泉。
乙卯。観相撲。
癸亥。任官。
庚寅。幸梅原宮。
辛卯。右京人正六位上長倉王、配多■嶋。以言語不諱也。
乙未。遊猟于柏野及水生野。
丁酉。幸伊豫親王愛宕庄。
甲辰。幸葛野川。
乙巳。遊猟北野。便過伊豫親王大井庄。
壬子。曲宴。侍臣及近衛賜綿有差。
癸丑。幸神泉。
丁巳。幸西八条院。
戊午。賜従四位下三嶋宿祢広宅度三人。
甲子。曲宴。賜侍臣被衣。
丁卯。賜藤原朝臣上子度四人。
癸酉。遊猟于的野。賜五位已上銭、有差。
甲戌。遊猟于北野。
戊寅朔。幸神泉。
庚辰。遊猟大原野、賜侍臣被衣。
壬午。藤原縄主、為裝束司長官。橘安麻呂・池田春野、為副。従三位藤原乙叡、為御前長官。為幸和泉国日根野。
壬寅。大徳親王薨。皇帝第十一子、時年六歳。
丙午。制。崇福寺者、先帝之所建也。宜令梵釈寺別当大法師常騰、兼加検校。
戊申朔。遣参議左兵衛督兼造東寺長官紀朝臣勝長於近江国蒲生野、造行宮。
癸亥。行幸近江国蒲生野。
甲戌。詔曰。云々。近江行宮所《乎》御覧《尓》、山々《毛》麗《久》野《母》平《弖》御意《毛》於太比尓《志弖》御坐之。故是、以御坐《世留》栗太・甲賀・蒲生三郡《乃》今年田租免賜《比》、又勤仕国郡司《》、官冠上賜《》。又介掾等有賞。▼是日。車駕帰自近江国。
（『類聚国史』七四冬至八六赦宥一六五星）戊寅朔。朔旦冬至。▼是日。百官詣闕、上表曰。臣聞。惟徳動天、則霊儀表瑞。乃神司契、則懸象呈祥。伏惟、天皇陛下、則哲承基、窮神闡化、功被有截、徳輝無方。伏検今年暦、十一月戊寅、朔旦冬至。又有司奏稱。老人星見。臣等勤案元命苞曰。老人星者、瑞星也。見則治平主寿。史記曰。漢武帝、徳辛巳朔旦冬至。孫卿曰。黄帝得宝鼎神策。是歳己酉朔旦冬至、得天之紀、終而復始。今与黄帝時等、於是、天子悦之、如郊拝泰一。玉律諧序、迎福之慶方長、金彩舒暉、延暦之期逾遠。非天鑒照明、不愛其道、神心顕著、在感斯通。臣等、生涯信幸、沾奉会昌。允在人霊、疇無抃躍。不任鳧藻之至。謹詣闕奉表以聞。」（『類聚国史』七八献物）和泉国献物。宴飲、賜四位已上衣被。
己卯。勅。今聞。騎乗之輩、不由道路、好就垣下。基地易崩、徒歩有妨。量夫景迹、良合懲粛。然則、応禁不禁、怠在所由。自今以後、左右両職、厳加捉搦、兼■街巷、勿令更然。
（『類聚国史』七四冬至八六赦宥）壬辰。詔曰。天地覆■、順時播気。皇王亭育、利物弘仁。朕以寡昧、嗣登鴻基、臨馭八紘。綏撫万類、政道無洽。方思南薫、恵沢未淳。比有司奏稱。老人星見。又今年十一月、朔旦冬至。皇太子某、及百官表賀曰。軒轅之年、宝鼎呈祥。陶唐之世、金精表図。稽之前修、誠合嘉瑞。天之所祐、古今寧殊。可久可長之功、不召而方至、太平大
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:43:37-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>