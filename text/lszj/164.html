<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●从政琐记,从政琐记全文在线阅读,从政琐记全文在线下载,大玄古籍书库">
<meta name="description" content="庚子北京为各国联军分驻歷时未久地方词讼归中国人自理刑部是年十一月已首先规復辛丑春间天主教民与地方人勾结抢夺佛寺铜像被获送交刑部审讯分山西司时天主堂主教樊国梁照会刑部是案人犯即在贵部审办除死罪外均听由自主时贵午桥为刑部尚书余当与商量此案係教民与平民勾结伊说处治教民除死罪外听由自主隱然含有死罪须得伊同意刻问议约未成京师并未有完全主权与伊实难爭执若办理教民与平民两歧平民以为官场有所曲庇当此人心未定恐亦別生枝节究竟抢夺佛寺並无伤杀人重情不如教民平民一律减死一等剌字发遣贵尚书应允照会樊国梁亦无异词_从政琐记_全文在线阅读_从政琐记_全文在线下载_大玄古籍书库">
<title>从政琐记_王守恂_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">从政琐记</span> <br/>
          作者： <span class="inputVal" id="bkauthor">王守恂</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,笔记,完结</span> <br/>
          字数： <span class="inputVal" id="bknum">[book_length]5792</span> <br/>
          说明： <span class="inputVal" id="bkdec">庚子北京為各國聯軍分駐歷時未久地方詞訟歸中國人自理刑部是年十一月已首先規復辛丑春間天主教民與地方人勾結搶奪佛寺銅像被獲送交刑部審訊分山西司時天主堂主教樊國梁照會刑部是案人犯即在貴部審辦除死罪外均聽由自主時貴午橋為刑部尚書余當與商量此案係教民與平民勾結伊說處治教民除死罪外聽由自主隱然含有死罪須得伊同意刻問議約未成京師并未有完全主權與伊實難爭執若辦理教民與平民兩歧平民以為官場有所曲庇當此人心未定恐亦別生枝節究竟搶奪佛寺並無傷殺人重情不如教民平民一律減死一等剌字發遣貴尚書應允照會樊國梁亦無異詞</span> <br/>
          封面： <span class="inputVal" id="bkimg">Z_5632.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]从政琐记
[book_author]王守恂
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,笔记,完结
[book_length]5792
[book_dec]庚子北京為各國聯軍分駐歷時未久地方詞訟歸中國人自理刑部是年十一月已首先規復辛丑春間天主教民與地方人勾結搶奪佛寺銅像被獲送交刑部審訊分山西司時天主堂主教樊國梁照會刑部是案人犯即在貴部審辦除死罪外均聽由自主時貴午橋為刑部尚書余當與商量此案係教民與平民勾結伊說處治教民除死罪外聽由自主隱然含有死罪須得伊同意刻問議約未成京師并未有完全主權與伊實難爭執若辦理教民與平民兩歧平民以為官場有所曲庇當此人心未定恐亦別生枝節究竟搶奪佛寺並無傷殺人重情不如教民平民一律減死一等剌字發遣貴尚書應允照會樊國梁亦無異詞
[book_img]Z_5632.jpg


[book_title]●從政瑣記
庚子北京為各國聯軍分駐歷時未久地方詞訟歸中國人自理刑部是年十一月已首先規復辛丑春間天主教民與地方人勾結搶奪佛寺銅像被獲送交刑部審訊分山西司時天主堂主教樊國梁照會刑部是案人犯即在貴部審辦除死罪外均聽由自主時貴午橋為刑部尚書余當與商量此案係教民與平民勾結伊說處治教民除死罪外聽由自主隱然含有死罪須得伊同意刻問議約未成京師并未有完全主權與伊實難爭執若辦理教民與平民兩歧平民以為官場有所曲庇當此人心未定恐亦別生枝節究竟搶奪佛寺並無傷殺人重情不如教民平民一律減死一等剌字發遣貴尚書應允照會樊國梁亦無異詞
寡婦鄭段氏為伊夫上墳該地遍種高粱跪拜不便因折去一片在墳前行禮焚化紙帛忽有某甲經過喝段氏不應折伊高粱段氏云此地係我家墳地地內高粱係我家看墳人種得我折去何害爾事某甲說此地巳經汝家賣絕與我當日契約註明因汝家孤苦地歸我與汝家留墳並有某乙作中代寫字據豈得訛賴段氏無法控之官由五城送交刑部分山西司余按某甲所呈字據係段氐夫典與某甲經段氏兩次找價均係某乙作中代寫并有看墳人畫押及傳案段氏及作中人某乙質對某乙說鄭姐因汝夫歿後無錢煩我與某甲說項將前典地畝找價賣絕事成之後汝買茶葉點心為我道乏我留在我家吃麵難得這是假的不成段氏罵某乙汝係何等人敢呼我鄭姐我何嘗與汝認識余體察段氏舉止不似小家人某乙神色係鄉間無賴然究竟是何真相尚無把握諭之各退次日傳某甲某乙及看墳人來先詢某甲汝買鄭家地第一次是典第二次找價第三次賣絕共付過三次錢每一次付現錢若干鈔票若于汝寫明供單畫押紙尾寫畢將某甲置諸密室再詢作中代寫字據人某乙照詢問某甲辦法寫一供單又置一室中又詢看墳人仍照詢問某乙辦法寫一供單然後傳某甲某乙同來分看三人供單所開每次交付係現錢若于鈔票若干每單互有出入當即窮詰汝三人同作一事何以所開供單各各不同是何緣故三人無詞供明係串同捏造欺騙寡婦三人論如律地歸段氏
某旗員控佃戶陶姓霸估塋地傳陶姓供稱此地係伊父買得有印契糧串為憑契係嘉慶末年過割糧串自過割後至現年一張不缺勘驗四至亦符及傳某旗員家人云此地係伊家主備作塋地用嗣後未用交佃戶陶姓耕種地旁有墳二座係伊家主人舊奴從老主人出征陣亡因其有功招魂埋葬於此呈驗印契係康熙年間過割勘驗四至不符且契中載有水井二口該地并無井問陶姓地係汝父買得何以有某旗員家奴墳陶姓云伊家當年向我家借地暫埋說明有相當地即行起走以後杖勢不移我亦無法傳地保問此地究係誰家的供云我當差年淺知不的確就知道該處地名皆呼為陶家園子余看此地若係陶家買的萬無借與人起墳道理旗人出征陣亡招魂葬係國初時事陶姓買地在嘉慶末年是亦不合惟某旗員所呈印契與此地絕無干涉據此契斷歸某旗員陶姓萬不折服因單訊某旗員家人云汝家所呈契明係他地契紙希圖隱射萬不能據以為憑旗人圈地本無字據可言汝家須有另有憑證方可理處嗣有某部郎八十餘老叟來案證明陶姓之父曾有霸估某旗員塋地當日在提署有案係經某部郎調楚完結傳陶姓相質伊亦無辭余問陶姓汝家父子相傳必得此地甘心有何理由伊云我家小康不賴此地思為子孫讀書發達計求脫此家奴二字耳余笑曰此皆汝等不學之故律載旗下家奴至三世放還汝家為某旗員家奴早過定限地歸原主陶姓照例復為良民
某世襲某甲無子嗣族人為子嗣子又無子而卒僅有二女世襲某甲族弟某乙即二女之族祖也利其世襲為二女之父發喪便欲將其子為二女之祖後二女爭為伊父立嗣不能為伊祖立嗣控至刑部余謂二女之父無後即應為二女之父立後不能為二女之祖立後律所謂昭穆不相當也某乙懊喪無詞云我為伊二女之父出殯花費何處索償余謂係汝敬宗睦族之誼義所當為令伊二女與汝道謝
提署送交刑部盜犯七名夜裏強刦打傷女事主當即檢查原案結夥七人打傷事主如此重大案情刦去贓物僅黃芽菜五百斤當十錢幾十串事已奇異驗傷單祇云據女事主口稱手腕有打傷一處亦不合驗傷辦法當傳提署原辦員弁詢云事主丟失黃芽菜其菜窖在室內抑在院中云在院中然則盜未入室耶曰入室搶去當十錢問伊室內有人否曰有女事主被伊打傷問女事主屋內想必有衣服首飾北方小家人屋內多半供佛佛前必有銅錫香爐燭臺何以該盜七人全無所取僅拿制錢曰據事主所報如此又詢驗傷根據洗冤錄重傷則皮破血流輕傷則紅腫結核原傷單云據事主口稱有打傷一處是有何根據員弁語塞及求兩造真情是此七人者為報盜事主家傭工欠該工人等工資許伊等黃芽菜收割時折給黃芽菜是年冬菜價大漲佃主又翻異前約仍付錢不折菜該工人等不服故夜裏糾搶按律准折錢債不以強盜論如法完結
提署拏獲結夥三人以上盜犯審實正法例得優保結夥二人犯者無死罪獲犯人亦尋常紀功二人三人罪關出入生死然獲犯人利在犯人死也提署送來一案結夥三人以上持械搶奪拏獲二人其一人在逃屢次研訊盜犯堅供結夥二人傳事主來詢開口便說此案係結夥三人余心疑焉詢事主云是汝親身被刦答是我親身被結夥三人刦得余問此三人當日情形答我討賬回來騎著匹馬衣包搭在馬上自東往西從對而來了二人一人喝聲住下其一人用手攔住馬頭我無法祇得下馬且攔住馬頭之一人翻身上馬彼一人跟隨一直往西去了問此係實在情形答曰是余問結夥三人那一人做甚麼事答彼二人騎馬走後從東又來一人余曰彼二人往西去後一人自東來何以見得便係同夥然則仍係二人結夥搶奪論如律
使館人役應享特權若於館外犯事自應別論某國使館人役陳景秀在館外人家犯姦被人告發照會使館引渡係普通刑事犯且犯事在館外某公使參贊嗾外務部向刑部堂上官要求係犯何項罪名聲明方可交出堂上官意欲遷就余請堂上官咨詢外部陳景秀係中國人在中國地犯中國法引渡該犯須聲明科何罪名方能交出此條載在何約此約訂在何年請即聲復以憑照辦堂上官不肯開罪外部卒設法疏通由外部將陳景秀交出論如法
趙五殺人在逃被殺人係某國軍隊夫役某書記干涉要求向承審員口頭辨論余請堂上官拒絕令其由外部咨轉堂上官謂某書記係個人名義訪問與公務無涉可即見之不得已見某書記伊云鬥毆時同場多人何以見兇手係在逃趙五余謂彼時兩造鬥毆此造一死一傷據受傷者供稱受傷時見一人持鎗開放自稱我係天津趙五伊云趙五逃後如何辦法余謂一體緝拏伊謂歷久拏獲不著如何余謂律載期限三十年此在限內仍舊嚴拏伊云過此何如余謂即如各國律有效時間有定限也此次接見因以個人來故此格外要好此後有事請由貴公使函達敝外部咨轉彼竟無辭唯唯而退
五大臣奉命出洋考察政治京師車站發現炸彈案嗣經史伯龍王效文二君訪得係吳樾余在內城巡警廳同王仲薌治鶴卿公同訊問據桐城館館丁云吳先生住館內有火食賬自炸彈發生日未回館調驗屬實詢其書籍衣物云炸彈發生後一日有人持吳先生信取去詢與吳先生來往何人云館丁常不在家應門均小妞年小不認識字常有人來不知是誰等語時新設巡警部堂上官擬奏聞余起草就謂堂上官曰以愚見不奏為是若謂見功只訪放炸彈自行炸死之人黨羽是誰均未訪出何功之有儻奏上之後諭本部既訪得放炸彈人是吳樾吳係桐城人在保定學堂肄業著在此兩處根究餘黨彼時欲不株連拖累不可得矣卒如余言即從寢閣其桐城館賑簿及原擬奏稿俱存現內務部警政司
中國人五分鐘熱度一唱百和往往不知事實為一二人鼓動藉公憤而起究竟實在情形多懵然不知北京三和公古玩舖學徒賭牛牌巡警進屋拏賭學徒將鐙息滅手足忙亂致將康熙窰大瓶一座碰碎舖掌氣忿以巡警借拏賭搶刦該舖等詞在巡警廳告訴時余在巡警廳發審接詞後意近猶豫該舖掌恐訟不勝聯合東四牌樓各舖四百餘家公訴云不與究辦即行罷市氣勢汹汹不可遏止余以為先行解散團體方可理論爰具請單將四百餘家店號排列派巡警沿門往請來廳談話令在請單自行註寫必到或不到字樣及寫畢書必到者不及半其書到者臨時催請及實在到廳者又不及書到之半可知烏合之眾非真集合也及將請到各舖家延其上座云今日請諸君來研究三和公一案現在整頓巡警若有借端搶刦之事勢必重辦按照律法罪在處死罪名太重不得不少事謹慎此案頗有疑團原報云巡警糾合十餘人進內搶刦刦去白玉帶扣一個翡翠領管二只以十餘人僅搶得一二件物品有此騃賊乎又云撬開錢櫃刦去銅元若干三和公亦極大生意錢櫃豈能僅有銅元若有鈔票貴重之物巡警不拏作強盜有此廉否座中人有越席言曰康熙窰瓶碰碎是巡警有意毀壞三和公余謂有意毀壞似又不是該舖百寶羅陳十餘人進內有意毀壞舉手之勞屋內古玉名磁同時俱壞豈專與一瓶為讐余以為學徒賭錢巡警拏賭學徒將鐙火滅息此拏彼逃爭執之際碰碎磁瓶理或近之諸公以為然否諾者大半此案遂結罷市未成事實
京師前門設巡警車馬出入分道左右以前未有此禁令也一日某國人騎馬入城未遵左右分走巡警往攔馬上人拔刀揮砍巡警被傷適協巡營幫統楊清山經過報部當知照某公使某公使覆稱騎馬人即敝國軍官其人最信愛貴國人本公使信伊不說慌語其錯在貴處巡警余白長官駁之云當日目覩此事係協巡營楊幫統該幫統最信愛貴國人本大臣信楊幫統亦如貴公使之信某軍官也且巡警受傷甚重現在法國醫院可覆按也某公使允付醫藥費某軍官依法處分嗣後領銜公使函取新定警察章程分送各處免得再生齟齬
京師發現黨案其人假名吳道明有勾通內監與德宗往來情事吳道明與黨人往來函電與自著詩記有句云不是玉皇香案吏居然亦到上清宮此案發生後酌議辦法時馳驛頤利園徐相國居海甸余謂此案交刑部審訊自是正辦惟與德宗大有關係且該黨人騙取黨費究竟是否與德宗左右關通似尚未可深信德宗左右均是孝欽親信人孝欽聞有此事恐更有意外舉動相國頷之遂交北洋其證據二本一併交付現內務部存案證據係影寫副本一胡伯平寫一于子昂寫也本願寺傳佛教幾成交涉嗣京師建築本願寺余請函詢公使據覆云為僑華本國人有亡故時超資冥福此函胡伯平作文筆甚好同時有爭北京外國人開設行棧函稿汪袞甫作可稱雙美惜不記憶內務部有案時伯平袞甫皆與余共事也
浙江外國人欲在城內開設行店交涉局總辦力爭無解決辦法浙江分咎外部民部嗣外部主張從前通商條約某處作為通商口岸嗣後便云某處作為商埠無口岸字樣包城廂可知堂上官見詢余謂外部主張不是查各條約雖無口岸二字然係通商開埠條約必有一條聲明擇定地址建築行棧譬如杭州開埠便須擇地建房并非統杭州皆是埠頭也外部斷章取義彌縫不能力爭之過究之辦外交抱定條約條文所許雖損失萬無倖免條文所未許雖毫末不可增加
吏部賣難廕知縣被言路彈劾交法部尚書民部侍郎查辦余充民部侍郎隨員彈劾祇是黃祖詒買難廕一案案尚未結臺諫恐辦理輕縱彈劾吏部三十年難廕知縣均有弊竇奉旨併案辦理到吏部提卷滿載二車堆積盈室法部尚書欲全行澈究余謂當持大體此三十年案一行追究將來拖累株連必較咸豐戊午年科場案尤烈言路恐輕縱黃祖詒案故用此挾持不如將黃案辦得認真此三十年來案便有法完結法部尚書允之黃案結後將吏部卷冊有可疑者加籤葢印請交吏部自行清理奉旨允行
中國稅則不良中國人多假外國人作生意又以內地不能雜居外國人或假托中國人作生意汴梁有人請警務公所批開設藥店請外國人作醫師余詢交涉員是否可許覆云藥店之有醫師猶學校之教員於條約無礙余取具該藥店切結云本醫院請外國人作醫師並非請外國人當店夥嗣後此藥店不果開
昔讀曾惠敏公集言辦交涉凡關內政者對外國人只可言事關本國內政云云不必明言果何事余在汴梁外縣有搗毀郵局玻璃窗該處警務長到場彈壓後警務長被人告發撤差該警務長回省向郵務司云因為郵局彈壓撤差郵務司函來質問警務長保護郵局有何不當因此撤差余答之云保護郵局自是該警務長應負責任本無不合至於撤差係因別案與貴局絕無干涉也郵務司亦無異言
汴梁某學堂教員頗負時望講求政治學偵探報告某教員倡言革命余謂須有證據偵探旋持書來書為支那革命歷史是亦過日黃花在汴梁已驚為未曾有書而蓋有某教員印章并將原印章帶來余問何以得之云派人充作該學堂夫役因以得之余曰事關重大須取決撫台因見撫台陳說談革命者原巳將性命犧牲若謂殺一警百此種舊話早不適用撫台謂君意何如余謂不如令教育會長保出不准在省逗留撫台以為然遂知照提學如議辦理
對內對外只要有一定辦法誠意相符無可議論汴梁省城警區城內四區城外南關區自城門至車站僅係一條直線橫計面積不滿南城一而放馬路左右均不在警區之內有人在汴梁南城外創設火柴公司請在公司前添一巡警崗位余以公司地址不在警區內郤之嗣武昌起義汴梁戒嚴南城外福音堂請添一崗余以照覆火柴公司語答之云貴堂不在警區內礙難添設崗位抱歉無似事亦作罷
事當糾紛之時要緊以冷靜應之汴梁駐防旗營與巡警北區接壤上鐙時城守尉來云貴巡警與我營兵有衝突特來商量如何辦法此時恐已交手打戰余謂不妨彼此以電話知照所轄中級官云我兩人已有解決辦法登時親往看視情形不得有蠻野舉動我兩人共坐一車到該處被等看我兩人無意見大約可相安無事城守尉坐車來余坐伊車到北區并到旗營互相彈壓卒至無事兩人稍有意見或畏懼不敢親往釀成事端亦未可知
武昌起義在辛亥八月十九日其本月二十日後係汴梁各商號結賬之期大約湖北來汴梁購貨者持鄂省票莊所發匯票到汴省憑票運貨汴商將貨發出後須俟八月二十日後持票取銀是年各商號將貨發出未及取銀十九日武昌起義鄂省票莊寄信汴省票莊各商匯去之票一律停兌因此汴商大震貨已運走銀不能兌情急將欲生變余偕勸業道在商會開臨時會議向票莊說刻下省城人心蠢動外縣刀匪進省頗多尋隙思逞稍有變動省城市而不堪設想諸君票莊有款不發思有以對各東家儻因此有變刀匪因而起事再土人兵警乘時搶掠諸君試思所存之款能為各東家保存否似不如酌量交兌或減成或緩期彼時大清銀行天津李右臣在場力任維持己有辦法市而不致搖動余自是以後戲園飯莊妓館一律停捐不准關閉如有停業照原捐額加倍科罰至十一月余謝病時距宣布共和不遠汴梁省城秩序不亂亦並未殺一無辜前在京向河南方幹周云我在貴處未多用一錢未妄殺一人幹周笑而頷之

        </div>
      </div>
    </div>
  </div>
</div>
<!--update:2025-08-30 09:40:14-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>