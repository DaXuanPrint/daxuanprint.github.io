<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="一九二二年,一九二三年,一九二四年,一九二九年,一九三○年,一九三一年,一九三三年,一九三五年,一九三八年,一九四三年,一九四四年,一九四六年,一九四八年,一九四九年,一九五○年,一九五一年,一九五二年,一九五三年,一九五四年,一九五六年,一九五七年,一九五八年,一九五九年,一九六五年,一九六六年,陈乃乾日记全文在线阅读,陈乃乾日记全文在线下载,大玄古籍书库">
<meta name="description" content="日记。陈乃乾撰。日记上起1922年，下至1966年，跨度长达四十余年，内容丰富，可想而知。近人感时伤事，借笔墨抒胸臆，往往形诸日记，连篇累牍，不能自休；陈乃乾日记与此颇异，言简意赅，每日多不过数百字，而富有价值：如访书经历、掌故见闻、版本考订、编纂工作、人物交往……乃至一时物价，甚或偶闻验方，一一形诸笔墨，直截明快，便于学者读用。有重要史料价值。_陈乃乾日记_全文在线阅读_陈乃乾日记_全文在线下载_大玄古籍书库">
<title>陈乃乾日记_陈乃乾_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">陈乃乾日记</span> <br/>
          作者： <span class="inputVal" id="bkauthor">陈乃乾</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,书信日记,完结</span> <br/>
          字数： <span class="inputVal" id="bknum">[book_length]133975</span> <br/>
          说明： <span class="inputVal" id="bkdec">日记。陈乃乾撰。日记上起1922年，下至1966年，跨度长达四十余年，内容丰富，可想而知。近人感时伤事，借笔墨抒胸臆，往往形诸日记，连篇累牍，不能自休；陈乃乾日记与此颇异，言简意赅，每日多不过数百字，而富有价值：如访书经历、掌故见闻、版本考订、编纂工作、人物交往……乃至一时物价，甚或偶闻验方，一一形诸笔墨，直截明快，便于学者读用。有重要史料价值。</span> <br/>
          封面： <span class="inputVal" id="bkimg">Z_7137.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]陈乃乾日记
[book_author]陈乃乾
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,书信日记,完结
[book_length]133975
[book_dec]日记。陈乃乾撰。日记上起1922年，下至1966年，跨度长达四十余年，内容丰富，可想而知。近人感时伤事，借笔墨抒胸臆，往往形诸日记，连篇累牍，不能自休；陈乃乾日记与此颇异，言简意赅，每日多不过数百字，而富有价值：如访书经历、掌故见闻、版本考订、编纂工作、人物交往……乃至一时物价，甚或偶闻验方，一一形诸笔墨，直截明快，便于学者读用。有重要史料价值。
[book_img]Z_7137.jpg


[book_title]一九二二年
十月
十七日
午刻寿祺来，云景韩带来《吴兔床日记》三册，索值百金，约余同往一观，因同至永保栈访之，不值。酉刻，景韩招韵斋、蓉峰、寿祺及余在顺源楼晚餐。继至永保购《兔床日记》三册自嘉庆元年至十七年，值九十元。景韩又带来乾隆初年拓本《孔褒碑》，有张叔未跋，索八十元，因有缺字未购。自今日起发愿为日记。
十八日 始雪
钞南陵碑三种。
十九日
钞南陵碑二种。晚饭后以朱笔迻录严修能校《弹指词》。
二十日
校《弹指词》讫，并钞补序文二叶。倪崑甫来，因以《兔床日记》属其录副。晚晤子敬，知明训以四千五百元购得世綵堂柳文。先是，八月间敦保来，云有全部柳文，口上有“世綵堂”三字，尾有朱竹垞跋，约寿祺往购。寿祺约余同往一观，始知其书在绍兴吴家，盖留邨之后裔也。主人至黠，初索价一千四百元，继改为二千六百元，其实胸无成竹，不自知其书之究值几何也，遂不成议而还。其书以三种刻本配成，行款皆与济美堂本同。口上有“世綵堂”三字及刻工姓名，每卷后有“世綵廖氏刻梓家塾”等牌子，篆隶不一，有一种仅两三卷，纸校薄，精彩最好。其馀二种似高丽翻刻，全书封面皆宋藏经笺，首尾有项子京、宋牧仲等藏印，后有竹垞跋。子敬云，朱跋及藏印均真，世綵本韩柳二集，皆项氏物。韩集为汪阆源所得，由郁泰峰而归持静。柳集则为商丘所得，而转入吴留邨家。子敬又以济美本略一对勘，知行款虽同，而注实不同，盖明人取宋本增删其注，去廖氏刻书牌子而重刻之，非宋本面目矣。又卷首凡例五页，济美本亦已删去。牧翁《有学集》有《高丽本柳文跋》，至此书究竟是否宋本，尚须与韩集对校，方可论定。
二十一日
钞南陵碑二种。
二十二日
午后与文霞、疏儿至邑庙。夜饭后至古墨斋购曹氏《吉金图》两册，价十二元。
二十三日
钞南陵碑一种。遇山东碑贾，购《张迁碑》、《石夫人志》各一，晚间在古墨斋购《李超志》。
二十四日
钞南陵碑一种。下午访倪崑甫，借得《古钱考》八册。金彦云撰。彦云为桧门子，衍宗之祖。
二十五日
钞南陵碑一种。
二十七日
访颂清，蒙赠雪堂翁《殷墟文集联》一本。立炎赠《知不足斋丛书》、《古书丛刊》丙丁集及薛《钟鼎》各一部。《怀米山房吉金图》印成。
二十八日
培孙、连城午餐于禅悦斋。申刻访积馀，商《南陵志稿》，复同至来青阁。积馀约予及寿祺、陈一甫会餐于大新楼，为予祝戒杀也。
二十九日
母难日。培孙约功德林午餐，同座者福渠、连［城］。从今始茹蔬戒杀。
十一月
庚申朔
梦坡赠新刻《两浙词人小传》，覆信道谢。往晤骏声，商印《金刚经》事，即函告积翁。晚晤景韩、瑞祥。
初二日
午后至邑庙，购得《道光己酉同年录》，复与文霞、疏儿至大世界。
初三日
钞南陵碑一种，晚至来青阁借得初刻《明史稿列传》。
初四日
校《明史稿》。积馀送来《邓析子》书衣。
初五至初八
校《明史稿》，未出门。
初九日
以《明史稿》校记付钞。积馀来，适余已先出，未晤，晚间遇于来青阁。
初十日
钞南陵石刻文字，今日讫。
十一日
晚至蟫隐庐，见苏戡近书《蜕隐山农墓志》，绝似隋碑。
十二日
偕寿祺赴苏，寓共和旅馆。
十三日
上午到桂芳阁晤学南、念慈。下午访佩铮，获观玄妙观石画拓本及石芝西堪同人赤牍数百通，相与纵谈金石甚欢。晚车回沪。
十四日
下午菊卿来。
十八日
积馀约晚餐于功德林，同座者李木公、陶希泉、姚文敷、王雷夏。
十九日
由立炎处转到沅叔函及手录涧题跋六首。

[book_title]一九二三年
正月
庚申朔 晴
上午郑翰生来。撰《明史稿》校记成。校《紫岩诗选》一卷。
初二日 晴
子高来，因同访翰生。崑甫来，未晤。晚至寿祺家看书，天雨未归，与韵斋、勤庵等竹战达旦。新年欲购陈氏邃雅斋藏书，忙碌数日卒未获观。
初二日[1] 雨
初六日 晴
上午访积馀，继至古书流通处。立炎以新印《六十家集》见赠。骏声来。至大东书局晚餐。
初七日 晴
积馀、培孙来。晚至蟫隐庐，借荛翁校《西溪丛语》，并观元刊《辍耕录》，皆北京坊友韩子元物。
初八日 晴
在寿祺处购得毛刻《西溪丛语》。午后至积馀家观铜器拓本。是日午刻九亩地火，距韵斋所居仅数武耳。
初九日 晴
得子敬书，知《三礼便蒙》佚篇已交苏戡，渠甚感谢，欲图后晤。
初十日 晴
用墨笔临校《西溪丛语》。上午培孙来，约明日午餐。
十一日 晴寒
上午与文霞、疏儿至培孙家午餐，饭后至福渠家。今晨五句钟，培孙对门失火，死二孩，余往时已十一点半，馀焰尚未息也。晚归，用朱笔校《西溪丛语》，并摹诸家藏印。
荛翁校《西溪丛语》二卷，为京贾韩子元物。去年冬子元南来，随带旧书数十种，此其一也。将归以书寄存蟫隐庐，欲求售于孟，余从蟫隐庐主人罗子敬假观，留置案头三日，用朱墨笔迻校，并景摹印记而归之，时癸亥正月十一日也。乃乾。
十二日 晴
至积馀家，商印《法华经》，同出购宣纸未得。
十三日 晴
手录荛翁未刻题跋数首。晚间至蟫隐庐，观《百川书志》抄本，有荛翁跋，伪。
十四日 晴热
十五日 晴热
金少舲从安庆来，得明刻《山海经》、六子、《国语》等书。
十六日 晴
午刻培孙来，同访墨飞，未遇。与景韩、韵斋晚饭于顺源楼。夜雪。
十七日 阴
寿祺赠予书箱八只。午刻校《徐公文集》校记清本。与颂清、景韩、韵斋晚饭于顺源楼。景韩以《兔床日谱》二本售于余。
十八日 晴
上午培孙来。
十九日 晨晴午后雨
未出门。
二十日
访崑甫。
二十一日 晴
午后蓉峰约往麦特赫司德路三十六号李威侯家看书，有宋刻《文章正宗》、《通鉴总类》，元刊《二程集》，黎谅刊《水心集》，徐刻“三礼”，翰院写《全唐文》等书。最精者为元刊《诗外传》黑口，十行，二十字，五砚楼旧藏，有瞿木夫、黄荛翁、顾涧三跋。
二十四日 雨
重观李氏书，同观者立炎。
二十五日 晴
韵斋来，以新印《邓析子》、《怀米山房吉金图》托其带赠静庵。
二十六日 晴
积馀自苏归，往访之。以藏镜拓本及扬州酱菜两瓮见赠。
二月
朔 晴
晨起校《紫岩诗选》，刻工恶劣，不堪入目。振唐之刻书真所谓附庸风雅，强作解事已。午后往积老家观宋刻《三因方》，系书贾携来者，索二百四十元。与文霞晚饭于功德林。
初二日 晴
晤培孙、连城、福渠、少荣于长乐茶店。
初三日 晴
访崑甫，未见。
初四日 晴
初五日 晴
晚间至来青阁，李迪凡挟破书来，韵斋检得钞本诗集一册，首尾残缺。告余曰此书作者与钱牧斋同时，当是善本。余一见即审为魏雪窦诗，亟购之，归家取《续甬上耆旧诗》勘之，果然。
* * *
[1] 原稿如此。

[book_title]一九二四年
正月
甲寅朔 雨
晨起作书致张阆声、顾颉刚、范子美。午后寿祺来，同至四马路晚餐。
初二日 雨
上午至授经、梦坡、均卿家贺岁。午后与萼孙、骏声、桂青在均卿家竹战，小负。夜餐后，寿祺、韵斋、二祥，复来我家竹战，予与二祥获胜。是日自午至亥竹战十六圈，为生平未尝有之事。
初三日 晴
上午至积馀家，归途遇骏声，同至幼棠家午饭。午后至世界书局访知方，继至大东书局。
初四日 晴
上午至翰生家，下午与文霞访萼孙、桂青均不遇，继至亮卿家小坐，复至大世界，晚餐啜茗于共和厅，景赓携妻孥辈后至。夜十一时归家，大雨如注，衣履尽湿。
初五日 晴
访子经、立炎。从来青阁借《续古文苑》，钞得顾千翁《天文大象赋跋》一首。
初六日
上午晴，访太夷，不遇。下午坐雨寓中，校《野客丛书》六卷。
初七日 晴
晨起校《野客丛书》七、八两卷。午后偕文霞访培孙。晚餐后至蟫隐庐购《籀述林》、《永丰乡人集》。
初八日 晴
校《野客丛书》卷九至十八。是日太夷北行。
初九日 晴
校《野客丛书》毕。作书致积馀、曼青、锦荣。
初十日 晴
为立炎写《九宫大成谱》箱额，午后访萼孙、伯祥。
十一日 晴
钞补《野客丛书》跋及目录两叶。午后应培孙之约，晤于长乐。晚间朴社常会。作书寄沅叔。
十二日 晴
写聚德堂额及墓地界石。崑甫来，以词目及燕庭文稿付钞。梦坡送来新刻《南浔志》三部，一赠学南，一赠培孙，其蓝印者则赠余。立炎赠《大成九宫谱》一部。
十三日 晴
写联挽徐蓉初、徐申如之母。九五福富寿考终，叹鹤驭上宾，盼断音容桑梓谊；八旬馀郝锺垂训，看凤毛济美，崭新事业子孙贤。
十四日 晴
十五日 晴
十六日 晴
钞《野客丛书》目录讫。晚餐于振铎家，雁冰主席。
十七日 晴
作书寄颉刚、培孙，得沅叔、绍虞函。
十八日 雪
校《读史通通释》。
廿一日 晴
慰生来，云将设肆于苏州。
廿二日 晴
廿三日 雨
写联贺慰生新张，句云：“架上奇书矜宋刻，国中文献萃吴都。”晚间遇朴庵于古书流通处。
廿四日 雨
整理架上书，未出门。
廿五日 晴
访翰怡，未晤。
廿六日 晴
至培孙家，午餐后乘快车同赴硖石吊徐氏丧。夜宿第一旅社，天寒被薄，几不成寝。
廿七日 阴
至徐家，午饭晤阆声、君劢。午饭后与培孙、景韩、志摩、君劢啜茗于见山楼。复与培孙、君劢同乘快车回沪，抵家已八时矣。
廿八日 晴
午后访立炎、翰怡。至来青阁，得积老所赠《国学汇编》。
廿九日 雨
与圣陶、伯祥晚餐于言茂源。得颉刚信。
二月
初一日 晴
未出。

[book_title]一九二九年
十一月
廿九日
即阴历十月廿九，为余生辰，午刻在家吃面。数日前文霞与二女约俟余生日同餐于外，今日以家庆患喀，不果行。晚饭于琴芳家。夜间访子桢，不遇。
三十日
午后和庭来，代芹伯接洽蒋氏书板交革事。子桢来，谓昨晚狮吼，故未赴紫琼处。晚饭于大加利，与文楼清话达旦。
在中国书店取《苏溪渔隐读书谱》，灵石耿文光撰。记所读之书，依年编次，为年谱中创例。文光所著尚有《目录学》，已先为陈□□购去，不及见。
十二月
一日
午刻至南洋中学，与培孙、幼楚往曹家宅等处环游一周。午后穀孙来，襟亚来。得张菊生、周越然信，即覆。致伯祥函，询太平天国各书。席珍招宴于倚翠家，余征琴芳、文楼、志行。
二日
午后至刘宅访授经，继至张宅与芹伯、穀孙、和庭叙谈。与穀孙同出至外白渡桥饮茶，晤叔驯。振铎来，不值。扶万之子来。翰怡于前月十三日遇绑，以马惊得逸，顷已避居南浔矣。晚在授经家与授经、少卿、景熙竹战，归已二时矣。
三日
午后至授经家，点取《密韵楼丛书》七种版片，及宋本《吴郡图经续记》、《新定严州续志》、《中兴馆阁录》三种，又明本、钞本书十馀种，交付芹伯处。《密韵楼丛书》原拟刻十种，今已刻成七种。已刻未修板者《文中子》、《严州续志》二种，未毕工者《中兴馆阁录》一种。近年来孟无意于此，此板弃置久矣。今穀孙拟续成之，会将有辽东之行，故托芹伯经纪其事，余则代为接洽。今日与授经讲定，以后刻工每千字价十五元。骏声招餐于中央，征琴芳、探春。立人招宴于荷花家，征琴芳、文楼。
四日
午后访芹伯，继至穀孙处，观冷吉臣《秘戏图卷》，为贵池刘聚卿旧藏，穀孙以四千金得之。晚与授经宴客于云南楼，到叶玉甫、胡适之、陈霆锐、孟莼孙、赵叔雍、周越然、郑振铎七人。今日本拟为吴德生饯行，而德生已先日回甬，故未能同席。
五日
午刻访沈韵斋，继访郑振铎，归途便道访积馀，未晤。晚与振铎、伯祥同饮于老裕泰。余因湿疾，酒不沾唇者已五六年，今日破例尽半杯。君定来，不遇。得石子、积馀札。余所得嘉靖《上海县志》，为绝无仅有之孤本，昨日已见售于越然，惟尚未取去，今振铎必欲争得之，颇为难。任中敏校曲至“胡人明宗”四字，不能解，乃注云“宗”改“皇”，“胡人”二字必误，其愚而好自用如此。振铎云，浴于又日新。阅晚报，知滕固因失恋自戕，呜呼，王国维、滕固皆吾友也，而皆死于非命，一则误用其忠，一则误用其情，虽二人之道德学力判若霄壤，而其死丧勇有同慨焉。滕系伪死，盖惧蒋党缉捕故也。
六日
至南洋中学检阅道家各书。致叔雍信，略云：日前于嘉业堂晤言，弟谓刘氏曾刻《渚山堂词话》，兄与授老皆不信，今检敝箧竟得之，且确为刘氏所刻，自信记忆力尚不弱。公等既假嘉业堂为机关，作大规模之征集，乃于刘刻各书曾未省识，则不免舍近而务远矣。与琴芳晚餐于新利查，继同至志行处，聚谈至三时归，宿琴芳家。
七日
吴希韩招晚餐于状元楼，继至琴芳处小坐。
八日
午后至出版部，阅俞氏新印《梅村诗笺》，样本讹字甚多，格式至陋，而书已印成，不能更改矣。子桢来，同至琴芳处小坐。至一品香访巽初。于新利查晚饭后，复至琴芳处，十二时归。
九日
至南洋中学检阅医书。晚至紫琼处，与子桢、紫琼同饮于金陵，已午夜矣。约琴芳，未至。
十日
至南洋中学检阅医书。襟亚来，同往文楼处小坐，餐于新利查。继至笑笑家，晤王振川、吴微雨，征琴芳。
十一日
午刻至来青阁，晤吴子白，颇研究古代医书及笔记书。得越然、次民信即覆。访史祥生，不值。访子桢，同餐于新利查，继至迎春处。琴芳来，谓明晨赴苏。继至紫琼处。
十二日
至南洋中学检理医书，下午从培孙处取得二小猫。子桢招宴于迎春家，征志行、映红。
十三日
至南洋中学检理类书。穀孙来。寿祺来。
十四日
至南洋中学检理总集、诗文评各书，归途遇大雨。访韵斋，未遇。访凤宾。
十五日 大雨
下午访授经，得蒋刻七种，蓝印本二部。穀孙来。晚往紫琼处，与子桢闲谈，忽报张夫人来伺于衖口，余与子桢从邻家间道出。
十六日
乘三句钟赴苏，便道访越然，略谈。骏孙往南京，适与余同车，沿途多停顿，到苏已昏黑矣。夜访寿祺、伯渊，均不遇，宿中央饭店。夜间寿祺来，因同往伊店中观书，取孙默《十六家词》，谢章铤《赌棋山庄词话》，顾陈垿《洗桐轩集》、《抱桐轩集》。
顾氏有桐，为陈垿之祖所手植。岁庚申，桐忽凋瘁，而陈垿之父卒，故庚申以前称“洗桐孙”，庚申以后称“抱桐子”。昨晚授经语我云，刘氏近检出抄本《顾宾阳年谱》，不知“宾阳”为何如人，余一时竟不能答，今日适得此集，亦奇事也。
十七日
购得《田山年谱》、《麟凤二公年谱》、《白雨斋词话》。访赵学南，出示《松江韩氏书目》。下午于彩云楼晤学南、芝孙。从百耐借阅彊村所刻词。
十八日
上午饮于彩云楼，招章卿略谈。乘午车回沪。下午访子桢。访子祥。
十九日
雨中两访韵斋，不遇，饭于子桢家。下午坐雨，拟《词话丛刊》目，得四十二种。
二十日
至南洋中学，检阅总集类书。晚访韵斋，同饭于九亩地，浴于温泉。晤子桢，同至紫琼处。
二十一日 大雪
校《吏学指南》。朴安招晚餐于会宾楼，并约文霞。请柬有“夫人不到要罚”之语，戏极。以诗云：“汉家故事有归遗，何必奔波学倡随。任检西曹新旧律，如何科罚总怀疑。”得沅叔书。
二十二日 严寒
访子桢，不遇。访祥生。凤宾来。
二十三日
至南洋中学阅总集。与子祥晚餐于新利查，招志行、萍影。午夜与志行、梅妃饮于金陵。
二十四日
阅总集。与振铎、伯祥饮于豫丰泰。
二十五日
阅总集。与富晋饮于新利查，招萍影、红情，继至红情家。
二十六日
阅总集。与子桢、言源餐于清一色，招萍影、红情。访襟亚于新世界饭店，午夜归。
二十七日
影写《上海县志》地图二页。访云峰，知市上喧传之宋本《陆士龙集》，乃张仲昭家物。访富晋，见残宋本《北磵集》。
连日忙乱，未写日记，以后仍拟踵为之，不使间断。

[book_title]一九三○年
一月
四日
晚餐于穀孙家，穀孙定六日晨乘轮赴奉。
五日
在顾天放家午餐，晤潘圣一。晚在新利查晏客，到穀孙、陈巨来、钱芥尘、俞子英、张芹伯、胡朴庵诸人。餐毕，偕芥尘、子英至东亚旅馆晤许剑青。
六日
至商务书馆，晤越然、振铎、伯祥、圣陶、予同诸人。晚至紫琼处小坐，归家已十时，适文霞腹痛大作，盖芒肠炎发也。午夜无处延医，乃招王振川至，振川以为寻常肠胃病也，为之灌肠打麻醉性之针，使之止痛而已。
七日
延汪企张诊断，定为芒肠炎。文霞不肯进医院，乃以水袋冰之。至下午七时，痛益剧，不可耐，乃以电话告锺淑贞。锺适为人守生，不能来，嘱速送广仁医院施救，并由锺女士以电话托该院傅美医生诊治。乃借牛惠霖家病车往，子刻，由傅医生施手术剖腹。
八日
昨晚文霞剖腹时热度甚高，余颇以为虑，又以该院无空病房，住普通室中。院例，凡探望普通室中病人，须下午三时可入，故余心虽焦急，亦无可如何也。上午访俞凤宾，托其往院省视一次，并托傅医生细心诊治。因凤宾为美国医生，且与傅交好也。复至徐兆蓉处，适徐因病家居，因写英文函询傅，傅答情状尚好，剖腹时流脓甚多云云。三时至院，文霞热度渐降，颇以为慰，惟胃痛甚。四时凤宾到，因同见傅医生。至琴芳家晚餐，心绪恶劣，无多言语而别。以《上海志》送交越然，得二百元，聊以济急。
九日
至出版部，晤汉英。三时至院，文霞述昨夜换药及洗胃时之痛苦，凄然泪下。至志行处晚餐。
廿八日
文霞自医院归。自文霞病后心绪恶劣，久不写日记，今后拟赓续之。
廿九日 即阴历除夕
晚饭后晤子桢、紫琼于迎春私寓。继往新世界饭店，文楼来，清话达旦。文楼所业不振，明岁拟辍帜与余偕隐，余力辞之。
三十日 即阴历元旦
未出门，校阅《十三经地名索引》。
三十一日
午后至子桢家，同出访董克昌，同往紫琼处，黄焕昇来会。与子桢、克昌、紫琼同饭于新利查，征探春、映红。费席珍招观荀郎剧，比往已满座，遂退归。
二月
一日
在培孙家午餐。晚与文楼观电影于大光明。
二日
午刻，访朴安，略谈。朴安拟辞考试院委员，盖无可为也。晚餐于大西洋，费席珍主席。
三日
购得归佩珊手写诗词稿。检阅《牧斋集》。晚，倚翠招宴于大西洋。
四日
宴客于大西洋，到席珍、克昌、立人、志远、志行、探春、映红、倚翠诸人。
五日
席珍招观慧生演《绣襦记》。
六日
克昌招宴于南园。与文霞观慧生《小放牛》、《审头刺汤》。
七日
晚在新世界与则高、子嘉等闲谈。
八日
志远招宴于杭州饭庄。季平来。晚偕子桢同访季平。康修其来，同访积老，不值。
九日
午刻访朴安，决定常会期，即托龙飞代印请柬。访伯祥，不值。访振铎。
十日
振铎来，晚餐于大西洋，晤富八。夜谈志行家。
十一日
积馀来。
十二日
越然、韵斋、凤宾来。
五月
七日
偕王浩廷乘早车赴镇江，住一品香旅馆。吴孝侯自扬州来会，卸装后即往教厅，晤秘书姚鹓雏。继往民厅，晤厅长胡朴安，秘书胡惠生、林一厂等。惠生约同往中华楼晚餐，遇鹓雏及陈匪石。餐毕，偕惠生、匪石至云台山朴安寓所小坐。途次遇张冷僧，知住东亚旅馆，晚间往访，适已醉卧不能晤谈，甚怅。
江都吴福茨引孙测海楼藏书甚富。余主中国书店时，曾托李元之往问鼎福茨已逝世多年，其子少茨辈皆元之门人，未得覆。去年王锡生冒无锡图书馆名往购，拟价未成。今年一月为浩廷购定，计价三万四千元。锡生怀恨，因以该书多宋元旧刻，将出售于日本等词，朦请教育局扣留，浩廷乃请董授经撰状呈民政、教育两厅，并挽余来此代为疏通。
八日 雨
午刻到扬州，住天成旅馆。阅肆无所得，仅购《黄九烟遗集》等零星数种。邱绍周陪往茶肆闲话，晚餐于孝侯家。
九日
晨，绍周来访，浩廷不愿与之见，遂闭门不纳，颇觉歉然，迁住绿杨旅馆。忆上海临行时，柳春校书依依惜别之状，率成一绝句：
离家三日如三月，回首家山去路赊。别绪已教春柳绾，北来仍住绿杨家。
十时许，孝侯使二区区长臧柳门来导往城外，啜茗于绿杨村，雇小舟泛瘦西湖。
山水应知故态狂，十年两度到维扬。却怜西子依然瘦，更喜他乡似故乡。
至小金山平山堂，购完白山人石刻拓本三种。孝侯顺流追及，同饭于小金山。复游徐园，摄影于萧梁铁镬之旁。至史公祠，则颓废不堪。晚饭后，枯坐无聊，命茶役导往花媛媛家，情话絮絮，黎明始归。
道是无情却有情，小楼闲话到天明。旅窗又结相思梦，赢得邗江薄幸名。
十日
返镇江，访惠生，知已将浩廷呈文录送江都县县长查覆。原文后加按语云：据此查书籍买卖原系一种法律范围内之自由营业，究属是何实情，除批禀外，合行发下书目六册，并抄发原附件一份，仰该县长即便妥慎明具报核夺。此令。书目六册查毕仍缴。
朴安则于昨晚往沪，途遇鹓雏及邱晴帆。乘快车回沪，到家休憩，晚与朴安略谈。
十一日
晨起得电话，知孝侯已到沪，住惠中旅馆，因偕浩廷往访，饭于新利查。下午介孝侯往访朴安略谈，朴安即以夜车回镇。夜访香君。
十二日
浩廷招午餐于新利查，有孝侯、授经、积馀及周穀人诸人。晚约孝侯、积馀、浩廷餐于晋隆。玉甫以接柬迟，未及来，授经已往苏州，亦未到。得圣华电话，知右眼为货车所损，颇惊讶，晚饭后亟往大庆里访之，不遇。往告香君，亦悬念不置。深夜访泉明，始订东篱之契。
十三日
上午访玉甫，未遇，折往南洋中学。公鲁招晚餐于聚丰园，有古愚、万平、慕琴、子褒、季直诸人。至慧娟处与德钦诸人聚谈，复与克昌同往香君处小坐而别。今日德钦遗失公事包，甚怏怏。
十四日
上午往南洋中学。下午泉明来，同往晋隆，约慕琴、香君同餐，餐毕，观《金瓶梅》图影片，复同往香君处小坐，送泉明回家。
十五日
上午至南洋中学。下午圣华来，以沙布蒙其一目，谓近日避居静安寺友人家，凄凉可念。泉明、德钦来，同往南园晚餐，即送泉明返家。
十六日
上午访泉明。下午约聚于中央旅社，为二度。
十七日
上午至南洋中学。与浩廷晚餐于晋隆。继母自盛泽来沪。
十八日
晨起往慕尔鸣路访蔡孑民，知已迁居。十一时访侯保三福建代理教厅长，伴往南洋中学午餐，并参观图书馆。访俞凤宾，知肾病发，住疗养院，以电话慰问之。晚与克昌、子桢、永荃饭于好莱坞。夜十时，访孑民于极司非而路新居，请其作札致教厅陈厅长。
孟钊先生厅长大鉴：径启者北平富晋书社，购入江都吴氏藏书，检书目所载均系普通版本，故售价不过三万元，迩因有人疑为宋元旧刊名钞名校，且有出售于日本之谣传，致贵厅有密令扬由关禁止起运之举，在贵厅保存国粹之盛情，良所佩服。惟富晋书社实未有转售于国外之事实，而测海楼书目中亦并无旧刊名钞可以指目。如蒙贵厅审核后，并无别种疑窦，尚祈饬关准其起运，以助成流通古书之业，想亦先生所许可也。专此奉商，并祝时绥。弟蔡元培敬启。五月十八日。
深夜访泉明，为三度。
十九日
偕浩廷乘午车往镇江，七时半始到，投宿一品香。阅报知顾鹤逸以十七日卒。车中阅《四部丛刊》影印之述古堂影宋钞《韩非子》，讹字连绵，不能卒读。
二十日
午刻至扬州，仍住绿杨旅馆。访孝侯。阅肆购《雷塘庵弟子记》、李二曲《历年纪略》两种。晚饭后孝侯来谈。花媛媛、余小宝、赵文卿相继来，三时始散。
二十一日
晏起，阅肆得郝注《竹书纪年》、李因笃评汉诗等。至大源盐公司访陶兰泉，兰泉新任大源总理，一见即曰：“余已从淡水跳入盐水矣。”谈及昔年为张宗昌校刻唐石经，刻甫成而张败，顾谓陶曰：“石经刻完，而我之勋业亦完，刻资已尽交君乎？”语罢黯然，盖不胜英雄末路之感。张本武人，不知书为何物，兰泉等劝之曰：十三经为千古不刊之物，他人翻刻宋板已足自豪，将军若翻唐板，真不朽之盛事已。张遂以数万金畀之。钱化佛昨日到扬，亦住绿杨旅馆，孝侯招晚餐，始相晤叙。化佛曾在大舞台唱戏十一年，不得志，遁而为画佛专家，到处开展览会，沽名取利，自以所画百馀幅，请王一亭、于右任诸人题咏，绫锦装潢，用以夸耀于人。有某君题辞，起句云“钱化佛佛化钱”，可为绝倒。
二十二日
晨起，与孝侯、化佛、浩廷在同春园进茶点毕，同游阮太傅祠，荒芜不堪，且已租赁于黄包车公会，工人杂沓，斯文扫地矣。祠前有太傅撰书家祠记碑，四面刻。又有古井，分书题曰“文选泉”，索拓本，均不可得。左旁有屋三楹，即文选楼故址也，有铁梅庵书额，题“隋文选楼”四字，栋折樑摧，阮氏之贫困者，盘据其中。楼前隙地，有古木奇石，太傅分书“文选楼”及其子福篆书“琅环”两石刻，悉委榛莽中。以太傅之德业事功，遗泽仅及百年。且其子孙有为律师、会计师者，颇著于时，乃使家祠颓败如此，可慨也。继至琼花观，额题“蕃釐观”，乃其旧名也。大殿为救火工会，庙祝亡去久矣。神座前牛溲马矢不可涉足。殿前旧有琼花台，今迁于殿后，而扃其门，须从观后县立中学入，乃可达。台上植牡丹数本，中植枇杷树，古意尽失，非旁人指点，则必疑为校中寻常花圃矣。五时抵镇江，至公园小坐，遇冯长公。九时十分抵南京，宿南方旅馆。
二十三日
晨起，访邱晴帆，晴帆适以早车行赴宝山任，不及晤。至祠堂巷十四号访黎觉人经诰，年六十矣，出示新撰《韦江州集注》。黎公耄年嗜学，惜失之陋。阅肆得郝懿行笔记、诗文词集十六册，为刊板未毕工时初印本，今通行本《郝氏遗书》中无之。又得黄文旸《扫垢山房诗钞》四册。余昔年校印黄氏《曲海总目》，以未悉黄氏生平为憾，今得此书可考知其行略，真快事也。游夫子庙，聆萧瑜、陈怡红诸人歌。
二十四日
晨起，阅肆购零书数种。乘午车至镇江，即转赴扬州，赴孝侯晚餐之约，同席者公安局长安兆伯，教育局长陈兰舫，党部主席委员唐叔眉，秘书汪二邱及周穀人之子绩成等。餐毕，孝侯、二邱送余至旅馆，招小宝、文卿诸妓，闲谈至三时始散。
二十五日
至富春园进早点。十一点至实验小学，晤校长张幼虹。今日化佛在此开佛画展览会，孝侯诸人皆任招待。余预定今日回沪，化佛及江都诸友强留余再住一天，余以上海端节事忙，不别而行，抵沪已夜半十二时矣。访泉明，宿其家。
二十六日
偕泉明及浩廷午餐于晋隆。偕泉明访香五。偕浩廷浴于温泉。晚间克昌招宴于探春处。乘永釜车返家已十二时矣。
二十七日
晏起，访香五。与泉明、友兰晚饭于南园。复往友兰、赛春楼两家小坐，送泉明归，为五度。
二十八日
访伯祥，同赴新雅午饭。与继母、文霞晚饭于功德林，观剧于大舞台。
二十九日
至泉明家午餐。访培孙，嘱为吴孝侯事致书民厅。永荃招宴于友兰家。与泉明观大舞台剧，宿其家，为六度。
三十日
上午访振铎、伯祥，同饭于新雅。

[book_title]一九三一年
一月
一日
午刻与朴安宴客于皇宫，到三十人何柏丞、王长公、姜亮夫、高君定、丁仲祜、徐积馀、周梦坡、黄宾虹、顾鼎梅、潘兰史、胡寄尘、董鼎三、谭禅生、殷芝龄、陈柱尊、伍仲文、郭步陶、李续川、庄通百、朱尊一、汪叔贤、杜定友、陈微明、陈志进、吴孝侯、曹蘅史、朱叔屏、陈天予、童心安及其兄，到而即去者三人周由廑、周越然、严濬宣。自昨晚发热后，头痛身疲，今日力疾就餐仅进一汤而已。朴安亦病，不能进食，客多主病，颇以酬应为苦。饭后倩叔屏为余改方，并为华阳君诊治。四时与孝侯同访培孙，晤北平律师林斐成。晚罗星薇来。
二日
偕孝侯往胡寄尘家午餐，道静出示近作《詹何传》、《公孙龙子考》。饭后偕孝侯、寄尘至虹口公园绕行一周，归家已五时矣。访朴安，晤董鼎三。孝侯来，同赴星薇太平洋之宴，同座有梁国祥，赵式如及其侄宝初，陈景先、仞先昆弟。继往新世界赵式如寓，晤翟毅夫。十二时辞出，往探华阳君病，归家已三时矣。
三日
上午孝侯来，同访朴安。午刻与朴安同赴积馀功德林之约，同座有吴寄尘、丁仲祜、童心安、恽季申、金诵清诸人。梁国祥约午餐，未往。晚与孝侯宴客于皇宫，到董鼎三、沈田莘、沈骏声、林斐成、胡寄尘、翟毅夫、赵式如、罗星薇八人。餐毕往新世界，穆子来，久谈。
四日 阴
上午访管际安。下午孝侯来。星薇招饮于都益处。与式如至少卿、谭笑鸿处小坐，继至新世界，美娜来。
五日 雨
午后访孝侯、星薇，均不值。晚饭后孝侯来，谓将乘夜车赴镇。
六日
上午星薇来。下午至科学社参观书版展览会。五时至古玩商场访苏柏如，知史祥生逝世已逾三七，今日拍卖其所藏古玩，为之怆然。华阳君竹战无厌，屡戒不听，勃谿达旦。
七日
下午回家得俞凤宾讣。至来青阁古玩商场。
八日
午后至来青阁、富晋书社，归家校阅《测海楼书目》卷四。
九日
午刻汉英来，托其印《侯忠节集》样张。
十日 奇寒
午后至来青阁，取残本《皇明经世文编》、原刻《定山堂集》，归家披读，并查缺卷。
十一日
午刻谭禅生招宴于皇宫。
十二日
八时起，上午排比《测海楼书目》竣事。下午观《闲花泪》，华阳偕。
十三日
《测海楼书目》、《禁书总录》两种皆脱稿。终日未出门。
十四日
文霞来，与之同归。灯下读《遂初堂集》。与汉英讲定排工连纸板每叶九角。
十五日
午刻石子来。去年剪碎《越缦堂日记》弃置久矣，今始为之排比。晚至来青阁，知今日售去宋刻《梅花喜神谱》。
十六日
午后至鸿宝斋查《观堂遗墨》印件。晚观剧于光华，与华阳俱。
十七日
早车往镇江，下午二时到，晤星薇。至民政厅晤惠生、心安、际安诸人。宿大华饭店。
十八日
十一时乘车至苏州，遍访各肆无所获。培孙已于昨日回沪。访济沧，亦未遇。宿新苏饭店。凤宾今日在沪举殡，不能往吊，甚怅怅也。
十九日
游怡园。饮于桂舫，晤赵学南、王念慈、王慧言。七点二十分乘车回沪。
二十日
观《蒙脱卡罗》于新光。编《越缦堂读书记·集部》。
二十一日
上午编《越缦堂读书记·经部》。午后访培孙，出示新得尹嘉铨《偶然吟》。归家得胡寄尘诗札。
二十二日
写定《读〈穆天子传〉校记》。晚饭后微雨，偕华阳君理发。
二十三日
下午至商务印书馆，晤振铎、伯祥、予同、圣陶，饮于新雅。编《越缦堂日记·史部》。
二十四日
孝侯来访，不值。振铎约晚餐，以雨未往。
二十五日
上午访张萼孙，晤均卿、砥成。李佑丞约萼孙、竹三、雅初及余至陶乐春午饭。晚餐于皇宫，到萼孙、惠生、孝侯、星薇诸人，华阳从。
二十六日
惠生来午饭。惠生约晚餐于共乐春，座有长公、寄尘、久安、尊一。大雪祈寒，孝侯强拉余同乘夜车往镇江，固辞不获。
二十七日
至镇江，天尚未明，宿大华饭店。作札致培孙、石子。孝侯介绍赣榆人孙子丰来谈。
二十八日
午饭于万盛园，招惠生、心安。翟毅夫、赵式如约晚饭，同座有汪炎午、余协中诸人。式如将随其兄赴扬中县。新任协中，研究史学，曾为南开教授，在镇江六月，非其志也。
二十九日
余与毅夫、孝侯具柬，招金□□、葛□□、侯葆三诸人午餐于区长补习班。星薇到镇江，丽青约同晚餐，晤丹阳公安局局长邹汉卿名务三。
三十日
汉卿邀游丹阳。以九点四十分车行至丹阳公园，观唐太和钟、梁太祖文皇帝神道石刻。党部程太阿、左元白、一区区长张轶西来谈，饭于鸿运楼。寻先伯绶甫公宰丹阳时遗迹，不可得。四时后回镇江，至中泠泉，为王仁堪所修复者。旁近有奇石一堆，相传为郭璞墓。省政府金秘书长及朱锡百、葛建时、于洪起，字范亭三秘书招晚餐，各厅秘书、科长到者二十馀人。
三十一日
乘早车回沪，五点半到。
二月
一日
晏起疲甚。归家编定《测海楼书目》附录。
二日
上午庄通百、夏宝林来。以《梅花百咏》、《集古录目》、《海门集》三种托夏宝林装订。下午修面。孝侯来，未晤。访君定，知石子已回张堰。
三日
上午访培孙。积馀约晚餐，到徐行可父子、王福庵、姚虞琴、刘植之、褚礼堂、刘公鲁、罗子敬、鲍扶九、宣古愚，宾主共十二人。
四日
五日
与行可、石麒晚饭于春华楼。
六日
行可约午餐于春华楼。晴寒。访授经，未晤。
七日
以《古学汇刊》本《越缦堂日记钞》加入所编《越缦堂读书记》中。竟日未出门。
八日
上午摘钞《尧山堂外纪》中论曲诸条。约骏声晚餐于皇宫。
九日
校《元人小令》前半。
十日
上午文霞托富晋书社夥友交来钥匙三个，知有变，急驰回省视，知文霞已于昨日携子女婢媪席卷出亡。午后得董俞电话约谈，因以四时往，逾时文霞亦到，董俞与余极力劝其回家，晓以利害，卒不从。文霞屡次席卷出走，视家庭如儿戏，今日之别殆成永诀。十三年患难夫妻，乃如此结果，坐看其堕落而无法挽救，平生痛心之事，当无逾于此者矣。
十一日
与董俞、华阳君晚餐于皇宫。时董亦与其妻江氏离婚，彼此谈及，相对惘然。
十二日
至南洋中学，培孙约余孤身住校，任图书馆事。孝侯约晚餐于言茂源。
十三日
华阳君移住新闸路寓舍。
十四日
从骏声处取回《越缦堂读书记》稿。晚餐于谭笑鸿处，与华阳君偕归。
十五日
介绍人张顺兴来，知文霞之妹住酱园弄，彼此私相往来，勾结而成此剧。文霞与余同居十三年，虽柔婉可怜，而貌顺心违，绝不以余为心腹。自其妹离婚为娼后，余即劝其少与亲近，竟不听吾言，成此结果。同居之爱贵相知心，心既背驰，则虽日夕拥抱，亦了无意义矣。偕华阳君赴蓉仙处晚餐。
十六日
晚饭后至蓉仙处小坐，归途遇雪。
十七日 阴历元旦
与华阳君对坐竟日。晚至夏令配克看影戏，剧名《同乐会》。
十八日
整理架上书，终日未出门。
十九日
华阳君返八仙坊寓。晚访授经、德生。
二十日
下午访吴之屏，继访董俞。董约文霞，竟未来。
二十七日
文霞状请特区法院调解，今日上午九时开庭。推事周达仁。文霞偕郑圣休律师来。圣休语余云，此事乃陆鼎揆所办，今日陆赴苏州，故代为出庭云。
二十八日
访吴德生，托其与鼎揆协议调解。晚餐于南园，到子嘉、景熙、鸣岐、襟亚及则高夫妇。
三月
一日
与鼎揆晤于吴德生宅，谈判决裂。下午至子嘉处，遇王振川，同餐于皇宫。谈及去年文霞患芒肠炎，命在俄顷，余与振川深夜护送，赴广仁医院剖腹，得保生命，今乃对薄公庭，有若宿仇，不胜浩叹。
二日
上午访惠生，知文霞于昨日来此托惠生调解。因同往新世界饭店，辟二百五十一号房。惠生复亲往清节堂招文霞来，谈妥条：（一）赠现金六百元。（二）福鑫里屋仍归文霞继续居住。（三）家具除书箱书架外，尽赠文霞。晚十二时签约，董俞、费席珍二律师为证。与华阳君同宿于新世界。
三日
至福鑫里搬取书架、书籍，运往八仙坊。
四日
访费席珍，托其呈院备案。深夜访大雄，知文霞事乃出授经指使，奇哉。
五日
访董俞。半月以来因文霞之变，心绪不宁，至今日始将书籍整理，粗可安定矣。
六日
与华阳君往卡尔登观电影，剧名《陈夫人最后之一吻》，命名甚奇，似为余发。与星薇、孝侯、协中晚餐于皇宫。晚华阳君病剧。
七日
朱叔屏来，为华阳君治方。星薇来。修其来。
八日
上午汉英来。下午罗星薇、邹务三来。晚韵斋来，蓉仙来。叔屏来，为华阳君覆诊，并为余处方。
九日
病稍愈，华阳君病亦减。昨、今二日未出门。
十日
午后至商务印书馆，晤振铎、柏丞、伯祥、予同。
十一日
午后访培孙，同往玉佛寺听谛闲讲《首楞严经》。
十二日
午后听经。
十三日
午后听经。晚与华阳君至谭笑鸿、珍妮两处小坐。
十四日
午后听经。
十五日
伯祥、振铎、云彬来午饭。访石子，已回松江。晤君定，略谈。晚饭后康甫来，因张、蒋讼事，叔驯已起诉，而穀孙尚在北平，因托我谋应付，长谈至后夜，四时始去。
十六日
下午一时起。汉英来。晚康甫来，同往费席珍处，托其为穀孙出庭。
十七日
移住南洋中学，在培孙家晚饭。
十八日
回住八仙坊。
十九日
九时到校。下午访寿祺，未晤。取万年历二册，值四元。文霞事呈请特区法院备案，今日得批。晚穀孙、康甫来。
二十日
十时到校。下午至费席珍处。继往穀孙处，观其新购黄小松载书图册、访碑图卷，龚定庵书寱词卷，董美人志。穀孙约余及白坚甫、秦康甫同餐于陶乐春，征花甚多。继往苏云、映红两家小坐而散。今日见康甫之尊人子质先生，年七十九矣，精神甚健。
二十一日
九时到校。晚康甫来。
二十二日 星期
午刻，康甫偕辰州人周湘生来谈。湘生善书画篆刻及祝由科诸伎，又能赶尸，凡初死者，可率其尸行数百里，使回家成殓，真奇闻也。与华阳君、蓉仙、凤弟至半淞园。孝侯招晚餐于觉林，罗星薇、程书斋南汇六区区长同座。
二十三日
包胜才来。
二十四日
九时到校。
二十五日
十时到校。晚与华阳君访康甫，不遇。观电影于光华，剧为阮玲玉《情欲宝鉴》。
二十六日
未出门。天雨，大风。
二十七日
十时到校。下午与张明德看小木桥屋。孝侯来，同往皇宫晚餐。白坚甫招饮于聚丰园，继至吟鸿、映红家小坐。
二十八日
上午至俭德银行，晤其经理柴传贵。下午偕培孙访陈洙泉。
二十九日
下午至馆，晤张明德。李子盦、顾吉盦来晚餐。
三十日
上午陪华阳君至上海医院诊视。君病多日，医药无效。昨晚李子盦来，云须移床即愈，并择定今日一时移动。因准时移之，病果愈。
三十一日
至校。租定外日晖桥张姓屋五间，月租六金，付押租七十六元。张扶万来函，由民政厅转到。
四月
一日
与华阳君至外日晖桥看新屋，饭于图书馆。继至龙华，晚饭后同剪发。
二日
与周子祥等晚饭于馀丰泰。贾子钦来，不值。
三日
上午张扶万来，以拓本两种见赠。晚与华阳君同出，访孝侯于惠中旅舍。
四日
孝侯约晚餐于皇宫。午夜与华阳君至巴黎、大东两舞场小坐。自与君同居以来，未尝至舞场，今日始发兴往游，归家已二时。
连日整理什物甚忙，未写日记。
九日
迁居小木桥张家宅赁屋。
十日
天雨，未出门。
十一日
十二日
罗星薇来约余与华阳同赴租界。邹务三约餐于大西洋。务三因丹阳局事不易办，欲恳余赴镇江为之谋迁移。是晚宿新世界饭店。
十三日
十四日
得穀孙函，因驰往租界访之。穀孙属代约席珍同餐于古益轩。是晚与康甫同宿一品香。
十五日
幼楚自松江回，为余觅得一女佣。
十六日
下午访穀孙、席珍。幼楚偕方君来。
十七日
未出，连臣来。
十八日
晨起，整理周刊十四期稿。
十九日
与华阳散步外日晖桥，观南中学生运动会。
二十日
与华阳午餐于皇宫，晤浩廷。蓉仙、凤弟及丁家老四随余等来小木桥闲步陇亩，从乡人买菜盈筐，四时半去。
二十一日
二十三日
星薇来。
二十四日
上午星薇、务三来。下午与华阳赴租界，约星薇、务三及韩云浦，晚餐于皇宫。宿惠中旅馆。
二十五日
孝侯来。午刻返寓，下午大雨。
二十六日
上午至校，遇刘士木、吕仁一。晚与华阳君同出，餐于南园。
二十七日
星薇来，同出晚餐于大三元。宿于惠中。
二十八日
上午至特区法院，观张、蒋讼案开审，未见。下午偕华阳君及星薇赴镇江，宿大华饭店。
二十九日
上午至民政厅，晤朴安、惠生、心安、毅夫，即在朴安家午餐。下午往南京，至中正街一带觅旅馆，皆无馀屋，天又大雨，甚怅闷。宿安乐酒店。
三十日
迁住大安旅馆。晚至天韵楼，晤王伯雷。
五月
一日
早车回镇江，与华阳君及惠生、古含、际安、心安午餐于万盛园。午后与华阳君及星薇三人游竹林、鹤林、招隐诸寺，风景绝似杭州。晚车回上海，宿新世界。
二日
上午回家。下午访穀孙。
三日 星期日
在家整理书籍，未出门。
四日
上午姚石子来。下午偕石子、培孙及华阳君步行至龙华，培孙留茶肆小憩，余等三人登浮屠绝顶，归已傍晚矣。
五日
下午与华阳君观三年级游艺会。
六日
七日
午后访穀孙、席珍。道遇洪杏锦，同饭于皇宫。饭后至珍妮家小坐。穀孙、坚甫相继来会。归已十二时矣。
八日
九日
早偕华阳君至龙华买菜。午刻，白坚甫、秦康甫来。
十日
午刻，周由廑、越然弟兄来，午饭后同至图书馆小坐，别去。夜间发大寒热。
十一日
病卧终日。上午韩云波来。
十五日
连日为湿气所困，疲惫不堪，今日稍苏。上午偕华阳君同往朱叔屏处诊视，饭于皇宫。与穀孙、康甫等晚餐于（原稿如此，似未完）。
二十日
白坚甫约晚餐于陶乐春。以所辑《思适斋题跋》稿售于穀孙。
二十三日
偕华阳君赴租界，访席珍。宿于惠中。晤云波、星薇。
二十四日
云波邀午饭于聚商馆。上午访苏柏如。晚餐于皇宫，到云波夫妇、莫荣泉夫妇等十馀人。观荀慧生演《盘丝洞》。
二十五日
莫荣泉夫妇邀晚餐于大西洋。观慧生演《鱼藻宫》。
二十六日
归。昨日积馀远来，未值为怅。
二十七日
上午白坚甫来，持镜拓本见赠。下午至租界即返。韵斋来，适不值。
二十八日
二十九日
幼楚偕其妹夫陈乐三来。
三十日
三十一日
与华阳君观电影于黄金，剧名（原稿空格，剧名未记）。至来青阁，遇谢光甫及伯祥、圣陶。
六月
一日
二日
姚叔达将往北平，为作札介绍见胡适之、袁守和。又为李通作函介绍见邱晴帆。
七月
十三日
下午与素真赴租界，住惠中旅舍。观剧于新光。
十四日
图书馆以今日起休假。至引翔港访周钧儒。在来青阁购得《江氏音学十书》王雪澄旧藏，晚餐于皇宫。
十五日
以所辑《越缦堂读书记》稿共九百卅七种售于富晋，得三百元。晚观林如心《雨过天晴》影戏，遇丁氏阿四，同访蓉仙不遇。午夜，蓉仙、凤弟来访。
十六日
上午自惠中返小木桥寓舍。
十七日
在校午餐。福渠约阴历初十后，作普陀之游。
十八日
素真病，招邻居张医诊之。
十九日
陈立功来，同至校中午餐，晤立才、圣一、甬人阮君及邻居唐氏，均以讼事就商。素真再服张医药，病渐愈。蓉仙、诸黎明来，即去。
二十日
天热，未出门。
二十一日
下午赴租界，访景熙，购什物而归。
二十二日
下午偕素真观《驯悍记》，至花彩舫家小坐而归。
二十三日 雨
二十四日
富晋招余及马隅卿午餐于大西洋。隅卿以新印《永乐大典戏文三种》，《□□词》为赠。报费二元正，女鞋二元正，车一元正，收八十元，付车二元。
二十五日 雨
病卧终日。
二十六日
与素真冒雨至租界，住惠中旅馆。请朱叔屏诊。观《两性之冲动》影片。
二十七日
上午服药。下午访蓉仙，同餐于功德林。
二十八日
终日在蓉仙处。
二十九日
天热枯坐旅馆终日。星薇来，振铎来。晚饭后至大世界，观小高尔夫球。
三十日
至中国书店，知颂清之母以午刻逝世。晴帆、伯祥、振铎来访，同往皇宫晚餐。
三十一日
回小木桥寓庐。
八月
一日
陈立功来，云席珍新任法捕房律师。授经招晚餐于中社，到菊生、纯孙、叔雍、骏声及日人长泽规矩也、桥川时雄。遇曹仲渊，别三年矣，近自美归，寓居中社。
二日
仲渊来，同往培孙家小坐。
三日
访福渠，略谈。
四日
六时起身，写行楷及篆各二纸。图书馆今日开馆。
五日
热甚，午后微雨。
六日
早张扶万来，云将赴北平。
七日
十日
至振铎家午餐，同座有赵斐云、何柏丞、王伯祥诸人。斐云、振铎本定今日赴甬，饭后同赴宁绍码头，知甬轮阻风不开，因折回惠中旅馆，同晚餐于皇宫。
十一日
至惠中访斐云，知已赴甬矣。访芹伯，以避暑他出，未遇。至茶会，阿法云有宋版书，约明日取来。
十二日
与素真同出，至茶书[1]见宋元留真子部一册，黑口本《明太祖集》一册，乃陈仲强物。晚饭于大三元。夜游明园，归已二时矣。
十三日
十四日
陈达强携来洪武刻《明太祖集》及宋元书二四巨册，乃张岱杉物。
十五日
以书二及《明太祖集》售于越然，值一千八百元。晚间仲渊招宴于中社，未去，饭于皇宫。
十六日
十七日
上午晴帆来。至租界，存款于上海银行。购什物归。达强来，约明日至天天酒家谈话。
十八日
与达强、仲强晤于天天酒家，复约晚餐于皇宫，仲强未至，折至虫二阁处小坐。
廿二日
与素贞及徐幼楚赴松江，饭于幼楚妹夫仇复生家。午后游醉白池，相传为王时敏故居。访钱选青，未遇。
廿三日
访曼青。午后访选青于沪寓，未遇。
廿五日
上午再访选青，仍不遇。晚间授经约余及赵万里、郑振铎、刘翰怡、瞿□□，饭于中社。是夕疾风骤雨，止宿于惠中旅舍，大新街等处水高五六尺。
廿六日
午刻与万里饭于皇宫，午后归。今年各地水灾，上海亦有危急之虑。天放拟将图书馆书迁于楼上。
廿七日
万里来。
廿九日
积馀招午餐，到万里、授经、振铎、宾谼、演生诸人。罗星薇、邹务三来，未晤。
三十日
上午星薇、务三来，同往大中华饭。豹军、孝侯来，会餐于大西洋。是日宿中央饭店。
三十一日
上午晤云波，午刻回。
九月
一日
二日
与素真同出，止于大中华，招叔屏诊。越然为振铎饯行，余本欲往，因傍晚大风雨，遂止。
三日
服药后寒热终日，晚伯祥、振铎来谈。
四日
寒热□退，冒雨回寓。
六日
病□□□，灯下为石麒题《读史管见》残叶，作七古一首。
八日
上午石子来。
九日
上午至石子家午餐。即同往访朴安，已于昨晨回镇江，未晤。游叶园。傍晚与韵斋同入餐霞之室，是平生初试，归已八时矣。
十日
午后坚甫来。晚与坚甫、素贞餐于古益轩，招虫二阁。在十八路电车中失皮夹，临时发觉，呼捕停车搜检，竟失而复得，犒捕四元。
十一日
地藏生日，偕素贞满庭插香，子夜始寝。
十四日 阴雨
欲出门，未果。
十五日 雨
十六日
上午至来青阁，得戚学标稿本一册。借《文瑞楼书目》稿本一册。
十七日
偕素贞赴租界，请叔屏诊。观殷明珠《东方夜谈》影戏。
十九日
访穀孙，得顺治三科进士履历。
二十日
二十一日
访穀孙、越然。
二十二日
偕素贞至蓬莱市场。
二十四日 雨
二十五日 雨
二十六日 阴历中秋
二十七日
偕素贞午餐于大三元。观琵琵但妮儿《女贼》于巴黎。自打浦桥步行归。
三十日
偕葛小厂、方、徐诸人同访相士亚飞熊。
九月内共收三百三十八元，共付六百九十五元。
十月
五日
偕素贞赴租界，宿神州旅馆。家用卅元，收中国二百元。
六日
回。日本兵舰大队来沪，谣言蜂起。南洋中学以今日起放假。
七日
与中国书店合购传奇六种，价千元。
八日
九日
偕素贞赴租界，住神州旅馆。
十日
则高、襟亚约晚餐于豫丰泰。
十一日
（本日日记无法辨识。）
* * *
[1] 原稿如此。

[book_title]一九三三年
一月
十五日 星期日
终日雪，未出门。校近人墓志数叶。古人志墓之文皆工楷，近年则杂以行草，且甚草率。如《庄赓良志》“恩”字误刻作“思”“感荷恩遇”句，可谓草率之尤甚者。叶菊裳志陆文端，长二千馀言而未记生卒年月，何耶？
十六日 星期一
晏起，周越然来。葛咏莪来。天大雨，稍暖。文求堂寄来明刻《牛郎织女传》凡四卷，无序目，题书“林仙源、余成章梓”，颇古雅，越然属为代购，值一百五十元。
十七日 星期二
晏起，石子寄到钞本仲瞿诗。校墓志数叶，《夏在华志》最平庸，“及”误作“反”、“段”误作“叚”，书者陈重威之误耶？刻工杨中孚之误耶？
十八日 星期三
晏起，杭州经训堂书店寄到《西来意》，惜仅前半部，余旧有《西来意》上半部，后从费敬庵处购得下半部，复从潘氏子孙购得《渚山楼诗集》，合装为十册，售诸周越然。去年闸北之劫，《渚山楼诗集》罹于火，独《西来意》幸存，今日经训堂寄来之前半部，与费氏之半部为原配，纸色大小皆合，因亦归于越然，惟《渚山楼集》则天壤间种子绝矣。曩年仅抄出《诗馀》一卷，当为刊行之。
二月
八日 星期三
得田中函，允以《育德堂外制》借印。
与素真晚餐于新雅，至来青阁取得戴重《河邨文集》、程同文《密斋文集》、冯志沂《西隃山房集》三种。
在来青阁见一旧刻《稗史续编》，共四卷，题“金陵吴翔凤鸣冈辑”。取归细审之，乃即《觚剩续编》也，殆坊贾得其板而妄改者。
二十六日 星期日
晏起，杂观诸家文集。
藏书掌故二则：
田雯《贵阳府学藏书碑记》云：贵阳有学，明万历间黔抚郭公青螺于平播后创之。而黔学之有藏书也，亦自青螺始。岁既久，学且圮隳，书亦煨烬……。余自戊辰入黔……，逾三年辛未秋，以忧去。将行矣，巾箱中有书如干种，凡数十百卷，皆著目，留之学宫椟藏庋载，令学官掌之。
陈维崧有《征赎十三经、十七史毛氏书板启》，自注云：毛氏板时在洞庭，席姓质库中，兹约人出三十金赎，后印书人酬以全书两部。
二十七日 星期一
临睡阅《澹生堂集》，摘一则：
戊午二月初六日，从王廑父借得《会稽掇英集》，乃阁中宋本，真不减赵子固见定武刻，漱手展玩者竟日。
君定来，文求堂寄来宋刻《育德堂外制》。
访芹伯长谈，并约和庭为余画册页十六幅。
赵文敏旧藏《汉书》，罗纹纸印，王世贞得之吴中陆太宰家。卷首有文敏及弇州两像，牧翁以千金得之，后转售于四明谢象三。顺治间归新乡某公，近已携往塞外。宋荦《筠廊偶笔》下注阮亭云：余乡张忠定公蓄宋椠《文选》，构宝选斋贮之，亦号“萧斋”。

[book_title]一九三五年
六月
八日 星期六
午刻公鲁、静安来约，同往摄影，余方高卧，未能从也。
以《国史经籍志》寄还行可。此书有钱塘徐象橒刻本，许自昌覆徐本。万历壬寅山阴陈汝元刻本最早，粤雅堂本据钞本刻，有脱讹。三时，偕宗礼白往南洋中学图书馆，观《观古阁泉拓》。五时，高君定来谈。晚赴陈霆锐女公子庆云女士喜筵。
晚饭后往礼白家看书。有嘉靖本《礼记注疏》，半页十行，行大十六七字，小二十三字。孔序后有木记，长方形，分书二行，曰“建安刘叔刚宅锓梓”。又有劳季言、吴兔床诸人抄校书，皆陈立炎所赝作者。天翁夜来。
九日 星期日
宴起。天大雷雨，国瑾夫妇来。

[book_title]一九三八年
余用商务印书馆所印国民日记已六年，今年购之不获，乃改用此簿。据馆中人云：今年日记由香港印刷，其寄至上海者仅一千册，本馆同人分得二百馀册，本市两分馆又分去二百册，故门市所进实止五百册，不二日已罄矣。
一月
一日 阴历丁丑十一月三十日 星期六 晴
午刻起，晚至来青阁借洋拾元。自有生以来度岁之窘，未有如今年者也。本市有炸弹四处，一在三马路石路口，伤日兵四人及行人二，其馀三处皆在日商纱厂附近。
二日 阴历十二月甲午朔 星期日 晴
一时起。终日未出门，阅《四库提要·史部》竟。
三日 星期一 晴
十一时起。午刻至开明书店，与伯祥长谈。归途绕南京路，见各业萧条，有凄然之色。晚访石子、君宾，皆未晤。便道过孙道始家，谈至十时半始归。
四日 星期二 晴
午刻起。得吹万函，约往聚谈。以晚饭后往晤吹万及其子君藩、君介。
五日 星期三 晴
过午始起。穷愁苦闷，殊乏兴趣。吹万、君宾来。
六日 星期四 晴
过午始起。装火炉。石子来，带交钞洋百番，乃君定假我者。
七日 星期五 晴
午刻起。往来青阁还寿祺借洋二十元。勤庵晚来，取去《十通》一册。往年贫则卖书为活，有时无书可卖，亦偶一称贷。今年则有书不能易钱，而诸故人皆破家流离，遂致呼吁无门，伤哉贫也。圣人以箪食瓢饮为贤，若使颜子居长安市上，亦能不改其乐乎？
八日 星期六 晴寒
未出门。
九日 星期日 晴
午后访陈端志、胡寄尘。寄尘父子借住卫聚贤家楼下客室中。道始、伯祥来，不值。
十日 星期一 晴
午后至商务印书馆，与由廑、越然长谈。五时出，欲访伯祥不及。晤雪村。访道始，遇霆锐。拉徐小弟夫妇同饭于羊城酒家。晚饭后访天翁、养初，午夜始归。
十一日 星期二 阴
过午始起。夜至来青阁，以电话致端志，值其出，未能接谈。
十二日 星期三 晴
过午起。剪发。由廑、越然约饮于高长兴，以四时半往开明邀伯祥同赴，章雪村，夏丏尊、王统照亦往高长兴，分桌而饮。夜访端志，知顾子刚以昨日逝世，今日大殓，而端志因奔走致劳，寒热大作。
十三日 星期四 阴
晚出，至来青阁及李子盦处。访谌则高，不遇。归途过尊德里，与刘翰怡聚谈甚欢，盖不相见者三年矣。
十四日 星期五 晴
李子盦来为蓉仙相宅。晚与毓英及吴女听书于东方。周越然来。
十五日 星期六 晴
晚至来青阁，遇张伯岸。庞虚斋嘱养初来邀，未晤。
十六日 星期日
午刻起。至养初家，同访虚斋。晚至公度处，以电话约端志同饭于冠乐。饭罢，复在端志家小坐，乘汽车归。
十七日 星期一
晚出，以电话约端志会于东方书场。同至东方食品公司小坐。虚斋欲赴南浔探视，故托端志与日人木村重接洽。
十八日 星期二
天雨，精神颇惫。旁晚访养初，不值，在天翁家候之，亥刻始见，略谈数语即归。天大雨。上午五时，老友胡寄尘怀琛逝世，年五十二。
十九日 星期三
养初来，同访虚斋。
二十日 星期四
至庞家。木村本约定虚斋以二十三日上午同往南浔。今日庞氏家人有自浔来沪者，谓南浔驻军已退，家中书画什物百不存一，故不拟再往探视。往告端志，同饭于冠乐。晚访翰怡。竟日雨。四川省政府主席刘湘卒，年四十八。湘字澄甫，四川大邑人。
二十一日 星期五
沈有壬来。访养初，坐一时许。归途访谌则高，未晤。
二十二日 星期六 晴
上午端志遗书责庞氏背约，嘱备礼品送木村。即往与端志面谈，再至养初处拉其同往庞家。虚斋检旧作仿梅道人树石小幅，嘱转赠木村。此七日中专为虚斋事，冒雨奔走，卒致无益于人，无利于己。木村、端志皆庸人，乌足以赏虚斋画耶。夜访端志、则高，均不遇。
二十三日 星期日 晴
越然来。头痛未出门。夜煮药。
二十四日 星期一 晴
沈有壬来。夜至中国书店及养初处。
二十五日 星期二
访则高、颂清，不遇。晚至中央饭店小坐。
二十六日 星期三
夜访端志。
二十七日 星期四 晴寒
访东迈，不遇。至九华堂购笔。来青阁小坐。
二十八日 星期五
至勤安处取回《十通》一册。途遇寿祺购物而归。晚雪。
二十九日 星期六 大雨
终日未出门。
三十日 星期日 阴
培孙自常州间道回沪。晚出购食物即归。
三十一日 星期一 阴
阴历戊寅元旦。下午至曹仲渊家访培孙，晚饭后归。家在、家福来。
二月
一日 星期二 阴
未出门。
二日 星期三 晴
下午访胡朴安，复至来青阁小坐。
三日 星期四 阴
未出门。
四日 星期五 立春 雨
白蕉招饮于东亚酒楼，送陆丹林、简琴斋赴香港，同座者吹万、石子、粪翁、灵犀、公愚洎顾青瑶女士。
五日 星期六 晨雪午后阴
钱化佛招茶会于佛教医院，听杨翁鼓琴，到者任筱珊、宋雪琴、蒋竹庄、夏自怡等十馀人，摄影而散。过中国书店小坐。养初来，不值。
六日 星期日 晴
午后绕三马路步行一周，途遇越然昆仲。
七日 星期一 晴
午后至大陆银行结账。访培孙长谈。途遇胡道静。勤庵来，为余售去《四部丛刊》残本。
八日 星期二 晴
午后至古玩市场，遇童心庵、洪承德。至开明书店、千顷堂。灯下填《金缕曲》：
意气空奔放。盼捷音、飞来天外，举头凝望。人道兵来宜将挡，杯水车薪较量。总胜算难操为怅。父老妻孥同一哭，驱健儿、尽向沟渠葬。掩耳走，心魂荡。
却馀一事萦心上。且莫谈、室家焦土，民生愁况。孤岛寓公多豪兴，歌舞欢腾衢巷。只剩我骨头穷相。老守儒书难救国，更饥肠阁阁如蛙唱。求早死，偏无恙。
九日 星期三 晴
未出门，为公度写钞本《伤寒论翼》跋：
柯韵伯《伤寒论翼》二卷，初刻于康熙丁巳，余尝求其印本不可得。金山何君公度湛深医学，尤富庋藏。偶出此册见示，则影钞康熙本也。相其纸墨，当在乾隆以前，可知原刻本在当时已难得矣。卷中朱墨批注甚多，不审出谁手。以马骧北重刻本校之，大抵相合，殆即马氏校改之原本欤。学者重刻古书，好以己意窜改，骧北亦未免此病。近代坊刻，皆以骧北本为依据，微此册之存，则柯氏原文将何从而见之耶。戊寅立春日陈乃乾假读并题。
十日 星期四 晴
在来青阁遇葛小厂、余大雄。访公度，同饭于冠乐。夜至中央。
十一日 星期五 晴
访进高，未晤。至安凯第商场，遇吴静庵。
十二日 星期六 晴
午后访夏自怡，旁晚归。
十三日 星期日 雨
至胡朴安家午餐，到尹石公、童心安、黄蔼农、管际安、胡惠生诸人。余与石公别十年矣，相对欢洽。闻孟莼孙客死北平，年七十馀。庞虚斋招晚餐，以六时半往，同赴沙利文。夜煮药。
十四日 星期一
昨日潮热特甚，奔走雨中，颇受冷风，晚间又为炭气所灼，今日遂病不能兴。午后招公度来处方。
十五日 星期二 雨
勤庵来，携去《别号索引》十册。夜访养初，不遇。至天翁处，略坐而归。
十六日 星期三 雨晚晴
未出门。
十七日 星期四
天翁来午饭。访石公不遇，后晤于新雅。袁树珊为余批流年，谓今年正、四、七、十月须忍耐，馀月至善。
十八日 星期五
石公来。访古愚，不值。与石公晚餐于杏花楼。
十九日 星期六
范成和尚招余及石公晚餐于觉园。
二十日 星期日
范成约观宋元刊佛经，以四时往。范成曾留居晋、陕诸古刹，所得旧本残卷皆奇秘可惊。今日所观有竹帘上画五彩佛像，及金元明初所刻绘像经典，皆极精好。
《妙法莲华经》卷七，尾有牌子及题记：
【平阳府洪洞县经坊卫家 印造记】
洪洞县东尹村李惠济，伏为母吉氏患安，谨发诚心，糺化多人，印补当县观音院《法华经》欲成壹藏者。闻《法华经》者，陈二权于鹿野苑中；谈一实向虚[1]山会上。破凡情同出于火宅；引诸子共趋于宝所。然冀补经良因，人增福寿，名保遐昌，法界含识，俱登觉岸。
天眷贰年己未六月二十七日印毕。
印经维那，李惠济
知库人，吉遇
尹威共母师氏印
施经一部计七卷
北柏村吉闰印一卷
《华严经》第四十九卷末题云：“时大朝乙卯年九月□日功毕，罗光夫亲刁。”金银合写本《华严经》卷末题云“至元二十一年岁次辛卯四月八日，光明禅师惠月谨题”连上作一行。
二十一日 星期一
与伯祥、雪村啜茗于新雅。
二十二日 星期二
访培孙。访静安，未晤。
二十三日 星期三
未出门。
二十四日 星期四
至河南路地摊看书。至三马路，遇郑振铎。访大雄。
二十五日 星期五
未出门。
二十六日 星期六
剪发。至开明书店，与振铎、伯祥、雪村、调孚及谢刚主饮于马上侯酒家。刚主云，邵次公已逝世。
二十七日 星期日
至来青阁小坐。
二十八日 星期一
至开明书店，与伯祥诸人同出午饭。晚至青年会，贺何飞雄新婚。
三月
一日 星期二
下午至开明、来青阁、中央饭店等处。
二日 星期三
与吴静安午餐于绿杨村。谢刚主来，姚石子继至，同出至开明书店，约夏丏尊、章雪村、郑振铎同饮于茅长顺酒家。
三日 星期四
与刚主、石子、丏尊、伯祥、雪村、振铎晚饭于陶乐春。以《女范》、《清远斋杂剧》及《李调元五种》等三书归振铎。略记行格如下，以留鸿爪。
《女范编》四卷，凡传一百二十篇，每篇系一图，极精工。正文每半叶九行，行二十字。新都黄尚文希周父编次，程起龙伯阳父写图，吴从善心纯父督梓。前有万历壬寅新都海阳程涓巨源父序文，昌里程衷素阿白书，又有玉京里无然子黄惟兆序，后有吴从龙跋。刻工可考者，程序后题“古歙黄应济镌”，卷一第一图题“吴伯符镌”，卷三第一图题“黄子牙”，卷四第一图题“黄应台”，跋后题“黄应泰镌”。
《选古今南北剧》十卷，山阴徐渭文长辑。版心上方有“清远斋”三字，即《也是园书目》所称“清远斋乐府”也。每半叶八行，行十八字，旁有圈点，前有自序，署“秦田水月谩题，默如子谩书”。下有“王廷谏印”，又有会稽陶望龄序。
四日 星期五
访培孙长谈。晚与石子同宴客于功德林，到刚主、振铎、伯祥、雪村及范成僧。
五日 星期六
从培孙借洋百元。振铎送来五十元。
六日 星期日 雨
未出门。
七日 星期一 雪飞终日
未出门。
八日 星期二 雪霁寒甚
未出门。庄师敦卒，年八十四。
九日 星期三
十日 星期四
十一日 星期五 连日阴雨
精神萎顿，不出门。
十二日 星期六
午后至夏屋，与进高、自怡茗话，复同饭于大三元。
十三日 星期日
至青年会访谢刚主，知已北行。访吴东迈。访姚石子，不值，乃遇于途次，因同返其家。
十四日 星期一
午后至开明书店，遇道始、愈之、予同、振铎诸人，谭浏生亦至，相别十年竟不相识。晚访吴静安。
十五日 星期二
上午访培孙，还借款百元，同出至东华午餐。今晨七时即起，过午颇倦，遂昼寝焉。
十六日 星期三
九时起。至河南路闲步，遇高君湘。过蟫隐庐，购得残本《俞曲园全集》，适与旧藏残本配全，即以剩本赠伯祥。
十七日 星期四
至来青阁购得吴暻《西斋集》、王时翔《小山诗稿》两种，皆精刻。
十八日 星期五
代道始购翁文恭、李越缦两家日记，价七十元。过培孙长谈。访王百雷，未遇。又访静安，值小极，略谈而归。
十九日 星期六
至蟫隐庐及来青阁。访公度，同啜茗于冠乐。
二十日 星期日 雨
罗子经来，长谈。
二十一日 星期一
访程学川。访高生录，不遇。访培孙。
二十二日 星期二 雨
高生录来。
二十三日 星期三
下午至南洋中学，约同顾天放、李传书、葛小厂至爱文义路看屋。屋为南浔刘氏产，将租之为下半年南洋中学临时校舍。复与天放同至刘氏账房，适学川已外出，未能接洽。
二十四日 星期四
上午，乡人张乐勤来。午后至刘宅，遇高生录，同出啜茗于大三元。
二十五日 星期五
为南洋中学租刘氏屋不成。访天放、培孙、公度。
二十六日 星期六
下午庞青城约观其所藏《九经白文》及《周易本义》，皆非宋版也。青城久不见，今一目丧明，且聋矣。王绶珊卒，年六十六。
二十七日 星期日
下午访胡朴安。访振铎，不遇。与何公度同赴天惠楼，遇戴雄夫、陈端白。
二十八日 星期一
访宗礼白，不遇。报载郑海藏逝世，年七十九。
二十九日 星期二
进高来。
三十日 星期三
访培孙。南洋中学有校役丧其弟者，为募棺殓之费。
三十一日 星期四
至来青阁，取得《盛明杂剧》初集及《孙月峰评西厢记》。
四月
一日 星期五
至开明书店，与道始、振铎、伯祥、雪村、调孚同餐于冠生园。以《西厢记》归振铎。
二日 星期六
至来青阁遇朱瑞轩，同往其寓邸看书。访培孙，遇百雷。旁晚小雨。
三日 星期
未出门。
四日 星期一
至来青阁遇孙叔仁。至开明，与诸人合作一札寄圣陶。
五日 星期二
以《盛明杂剧》归越然。
六日 星期三
从来青阁取得张见阳刻《饮水诗词》、朱梁任辑《越缦堂日记钞》。余昔年曾刺取《越缦堂日记》中读书之作，分类排比，成《读书记》二十卷，其稿为富晋书社取去，至今七载，迄未付印。今得亡友梁任之稿，与余乃不谋而合，惟未分四部耳。
七日 星期四
至来青阁及古玩市场，购得程穆衡《金川纪略》、《燕都日记》钞本，亡友俞凤宾旧物也。
八日 星期五
天雨未出门。
九日 星期六
至来青阁，遇庄通百。
十日 星期日
访郭东史。访王培孙。
十一日 星期一
访庄通百，偕往中社访吹万。晚餐于丁仲祜处。
十二日 星期二
访侯保三。
十三日
吹万、石子来。感寒不适，因早寝。
十四日
侯保三来，长谈。中国书店与来青阁合组临时市场于河南路，今日往观，遇姚石子、汤爱理。
十五日
检出书画三十四件，交临时市场代售。至古玩茶会，遇丁辅之、吴静安。
十六日
至临时市场、古玩茶会、来青阁。
十七日
午餐于悦宾楼。晤赵学南、王欣夫、吕诚之、左诗舲、谭浏生、庄通百。饭后偕诚之啜茗于天蟾茶楼，候□□□不至。
十八日 星期一
晚餐于丁仲祜处。
十九日 星期二
晚出，从中国书店取曲本十六册，初不知为何书，后问邱晴帆，始知为原刻《缀白裘》也。
二十日 星期三
访培孙，遇严濬宣、郭步陶。
二十一日 星期四
访振铎。访培孙。
二十二日 星期五
小雨，未出门。
二十三日 星期六
与孙道始及开明诸同人饮。夜访公度，同赴天惠楼。
二十四日 星期日
至市场。
二十五日 星期一
未出门。
二十六日 星期二 雨
至市场，见五研楼牡丹分咏图册，携归。灯下阅之，爱不释手，而索价至二百五十元，诸同好中恐无能购之者矣。
二十七日 星期三
至市场，以牡丹图册还颂清。此册为高欣木旧藏，去年经乱遗失，今为汤临泽所得，转售于颂清，价二百三十元。
二十八日 星期四
二十九日 星期五
三十日 星期六
五月
一日 星期一
至市场，约静庵而未遇。
二日
午后唐耕馀约观《古今杂剧》六十四册共二百四十种，内刻本六十九种。刻本为两残本，皆万历刻，初印。一中缝题《古今杂剧》者，似为陈与郊刻本。一中缝无书名者，不知为何书，当是臧晋叔刻本所从出也。其馀钞者，皆竹纸无格间有数种有格者更旧，清常道人全部手校。每种后或署年月姓名，前有荛翁手写总目及跋。此书为《也是园书目》著录之物，黄荛翁得之以自夸“词山曲海”者也。近年由赵氏旧山楼归丁芝孙，十年前芝孙曾撰一长跋，登入某杂志，但不肯认为己物。余曾屡询之，皆不肯承，盖终身秘置笈中，未曾举以示人也。自芝孙去世，藏书时有散失。去年之劫，乃全为鼠窃囊括以去，可哀也。
十四日 星期六
不写日记多日矣。自唐耕馀设肆于棋盘街，而中国书店分肆亦在哈同大楼下，相隔仅数武。每日午后出门，总在此两肆或古玩市场消磨光阴而已，无可记也。慈利老人吴弹赦恭亨寄来近作诗稿，中有一绝云：“丧家之狗下堂妻，卖力无能缚一鸡。九十湖南吴弹赦，懵然捱饿洞庭西。”国学会聚餐于大加利，到金子才、胡朴安、姚石子、徐子为、卫聚贤、包朗孙、陈乃文等十馀人。夜归遇雨。
十五日 星期日
午后访钱福渠，同往看律师公会新厦，复同往培孙处。
十六日 星期一
祖同约晚餐于春华楼，到阿英、大雄、粪翁、卫聚贤诸人。
十七日 星期二
与遂翔、石渠共晚餐。曹锟卒，年七十七。
十八日 星期三
十九日 星期四
二十日 星期五
午后南洋中学招宴于觉林，到培孙、天放、倬汉及僧范成、大愿等。与公度、鸢天品茗于龙井茶室。在度处约君宾来长谈，衡之后到。
二十一日 星期六
检旧名片，赠辅之。
二十二日 星期日
午餐于晋隆，晤王欣夫、庄通百、吴伯乔诸人。与进高、自怡同访朱竹坪，方慎盦已先在，同出晚餐。
二十三日 星期一
访石子，不遇。至仲祜处晚餐。
二十四日 星期二
访培孙，即其家晚餐。南洋中学校役二人，为日军捕去。
二十五日 星期三
访瘦鹃，不遇。
二十六日 星期四
二十七日 星期五
瘦鹃来，亦不遇。
六月
一日 星期三
朱瑞祥昆仲设肆于福州路，君达、寿祺以物附之，余亦以书数十种参列其间。与瑞祥饮于冠生园。
二日 星期四
与振铎午餐于开明。
三日 星期五
与振铎、率平及开明同人，饭于吉升栈旁之酒肆，购元人杂剧之事遂定。
四日 星期六
与振铎、率平同午餐于一家春，继至伯渊处签约，订购《古今杂剧》六十四册，价九千元，先付定洋壹千元，约十五天内付款取书。海宁同乡会聚餐于银行俱乐部，未赴。
五日 星期日
静安约晤于自怡处，借去《春晖堂帖》一册。
六日 星期一
午后至宗礼白家观书，晚归遇雨。
七日 星期二
午后至四马路。五时观三畏堂展览会。晚餐于听涛山房，遇雨。
八日 星期三
午后访公度，晚餐于冠乐。
九日 星期四
至中国书店，遇苏州文学山房店员购日本抄《九经解》一部。
十日 星期五
至听涛山房，购《续昭代名人尺牍》。又取郑大鹤、吴平斋尺牍各一册，郭频伽字二条。
十一日 星期六 阴雨
静安约晤于自怡处，迟去未及见。小极，早归。
连日阴雨，未出门。
十八日
始见晴色。与振铎、伯祥午餐于一家春。午后，同往伯渊处取《古今杂剧》。文求堂寄来富冈氏拍卖书目一册，附书影甚精。国学会聚餐于青年会，到石子、天约、聚贤、烟桥诸人。石子以新购《顾大申年谱》见假。
十九日 阴雨
郭正楙来。吴静安、杜进高来。静安借去《东观馀论》、《云烟过眼录》、《道藏阙经目》三种。
二十日 星期一 晴
至茶会，购汪砚山雁宕山水册。余尝辑李莼客日记中读书之作，为《越缦堂读书记》十二卷，以稿交富晋，忽忽十年迄未付印。今见亡友朱梁任辑《越缦堂日记钞》五册，与余书大旨相同，惟余书依四部编次，朱则随原文校录，斯为异耳。日记中有数段拟倩人摘钞，录目备忘：
曝书杂记（一） 四库总目（七） 爱日精庐藏书志（十四）
经义考补正 崇文总目辑释（十八） 书目答问（卅一）
拜经楼题跋记 经籍跋文（卅三） 补后汉三国艺文志（四十三）
鲒埼亭集（七） 又外编（三） 后初斋集（卅二）
夷舶入寇记 庚申北略（卅六）
二十一日 星期二
二十二日 星期三
购得陆冰修先生字册。晚餐于郭正楙家。夜大雨。
二十三日 星期四
二十四日 星期五
至开明，知绍虞自北平来。
二十五日 星期六
午刻至开明，候绍虞，未来，同王统照、王伯祥、郑振铎同餐。在家晚餐，到绍虞、伯祥、正楙、瘦鹃、白蕉诸人。
二十六日 星期日
午刻聚餐于印度饭店，余约绍虞同往，到诚之、伯乔、欣夫、通百等二十馀人。购诗笺尺牍一包，皆致胡晴初者。
连日阴雨，小极，未出门。石子来云，高吹万家藏书为军搬运一空。
七月
一日 星期五
至市场及听涛山房。小弟夜来。
二日 星期六
三日 星期日
午餐于功德林，饭后偕往孙雪泥处小坐。旁晚病卧。
四日 星期一
至公度家就诊，归后服药。
五日 星期二
再服药。
六日 星期三
天骤热，病亦小愈。晚与公度、鉴冰浴于日新池。
七日 星期四
天热，未出门。
八月
一日 星期一
午后钱福渠招茗，聚于大三元，同座者钱佩青、唐圃馀。访陈虞薰。访何公度。
二日 星期二
午后至新新啜茗，晤福渠、佩青、镇初。至听涛山房小坐。至葛耀飞家，同往冠乐晚餐，应福渠之约。晚与耀飞、公度至天惠楼，以时晏先归。
三日 星期三
午后访自怡，同自怡、进高啜茗于龙井茶室，自怡先归。与进高访天翁，不遇。杨文卿来，不遇。
四日 星期四
福渠来。进高来。
五日 星期五
福渠来，耀飞来，同赴大西洋晚餐，餐后复偕耀飞至天惠楼小坐。
七日 星期日
访培孙，即其家晚餐。
八日 星期一
徐子高来。罗子经来。
九日 星期二
至市场小坐。晚大风雨。
十日 星期三
访徐积馀，病困凄然，以售书事见嘱，适任心白来，以词目托其交林子有阅之。
十一日 星期四
小极，未出门。
十二日 星期五
访子敬。
十月
一日 星期六 雨
傍晚至听涛山房闲话。昨日上午九时半，唐绍仪被斧死，年七十八岁字少川，番禺人。高君宾来。
二日 星期日
午后偕公度啜茗于洁而精。又同访耀飞，深夜始归。
三日 星期一
偕毓英赴大三元晚餐。邝富灼卒字耀西，广东新宁人，年六十九。
四日 星期二
午后往视培孙疾，今日杨伯藩来诊。
五日 星期三 晴
袁云阶来。与陈端志晚餐于陶园。
六日 星期四
姚石子来。午后至听涛山房、来青阁小坐。
七日 星期五
袁树珊亲来，送礼物四色。进高来，同往陶园啜茗。云阶来。国学会聚餐于聚丰园。诣耀飞略谈。昨晚报载吴孝侯遇害。六年前余往来镇、扬，孝侯追随左右，近年音问久疏矣。
八日 阴历中秋 星期六
诣石子，道遇君定。今日本约石子同访培孙，石子以事不果行。至幼楚、福渠处小坐。
九日 星期日
十日 星期一
与福渠同访培孙，遇龚子范。归途过伯祥家，偕毓英同回。借阅章式之钰《四当斋集》。
十一日 星期二
至富晋书店、中国书店、来青阁等处。借《石遗室诗话》、《琴堂五星》。
十二日 星期三
福渠来。石麒、云阶来。晚约公度同浴于日新池。
十三日 星期四
昨晚遗钥匙于日新池，晨起即往取之。连日小极。
十四日 星期五
傍晚至开明，适诸人醵饮，遂为不速之客。
十五日 星期六
午后至兴业银行，继至听涛山房及勤庵处，购零本文集数册。闻数日前，坊肆有钱牧斋、季沧苇手批《史通》为京贾收去。
十六日 星期
至晋隆午餐，餐毕，在中国书店久坐，遇光甫、爱理。
十七日 星期一
十八日 星期二
江浙同乡聚餐。访公度。
十九日 星期三
二十日 星期四
访积馀。京估李佩亭来。胡介生石予客死铜陵，年七十二。
十一月
一日 星期二
访天放，不遇。与毓英同剪发。晚餐于聚丰园。
二日 星期三 雨
姚石子来。福渠约啜茗于陶园。至开明，晤振铎。正兴馆晚餐，同福渠、天放、圃馀、倬汉、佩秋。同福渠访耀飞。
三日 星期四
居停顾氏寿，偕毓英同往宁波同乡会观礼。至中国书店。
四日 星期五
蒋方震卒字百里，海宁人，年五十七。至华兴，候董一萍，不晤。阴宏远来。
五日 星期六
江浙同乡聚餐于青年会。与石子同访培孙。阴宏远来。
六日 星期日
与叶柏皋诸人聚餐于松月楼。访徐积馀。福渠来。
七日 星期一
晚出，至中国书店，病发折回。
八日 星期二
至积馀家取书目。阴宏远来。福渠来。
九日 星期三
至听涛山房，寿臣约同晚餐。至瑞轩处小坐。富山来。
十日 星期四
富山来。
十一日 星期五
十二日 星期六
石子来。福渠来，同往洗浴，颇受寒，复至其家晚餐。至中访董一萍。是日耆寒。
十三日 星期日
王震卒字一亭，号白龙山人。吴兴人，年七十二岁。富山来。一萍来。
十四日 星期一
至富晋书社。与福渠同饮于大三元。在中央晤董一萍。
十五日 星期二
午刻，与富山同往兆丰别墅，购残本《四部丛刊》。孙实君约晚餐于泰丰楼，同座者王浡馥北平文殿阁、路德彝北平珠宝商、卫聘之苏州隆昌眼镜厂，现寓静安寺路同益里A22。
十六日 星期三
至积馀家。回至北方商号访实君，已七时矣。
十七日 星期四
至康乐村观《三希堂帖》。至大三元，晤福渠。与实君、宏远、浡馥饭于会宾楼。至中央。
十八日 星期五
实君、宏远来。董一萍来。
二十三日 星期三
访咏莪，不遇。至河南路，遇孙实君、乔□□，同饭于会宾楼。
二十四日 星期四
访咏莪，遇许冠英先生名省诗，伯遒之父、叶揆初先生。实君来晚餐。
十二月
一日
午刻江浙同乡会聚餐。钱福渠来。叶浩鑫来。实君约绿意家晚餐。
二日
杜进高来。孙实君来。孙、乔二人约大雅楼晚餐。到兰泉、吹万、石子、礼白诸人。
二十二日
与实君同访礼白，余购王艮斋批《水经注》、莫绳孙临郘亭校《史记索隐》两种。
二十三日
至普生处看书画。实君来，偕往大雅楼晚餐。
二十四日
访公度、耀飞。
天一阁抱经楼藏书始末考郭传璞　金峨山馆文甲
书天一阁书目后　颐綵堂集八
书直斋书录解题后　颐綵堂集八
读四库全书提要 　夏仲子集三
读四库全书简明目录　夏仲子集三
墨稼堂藏书记　夏仲子集五
石研斋书目序　炳烛室杂文
晚学斋书目序　夬斋杂著上
夬斋书目引　夬斋杂著上
夬斋劫馀重编书目引　夬斋杂著上
分析藏书引　夬斋杂著下
耕馀楼藏书记　寄盦文存二
熊瑞云梓人传　石园文稿一集
赐绮楼藏书记　漱六山房全集六
丁松生库书[2]抱残图书后　漱六山房全集八
岷山别墅藏书记江瀚　慎所立斋文集四
潜川书院藏书记马其昶　抱润轩文集二十一
校书说黄廷鉴　第六弦溪文钞一
爱日精庐藏书志序　第六弦溪文钞二
藏书二友记
读知不足斋赐书图记
恬裕斋藏书记
记板刻原始万斯同　群书疑辨九
黄俊生赠书记王荣商　容膝轩文集二
墨海楼观书记
大梅山馆书目记
七千卷楼记
编次曝书亭著录自序李富孙　校经庼文稿十二
书津逮秘书目后　十八
欣托斋藏书记杭世骏　道古堂文集十八
崇文总目跋
直斋书录解题跋
包山葛氏澂波皓月楼藏书记张鉴　冬青馆甲集四
秀水计氏泽存楼藏书记
眠琴山馆藏书目序
金山钱氏守山阁藏书记　冬青馆乙集四
泽存楼藏书后记
佩雅斋书目序强汝询　求益斋文集四
池北书库记朱彝尊　曝书亭集六六
希古堂书目自序 又后序谭宗浚　希古堂甲集一
菊坡精舍书藏铭　又甲集二
校经堂书目叙　元穆文钞
清理麻阳县儒学藏书记邓瑶　双梧山馆文钞十二
小九华山楼藏书记又
借钞书舍记陆黻恩　读秋水斋文四
* * *
[1] 原稿如此。
[2] 原稿如此。

[book_title]一九四三年
九月
十四日 阴历癸未中秋 晴
得胡朴安覆。检《清实录》，钞出光绪元年《禁广东赌闱姓诏》三通。
十五日 晴
宴起，到开明书店已十点十分矣。从《官场现形记》检得《赌闱姓》谈话一段。领得户口粉八斤，价五十六元。
十六日 晴午刻微雨
石麒购得沈氏海日廔藏书，余往检之，得旧摄影片八帧，字迹恅愺，不署姓名。省其文义，知为清季南昌令江公召棠绝命书也。马通伯先生撰公家传。南昌之狱，议者龂龂致辩，惟自刺与谋杀殊耳，今得此，则谋杀之证确然无疑矣。
十七日 晴午后小雨即止
连日午后疲惫不堪，今日赴九亩地，午餐后稍可自振。
十八日 晴
十九日 星期 晴
倦卧竟日。
二十日 晴
午后，至来青阁购得内府刻梵夹本《玉皇经》三册，为乾隆三年张照奉敕写。又明刻《大明三藏目录》四册。
二十四日 晴
作《赌闱姓》文，寄《古今》。
二十五日 晴
《玉皇经》及《三藏目录》为振铎要去。石子来。
二十六日 星期 晴
未出门。
二十七日 微雨竟日
二十八日 晴 始寒
今日为林柏生新定之孔子诞日，因之休假。闻平阳病剧，沪医应召往者十人。
二十九日 阴历九月朔 晴寒
张德钦来电话，不相见者二十年矣。五时后至古玩市场晤容臣。

[book_title]一九四四年
一月
一日 阴历癸未十二月初七 晴
宴起，未出门。
二日 星期 晴
宴起。午后至霞飞路为雪村托装画轴。访实君。夜钞袁爽秋日记。
三日 晴
十点十分到店。道始来。归途折至万利与芳瑜同归。夜钞袁日记。
四日 上午大雨
未出门。午后到店。致道始函。夜钞日记。
五日 晴寒
十点卅五分到店，领前半月薪一千八百廿九元八角，又年规十元。午后阅文集五种。夜钞袁日记。
六日 小寒节 晴寒
十点卅分到店，亚倩来。夜看吴挚甫文。四日前，同事周君回嘉善某乡镇省亲，为匪劫去，今日始脱险回沪。戌初初刻小寒节。
七日 晴寒更甚
十点十分到店。夜钞袁日记毕。
八日 霒寒
宴起。下午二时到店，亚倩来。夜录《提要刊误》。
九日 星期 晴寒
晨疾动，遂宴起。赵为则来。夜录《提要刊误》。
十日 晴寒 阴历十二月望
十时□分到店，介绍亚倩诸人售股票于何五良，分润三千番。夜录《提要》。
十一日
宴起。午后始出门，至霞飞路为雪村取画。下午到店。夜录《提要》。
十二日 阴寒
午后二时到店。夜录《提要》。
十三日 阴雨
午后到店。夜整比《提要刊误》稿。
十四日
始见日光。上午十时五十三分到店。午餐于江南酒家。夜整比《提要》。今日检昔年金吉石写小楹帖无款者，赠伯祥，文曰“乞食咏贫士，饮酒赋闲居”，予集陶诗题也，伯祥嘱绍虞加跋。
十五日 阴
下午到店。今日提前发上半月薪二千二百□元，假款未扣。又收《别号索引》版税五千五百□元，连前共一万〇五□□，遂觉贫儿暴富矣。今日有人携稿来求售，启视之□夏瞿禅所辑曾文正、赵惠甫语录也。余前年得赵氏日记，曾据之以辑《年谱》，付《学林》刊载，值事变未出版。当□石子借阅日记，不意转入瞿禅之手，遂□□□□传于外，今拟将《年谱》旧稿重加厘□。
十六日 星期
校阅《赵惠甫年谱》。□□至九亩地小憩。
十七日 星期一
宴起，未出门，校赵谱。
十八日 阴晴
九点五十分到店，阅《曾文正日记》。余患癣痒，入夜尤甚，文正与余同病，观日记所载，不觉失笑。石子来。
十九日 雨
十点半到店。夜为伯祥、调孚写册。
二十日 晨雨暮晴
下午二点四十五分到店。偕芳瑜访莫金海，托其带款至乡，为其母营葬。
廿一日 晴
宴起。下午到店。写《赵惠甫年谱补遗》毕。
廿二日 晴
十点廿五分到店，以新印《别号索引》寄吴仲珺，以《曾文正公语录》寄周黎庵。阅新印《茹经室文四编》，可笑者甚多。如《陈石遗先生墓志》开首即曰：“石遗今之诗古文大名家，与余同乡举，长余七岁，尊之曰先生。”读之作三日呕。其人久盲，而文中屡言审视某画，确为真迹，审视某书，确为明刊精印云云，竟自忘其盲矣。
廿三日 星期 阴午后小雨
宴起。剪发，排比《□□□提要》稿竣事，未及作序。
廿四日 阴历除夕 晴
上午十一点半到店，今日餐店皆停市，午刻购包子六枚充饥。深夜至六时始睡。
二十五日 甲申元旦 雨
旁晚始起，未出门。
二十六日 晴
宴起。旁晚偕芳瑜至万利小憩。
二十七日 晴
宴起，未出门。作《清四库提要纠谬举例》序。
廿八日 雨
十时二十分到店。绍虞留午餐，下午三点半即散归。赵为则来贺岁，同往飞龙阁。
廿九日 雨
以《提要纠谬》稿托雪村交《学术界》。
三十日 星期日
宴起，未出门，家福来。
三十一日 雨
十点廿分到店。《学术界》送来稿费三千元。
二月
一日
早起不适，勉强到店。取《赵惠甫年谱补遗》稿，加标点发排。终日畏寒，下午大雨不止，向绍虞借套鞋，冒雨返家，临睡服午时茶。夜间大寒大热，骨节奇酸，周身□痛。
二日
病不能起。旁晚后大寒大热，再服午时茶，得小汗。
三日
寒热已退，能强起，在室中步行。
四日
病势已去，进粥一瓯。连日天雨不止，□□□堪，仍不敢出门，随便翻阅提要。
五日 立春
自阴历元旦以来霪雨不止，今日始放晴色。九点五十五分到店，作赵谱序未成。家在、家福同来。收一月下半月薪，仅一千一百七十元七角而已。
六日 星期 晴
宴起，未出门，阅黄远生遗著。
七日 星期一 晴
九时五十分到店，作赵谱序成。章次公遣其门人补送年敬二千元来，明日拟遣人璧还。白报纸价已涨至四千三百元，江南海月至三千七百元，此后更无印书希望矣。
八日 晴
九时五十分到店。旁晚至福泰晤次公、天翁。购《明代版本图录》四册，直二百九十七元五角五。局新书自明日起改新价照原价加百分之一百七十五。项云瑞持来别下斋旧藏廿一史，已康熙补板。
九日 晴
石子来。
十日 晴
十一日 晴
十二日 阴
十点五十分到店。孙助廉来。晚至福泰。
十三日 星期日
高卧终日，未出门。
十四日 阴
十时到店，重编《赵惠甫年谱》竣。
十五日 晴
十时到店，午饭于西南酒家，蛋炒饭一盆，费至三十六元四角，前月廿一元。杜进高来。
十六日 晴
十时半到店，杜进高之子来。庆儿偕新郎自哈尔滨回沪，将于今晚赴宁。二人去冬在满洲旅次结婚，今日初次见我，匆匆坐谈片刻，无以为礼也。《赵惠甫年谱》将先在《学术界》刊载，今日为作一小引。
十七日 阴
十一时半到店。发培孙、仲珺、进高信。
十八日 晴
骨酸肉痛，僵卧终日。
十九日 晴
下午到店。仲珺、石子来。旁晚至福泰，与芳瑜同归。
二十日 晴
病卧。旁晚强起，至福泰取得次公所贻鹿角胶。后半夜大发冷。
廿一日
病卧终日。今日积馀领帖，未能往吊。卒于去年癸未正月廿八，年七十六岁，今周年矣。
廿二日 晴
病势渐退，下午在室内步行。理发。
廿三日 阴
午后到店。旁晚至云霞阁，为伯翁装潢画件，归途遇雨，至南阳桥，又值铁门关闭，候立雨中，狼狈不堪。启关后至福泰小憩，命车归。收中旬薪一千七百七十三元，《古今》送来支票六百元。
廿四日 晴
十时廿五分到店。石子来属为其子女画册。进高之子来，由予同备函往新华银行。
廿五日 晴
十时十五分到店。终日不适，不及五时即归。
廿六日 晴
十时五十分到店。午饭于江南酒家。振铎来。夜至福泰，晤章次公。
廿七日 星期 晴
卧病终日。
廿八日 晴
十一时半到店。
廿九日 晴
咳甚，彻夜未睡。今日下午二时始到店。
三月
一日 晴
十时十分到店。
二日 晴
十时到店。
三日 雨
十一时五分到店。以旧储美浓纸售于开明，得二千四百元。
四日 晴
十时半到店。
五日 星期
未出门。雨黄沙。
六日 晴
十时后到店。
七日 晴
九时四十分到店。中联出版公司送来《赵惠甫年谱》发表费五千元。
八日 晴寒
九时半到店。下午眠云来，同至福泰小坐。
九日 阴历二月望 晴寒
十时到店。与绍虞午餐于一家春。
十日 上午微雨晚晴
十一时到店。
十一日 晴
十时五分到店。收上旬薪水二千〇八十七元。
十二日 星期 晴
午后芳瑜先出，余至福泰迓之。实君夫妇来。
十三日
病卧终日。
十四日 晴
九时四十一分到店。
十五日 晴
九时五十五分到店。
十六日 晴
九时半到店，午餐于西南酒家。连日齿痛瘇胀，初不以为意，继而寒热大作，牙根内部化浓，几酿大患，急服速发灭定，得转危为安。不写日记者五日矣。
廿二日
到店甚迟，今日领到中旬薪水。本月一号起，每月加发餐费六百元。晚归后为石子之世兄昆群画小册叶一方。程大中《考古丛编》未刻。
廿三日
石子来。
廿四日 晴燠
下午伯祥随余至南市游行。
廿五日 晨阴
下午冒雨归。
廿六日 星期 阴雨
终日未出门。
廿七日
十时到店，午刻雨归，时雨已止矣。以布售于振铎、予同二人，值六千元。今日先收铎二千元。申报馆王某之岳父自乡来，带旧币千馀元，为赵之局所拘，亚倩要余营救，为作札致姜局长得释，币亦发还。
廿八日 晴
九时四十五分到店。薛公侠于去冬遇害，年六十八岁。收予同二千元。
廿九日
假期。午后与芳瑜至九亩地购物。今日领卅七期米，人二升，廿三元。
三十日
假期。
卅一日
十时十五分到店。领户口煤球六十斤，价卅三元正，又购一百十斤。
四月
一日
十时廿五分到店。收下旬薪一千八百四元九角。收予同一千元。
二日 星期
下午偕芳瑜访孙实君夫妇，晤小竹文夫。
三日
十时五十分到店。领31、32两期面粉六斤，价六十三元。
四日
十时廿五分到店。沈信卿逝世。
五日
十时到店。晚，庆儿夫妇来。
六日
十时十五分到店，下午雷雨。
七日
十时到店。
八日
午后至九亩地，深夜始睡。
九日 星期
倦卧终日。
十日
十时到店，仍不舒适。第十一期糖廿四元三角。
十一日
九时五十分到店。今晨绍虞匆促回苏，不知何事。
十二日
收上旬薪一千一百八十六元，还毛纸、蛋粉四百十五元半，借三千元付马君。
十三日
十四日
晨，郭石麒来。下午虞薰来。
十五日
十六日 星期
为张乐三题《江村消夏图》。
十七日 雨
十八日
王伯逊来。下午，吴孝侯来。
十九日
以《别号索引》一册、《印谱》一册交石麒。乐三送来润资二百元。以石印汉碑研拓售得二百元，借绍虞二百元。
二十日
以寒汀绢册叶四张交石麒。申报馆王君以公鸡、甲鱼见赠。
廿一日
借石麒《玉函山房丛书》一百册。姚石子来。与虞薰偕归，交来三千六百元。今日领卅八期户口米六升，值六十九元，付家用五百元。
廿二日
收中旬薪二千二百八十六元。晚，马婿来付三千元付还绍虞二百元，购《隋志考》三百元。
廿三日 星期
晏起。下午芝青、采英诸人来。旁晚大雨，欲出购物不果。
廿四日 星期一
廿五日 星期二
与绍虞午餐于教门馆。晚，马婿、家庆、家福同来。今日取二期洋火四匣。
廿六日 星期三
下午庆儿来，取去五百元。付家用五百元。
廿九日
取户口粉三斤，卅三元。
五月
一日 阴
劳动节假。上午十时至邑□得意楼，与伯祥、绍虞茶点，同归小坐。三时送二君出西门，剪发。
二日
九时半到店。收下旬薪。庆儿来，付一千二百元。
三日
十时到店，以《涧于日记》归开明，值五百元。
四日
十时廿五分到店。
五日 立夏节
体重一百卅六磅。
六日
晏起。下午到店。取户口油十二两，价四十一元四角。
七日 星期
大热。下午偕芳瑜至西门绕行一周，拟往西摩路，以天阴有雨意而罢。
八日
晨至老北门，遇戒严，绕行到店已十一点矣。购户口米六升，值六十九元。
九日
十一日
下午石子来，交画，值一千元。
十二日
收上旬薪二千〇五十八元三角，热一天。购《昭和法帖大系》，价值五百七十二元一角。何公度来。从来薰阁购知不足斋刊《古论语》一卷，题“王应麟辑郑氏注”，未收入丛书，有陈鳣、吴骞、丁杰三家校补并题跋，莫楚生旧藏，价一千六百元，为振铎要去。以《昭和法帖》归来薰阁，作价三千元。
二十日
取户口粉三斤，价卅三元。
二十一日 星期
宴起。与芳瑜至福泰，复至八仙桥，买茶叶而归。
二十七日
未到店。午后与芳瑜至福泰取户口米三升，卅四元正。赵为则来。
二十八日 星期
午后至福泰。至九亩地购饴糖及食品，价一二五〇。
二十九日 天雨
上午戒严。下午到店。五时后至福泰，为赵为则代撰挽联，即交之。自下月起加薪三级，又津贴三百元。
三十日
为则托书挽联二付，即转倩伯祥、绍虞。取户口粉三斤，卅三元。
三十一日
六月
一日
午后至福泰。
二日
收下旬薪一千三百馀元。
三日
借来薰二千元。晤杭州书友朱君。
四日 星期 雨
访石麒。
五日
杜进高来访。
六日
寿祺前购废纸，分润二百五十元。
七日
为来薰售去《大藏经》，今日交割讫，分润一万三千元。为则赠白糖二斤。
九日
取煤球，七十二元。
十日
取糖，四十五元，购物一千九百元。
十一日 星期
出外购生油十斤连听，又香烟十匣，送丏翁。
十二日
收上旬薪二千六百四十七元。
十三日
七月
十五日 晴
今日初伏。昨日议决，局中又增加津贴，自七月一日起算上旬未足之数，今日补发。余自到开明以来，薪津屡增，而生计日艰，所谓受之有愧，用之不足，奈何奈何！
去年八月起二千六百五十元，十月起二千七百七十元。十一月起四千四百元，今年二月起六千二百六十元，三月起六千八百六十元，六月起七千九百四十元，七月起一万二千〇六十元。
十六日 星期
宴起。午后偕芳瑜出城散步。购茶叶、肥皂及食物。跋周鹿峰《字帖》。
八月
十二日
上午到店。是日自老北门至大马路，山西路至四川路，四面戒严不得入。停留于朱瑞轩店中，观方孔炤《环中堂诗文集》，索值五千，无法论价。十一时后始通行。
十三日 星期
观《环中堂集》。《诗集》六卷，同邑左光先选。前有光先及余飏序，后有附录郑三俊撰墓志铭及徐芳撰传。《文集》十四卷，前有陈焯序，后有孙中通跋。校刊者，中通之兄中发也。跋称《文集》十二卷，今卷十三为《知生或问》及《西库随笔》两种，皆崇祯庚辰待罪西库所作，卷十四补遗五首，当是后来续刻。附录载《召对荐举汇记》及刘元命撰《平（下缺）。

[book_title]一九四六年
十月
二十五日 阴历十月朔 晴
来青阁收得《南宋群贤小集》六十册，宋书棚本。有曹楝亭、朱竹垞两家藏印。末叶有“白堤钱听默经眼”及“吴越王孙”二印。书根隐隐有“六十三”、“六十四”等字，疑原书不止六十册，后附竹垞长跋并钞总目。以文气书法考之，决非竹垞手笔，当是听默得此书时，知有残缺，故伪托竹垞以欺人。但听默以后流传之绪无考，今亦不知从谁氏出也。邓孝先旧藏毛钞本，即从此书影写，缺字断画一一符合，内有《亚愚江浙纪行集句诗》一种，系陈氏得旧板配入，行格特异：
《亚愚江浙纪行集句诗》七卷。首题庐陵沙门绍嵩。每半叶八行，行十六字，前有庐陵亚愚樵衲绍嵩序，杨梦信题诗，奉议郎知临安府盐官县事杨天麟题诗，从事郎常州宜兴县尉权州学教授陈□□题诗，后有绍定四年壬子夏中瀚从事郎监庆元事昌国县西监盐场宣城陈应中跋十行十八字，卷末题“嘉熙改元丁酉良月师孙奉直命工刊行”十六字，分两行。

[book_title]一九四八年
十月
一日 晴
咳疾小愈，下午至文献会。《上海刊板考》弟一段写成，约二千馀字，封寄《图书馆周刊》。荣县赵尧生熙九月二十七日在籍逝世。
二日 晴
欲出门，觉体力不支而罢。钞《云间志略》二篇。《大公报》一日电，北平国行来一豪客，系逊清豫亲王后裔。以金印一颗请求兑换，行方当以利斧裂之为四块，重二七○两，估计黄金只有对成，其馀系以银铜合成。陈端白逝世，今日三七矣。
三日 阴历九月朔 晴
芝青生女今日弥月，欲往视之，未果。全市烟纸店今日停售，纸烟以加税巨而零售价尚未规定也。中纺公司定星期日配售公教人员，今日张宝书以清晨七时往见，列队者已二千馀人，废然而返。
四日 晴
下午至文献会，钞《志略》弟十卷完。
五日 晴
下午至会，领十月份办公费十元，米代金五元四角，付配给布两种，十二元二角。
六日 晴
往视家在，生子已逾弥月，长幼均健。朋燕将炭售完，改购袜布、香烟等物，将携归天台。忽闻行旅不能带布，故欲以购存之三匹售去。余为介绍于凌子文，近数日上海抢购之风甚盛，购布不易，故一说即合。
七日 晴
陪同朋燕将布交去。今日抢购之风更甚，各物均加限止，而行旅携带亦随之而紧，朋燕恐一时不能成行。
八日 晴
下午勉强赴文献会，疲惫几不能步。
九日 晴
往取药。普查各店存货，北邻茂泰米店主人被逮。
十日 双十节 星期 晴
顾介生来。芷青来。家在约而未来。
十一日 重九 晴
连日病困，今日稍觉舒适。旁晚往视家青，未晤。志一送火油来。
十二日 晴
今日咳喘又剧。下午至会，六时归，抵家而雨。
十三日
雨终日不止。
十四日 晴
午后至会略坐。
十五日 晴
午后二时文献委员会开会，到社教两局代表，图书、博物两馆长，舒新城、姚孟埙、顾景贤诸人。
十六日 晴
午后赴会代收王委员车马费廿一元。晚饭后偕瑜赴凌宅，分得布袍料一件，值十一元。
十七日 星期
十八日
松江人带鲜肉来，分给家青。
十九日 微雨
未出门。
二十日
下午到会。王□□来访。南洋中学以复校特刊见赠，归途折赴凌宅，将绝粮矣。
二十一日
下午到会。
二十二日
下午到会，领本月薪九十元馀。
二十三日 阴历九月廿一日亥初一刻六分霜降
下午至赵家，家在以袍料赠我。至汉学书店晤寿祺、金华。至芝青家，代其填写申请书。
二十四日 星期
下午偕芳瑜往视家在，赠以鲜肉猪油，并甥女见面肆元。继往严存斋家，归已九时。
二十五日 天雨终日
未出门。介生来。
二十六日
下午赴会，晚归绕道至存斋处存斋托我代发遗失身份证广告，而误写号码，故再往询。
二十七日
下午赴会。
二十八日
下午赴会，以广告交蘧轩。收《上海通》稿费三元。
二十九日
天雨。下午在保办事处。晚石麒来，带来王富三交我十五元。
三十日 阴

[book_title]一九四九年
七月
一日 雨
惫甚。旁晚至席三处小坐，别逾两月矣。上午飞机来，闻在闸北下数弹，死二百馀人。
二日 雨
下午至文献会，闻上月薪水有补发之说，不知确否。六月下半月领薪二万〇九百四十七元，一石三斗三升，每升米作价一百五十七元五角，而市价已逾三百元，相差太甚，故有找补之说。过传薪书店，还《宋元学案》三册，借来《壑舟园文稿》、《白华后稿》各一册。飞机两次来，落弹不知在何许。
三日 星期 晴
大热。吴孝侯来，留午饭。复同往文庙小坐。晚饭后偕芳瑜至席三处。飞机以上午来。
四日 雨
小极未出门。飞机来，晨投巨弹。
五日 晴
午后至文献会，补领上期薪水六千七百元。晚饭后，偕瑜至席处，途遇小雨。家福来。
六日 晴
午后军队、学生、工人大游行，纪念“七七”，三时后大雨倾盆而下。未出门，钞吴省钦文二首。
七日 晴
假。午后偕瑜至席处，欲访莲青，未果。
八日
病，未能出门。
九日
未出门。
十日
午后瑜至莲青处，余访实君，知实君恰以今日北行，借来元集三种。与瑜同归，便道访席。
十一日 晴
午后至文献会，从传薪书店取来萧尺木尺牍及潭友图册页，有桂未谷题首及汪端光、吴山尊诸人诗。
十二日
偕瑜访席。和葩翁旧韵一律，分寄葩翁、融之：
痼疾繁忧两不堪，更憎梅雨凑成三。向荣草木人多羡，新样妆梳我未甘。检点丛残充覆瓿，闲寻野老作常谈。卅年占毕嗟无补，只当华胥梦里酣。
十三日
下午至会。
十四日
偕瑜至席处。
十五日
下午至会，领薪三万六千七百六十元，存折实存款二十点每点六百九十一元。
十六日
至会，从席君取药归，即夕煎水。
十七日 星期
下午访王伯祥长谈，知亚子在北平大发狂疾，毛不能堪，供养于颐和园。亚子不堪岑寂，乃登报寻访四十年前旧情人冯女士，竟得重圆。从此往还殷勤，柳夫人日夕侍从，作壁上观。冯女士者，庞景周之嫂，业产科，其孙已娶妇矣。去年忽与庞脱辐，今遇亚子，殆前定也。
十八日
至会与同人述亚子事，哄堂一笑。下午阵雨。
十九日
至会。
二十日
至会。市府受训者大都赠薪一个半月遣去科长以上赠一月，工役赠两月，朱凤蔚父子均在其列。吾会中已决定者，仅卢冠今一人蔚南婿也。今日起公共汽车价四倍，自西门至四川路桥为丙种，原卅五元，今一百四十。五、六月房捐共九千二百五十二元，分得一千八百五十五元。
二十一日
未出门，孟壎早来，未晤。
二十二日
未出门，以电话询会中，知无动静。农花来。
二十三日
到会，得葩翁和诗。知葩翁近亦湿困，经严察明针之得愈。黄昏断电，今已第三日。
经月针膏体渐堪，蚕强未死起眠三。幕天席地宁非福，跣足科头亦自甘。那信人间无乐土，惯听海外有奇谈。大同世界如原始，百事何妨嬉更酣。
二十四日 星期
二十五日
昨夜台风侵沪江，水没岸，今日风雨不息，水从地下涌出。午刻，卧房内水高逾半尺。
二十六日
雨止日出，而水仍不退。
二十七日
风雨又作，但不甚烈，从邻家借长统靴出门，至会取薪。
二十八日
跣足出门，市府发下党义论文数篇，属集体研究。
二十九日
未出门。
三十日
至会，取福利米两斗。
三十一日 星期
八月
一日
下午到会，开始讨论党义。访虞薰。
二日
下午到会，归途遇周由廑。
三日
上午到会。下午孝侯来。
四日
下午到会，孝侯又来。
五日
小极，未出门。
六日
午刻到会，领到上半月薪七十七点。从本月起底薪每元作一.四，余本一〇八元加零数作一百十元计算，而办公费及福利米均停止。今日折实价每点九○九元，归途至席三处付清前账。毛氏小弟以折扇乞书。电灯至午夜十一点后始明，自前月二十一日起，黄昏有电者未满五天。
七日 星期
未出门，夜偕瑜出。
八日
下午至会，归途遇伯祥、予同。至周虎臣购笔。
九日
下午至会，回家后瑜已先出，因往寻同归。灯下为毛韵秋写扇。
十日
上午剪发。
自湿癣内隐后，即咳嗽畏寒，食欲减退，兼受外感，终日昏昏入睡。廿二日勉强出门，领取薪水，以折实数日低七十七点，仅得五万八千五百元耳。
二十四日
体力愈不支。午刻雇车就章次公乞诊。生苍术三钱，新会皮二钱半，薤白头三钱，生米仁六钱，粉萆薢四钱，赤猪苓各三钱，春砂仁八分，泽泻三钱，鲜佩兰三钱，连服二剂。寒热卅七度四，脉搏七六。
二十六日
夜再往诊，寒热退至三六.九。当归身四钱，鲁豆衣四钱，杭白芍三钱，麦天冬各三钱，怀牛膝三钱，干地黄六钱，云苓六钱，连服二剂。
二十七日
热度又升，终日惫甚。
二十八日
热忽退，久不吃粥饭，自觉日渐软弱。因购红枣煮汤及粥服之。
二十九日
拟再往诊，以天有雨意，未敢出门。
三十日
午后雇车至次公家，适次公已出门，怅甚，缓步至席三处小坐。夜饭后再访次公诊，谓予内邪已清，惟亏损太盛，须常服温补之剂，方可复原。约两日后往取药。
三十一日
未出门。
九月
一日
午后访次公，适已先出，怅甚。次公出诊例须在二点后，今日以医师开会，故十二点即出门。归途至席三及修文堂小坐。实君尚未归，闻近期内未必南回，因北平生意清淡，非坐镇不能谋开支也。
二日
午刻至次公家取附块、党参、黄耆、当归四药，每日代茶服。次公以所著《中医改进议》嘱加跋。再至大陆药房访虞薰，为改定挽查仲坚联。虞薰之侄女遍身湿癣，与余略同，前月得闽人秘方，敷治而愈所用皆毒品，但不久复发。近遇中医何某谓内服药可断根，但不能速效，记其方于此：蒲公英四钱，白鲜皮三钱，连翘三钱，赤芍二钱，藜卢二钱，凤尾草三钱，贯众五钱，野菊二钱，带皮苓一钱，用蒸溜水100c煮热，和烟膏15c缩成80c，加火酒20c即成亚并酊，用时加膀得荣8c，荳蔻丁（复方）5c，马前酒即司滴尼1或2c，再加蒸溜水和之，可戒一钱量之人。
三日
服参耆后，体力较好。读次公《中医改进》小册子，皆作摇尾乞怜语，丝毫不为中医留地位，不知印此何用？莲青来。
四日 星期
未出门，微雨夜来。
五日
午后至文献会，请假已两星期矣。
六日
午后至文献会，领上半月薪七万一千五百五十元本月起，每月作折实一.六，今日折实价为八百十三元。
云南卢汉独立，共军疑其为美国人策动之一种奸谋，故各报未刊载。
七日
午后至文献会，与虞薰同归。
八日
午后至文献会，归途经席三处小坐。今日为白露节，上午阵雨，天气剧变，身体不舒。付电费二千六百卅元。
九日
下午至文献会。
十日
上午七时半，蓬莱区第三办事处召开甲长会议，凡解放后迁出迁入之户口未报者，限下星期中申报。
十一日 星期日
午后与介孙至华园听书。
十二日
午后至会，归途从郭君取玄参三钱。
十三日
上午至会，接尹石公函住大西路八九五弄十六号三楼，电话二二三五八，随即与之通电话。道彤以旧存物托售，因以转托介孙，付介孙□粉二打，又有一千梳一打已现售。
十四日
午前至会，陈诒先来访。据云其兄仁先已于九月一日卒于沪寓，草草在公墓安葬，已费去二百万，若扶柩还乡之事，真无法措手。
十五日
午刻至会，晚归，与虞薰同入城，精神大惫。道彤样品转托虞薰，不知有办法否。缘商店进贷须有发票及税单，而化妆品税新例高至百分之四十五。
十六日
午后至会，归途从传薪借一千五百元。新作者政论文章可不经当局审核而任意发表者仅二人又半，华冈及胡乔木为二人，夏衍居半，乔木又有东南第一枝笔之誉。
十七日
上午从虞薰借万元。下午开会，以天气奇热，仅报告组织合作社而已。三年前在震旦大学图书馆任职之景培元，研究外国书版本，予向未谋面，今日托道静作函介绍，特与之通讯。景培元通讯处：北平内七区台基厂三条一号 中法汉学研究所图书馆。
十八日 星期
今日为户口移动登记之末日，终日为邻人代劳。章次公挈二幼女来，属改定《中医改良促进会章程》及呈请备案文。与亚倩商房租事。
十九日
上午到会。
二十日
下午到会。携归玄参三钱。
二十一日
午刻到会，取下半月薪六万二千馀元折实七五二，前天付配米价，借静山五单位，今还。往次公家交卷。携归附耆等药物四种。还席二项，价共五万。
二十二日
午刻到会，取到配米，恶劣之极，欲贬价售出而不能。介孙、德禄夜来。上午七点半，公安局召开甲长会议，过八时尚未到齐，余不及候，遂先退。
二十五日 星期
与瑜同出。
二十六日 雨
上午警备部召开保民大会。下午至会。虞薰吐血，命其子来取药。下午六时后往访之。
二十七日
晨至会。晚归。
二十八日
晨至会。与静山、倜然、蘧轩、南农午餐于青年会。
二十九日
腹泻，终日未出门。
三十日
晨至会。下午李融之来。三时许，大阵雨约半小时。
十月
一日
北京人民共和政府成立，通令各地放假三天，狂欢十天。午后雨不止。
二日
晨七时至市府，八时行升旗礼，立雨中逾半小时，衣裤内外尽湿。席涤尘下午假文献会结婚，天雨道阻，到者仅十许人，余亦未去。午后介孙、德六来，时大雨不止，水浸入室，不一时内外两室浸水及数寸，因偕瑜避居介孙家。
三日
水再高三四寸，马路深处过膝，午后雨势稍停，入夜又大。
四日
晨，冒雨至会。西仓路一带水深过膝，自肇嘉路出城，一路绝无积水，众生居乐土，而我辈独处水牢，岂非命欤。取上半月薪折实七三八，付房租一个月廿单位。房租言定自七月份起，每月廿单位，以前欠租不计。
五日
雨更大，水势更深，终日未出门。
六日
天气骤放晴，惟旁近水势不退，仍不能出门。今日为中秋节，月色甚好。
七日 晴
涉水至会。今日迁回自宅，房中水已退。
八日 晴
今日大游行庆祝，交通车辆悉停。上午徒步赴会，到者仅五六人，凡参加游行者，已于八时赴市府集合。十时后，东区各厂集合经四川路桥，每排八人，历三小时尚未走完。午刻步行回家，旁晚介孙、德六来。夜十时偕瑜出观，比至法大马路，以大队自东来，折赴跑马厅，途为之塞，遂止足仰观。十一时后，天忽雨，乃急归。十二时后，大雨倾盆下。
九日 星期日 晴
晏起。下午虞薰来。祥大来。
十日
今日本为国庆日，人民共和政府已明令废止，另定十月一日为国庆日。匪机放下降落伞三件，附大旗三方及传单。闸北水电厂炸损。
十一日
自会返城内，游行塞途。拟嘱芳瑜早吃晚饭去看，不料芳瑜已发寒热，因急寻介孙购药，比归，则我亦寒热咳喘作矣。
十二日
市府本约定今明两日派人来本会演讲，此为解放后第一次事，故抱病来会，穿隆冬厚衣而尚发冷。至午刻得电话，谓须延迟一日演讲，因以二时回家。折至章次公家，胸中泛呕不堪，身尤奇冷，遂倒卧于床，不意竟入梦乡，床前窗户洞启，醒后益不能支，急饮滚开水半杯而出。
十三日
今日欲听演讲，不能不勉强出门。午后二时到会，来讲者为秘书处长，发言敏妙之至，历一时一刻即散。归途怕呕，不敢坐车，缓步而归，又冷又惫。
十四日
夫妇均不能起。午刻以字条托房东小孩送苏家，托打电话招次公来诊，次以三时许来，□下川桂枝一钱半、左秦艽三钱，杭白芍三钱，炮附块二钱，生苍术三钱，青防风三钱，清灸草八钱，生姜三片，大枣七枚。芳瑜应服当归、白芍，以热退停服。晚瑞五来。
十五日
今日仍有寒热。下午杜进高忽来，自前年除夕前五六日仓卒分别，颇念其境遇难堪，今乃自天而降，依然故我，可喜也。今日炸南码头等多处。今日广州解放。
十六日
体力稍逊于昨。炸北站附近。昨介德为余购药来。
十七日 晴
未出门。
十八日
午刻往访次公诊。余热度低降亏损太甚，属调理进补，未处方。虞薰以邻近轰炸甚烈，阖家蚤出宵归，散居亲友家。今日挈其次子来吾家暂避，旁晚始归。余劝其偕妻孥移宿我家，不允。
十九日
虞薰仍偕幼子来，旁晚始去。
二十日 晴有云
飞机似未来。
二十一日 晴
上午至会，下午四时后归。新政府各首要人名单已在昨、今两天报上发表：黄任老主轻工业部，沈雁冰主文化，马夷初主教育，胡愈之、叶圣陶主出版。
二十二日 晴
上午至会，为道静代撰挽朱氏表伯母联，并代书。领下半月薪八十八单位每单位八十五元，付房租廿单位，归途至微雨家小坐。虞薰二时来我家候余至六时始归，余归则已七时矣。
二十三日 星期 晴
宴起。午后虞薰来，长谈至旁晚始去。介德夜来。
二十四日
上午至会。下午至古代文物保管委员会，晤尹石公、沈迈士、徐森玉诸君，长谈至暮。该会主任委员李亚农为解放军人。吾乡张阆声先生不见已三十年，今亦在该会为委员，惟今日未来，遂不能晤，闻已悬壶行医，他日当再访之。该会委员中，有名誉职不给薪者，仅每星期到一次，阆声、森玉皆是。秋季房捐四千八百五十八元已付出。
秋季改定房捐章程：
营业房屋百分之十四，住屋百分之八，估计战前房租每年50—200元加三百倍计算，201—500元加四百倍，501—800元加五百倍，801—1200元加六百倍，1201元以上加七百倍。
森玉昨晨甫自北京回沪，临行时见铭心绝品之书三种，索价仅二十万：（一）柳大中手钞《渑水燕谈录》，（二）世学楼蓝格钞《说郛》八函，（三）士礼居影宋钞《仪礼》单疏。凡原本模糊及缺画断笔处，悉经荛翁校识。三种皆有黄、顾诸人手跋，闻为常熟翁氏物，北人贫窘竟无问鼎，森老曾劝北平图书馆务必设法购留，未知能成事实否。又闻北京常有善本书论斤售去改造还魂纸，曾毁去有“晋府藏印”之书甚多，不知确否。
二十五日
清晨至会，旁晚归。
二十六日 晴
十时至会。午刻至开明编辑所访伯祥，不遇，见徐调孚、周振甫，知章锡琛已被排挤辞职，挈眷北行，谋入编审委会，不果。君达、钧正亦北上考查今后出版方针。至大中国图书局，晤顾颉刚。旁晚过三马路，各旧书铺萧条不堪，在汉学书店遇孙伯绳、丁云甫丁乃杨之子，苍虬诗弟子。
二十七日 晴
晨至会。致书颉刚，提议组织史学会。
二十八日 晴
晨出晚归。瑞和停业来访。
二十九日 阴
晨出。午刻至开明晤范洗人、王伯祥、周予同。飞机来两次，上午散发传单，恶劣卑鄙等于村妇骂街，不值民众一笑。
三十日 星期
未出门。午后虞薰来，长谈。
三十一日
晨出晚归。
十一月
一日
晨出。午刻过虞薰处取雅霜，并代其购物。夜雨。
二日 雨
疲惫未出门。
三日 雨
晨出。晚与虞薰同进城。解放后，甲长改称某甲负责人，今又改称户籍服务员。
四日 晴寒
病未能出门。
五日
上午至会。午刻至虞薰处。
六日 星期
未出门。
七日 雨
上午至会。今日折实单位已涨至一一八二，明日尚须再涨七十馀元。连日各物剧涨，惊骇之至，香烟因加税之故，所涨尤巨。领上半月薪十万四千元扣配米二斗五千六百。付房租二万三千六百五十。付梅可钧三万。还煤球一万。还席三一万。
八日 阴
未出门。夜雨。今日立冬。
九日 阴
午刻至会。上午有人来访，未晤，不知是绍虞否。收梅一万一千二百元，配米加六百三十元。
十日 阴
上午至会。晚归作札致绍虞。
十一日 雨
晨出晚归。席三夜来。文献会已决定迁钜鹿路常熟路口。从开明借《新元史》。付电灯费三千一百元。
十二日 雨
午饭后出门收梅一万〇八百元。为亚倩请通行证，预备赴港。晚饭后张宝书送表格来。得颉刚信。
十三日 星期 雨
未出门。
十四日 晴
上午至钜鹿路新址。下午至四川路。
十五日 晴
荟庭来。下午至会。
十六日 雨
未出门。付自来水费九百八十元。
十七日 晴
下午到会，整理抽屉中杂物，移往新址。荟庭夫妇本约今日迁住余家，候之不来。
十八日
下午至钜鹿路新址。至建华公司访荟庭不遇。至修文堂，知实君回沪已十馀日，但未能晤面。
十九日
下午偕瑜往荟庭家，知已迁住四川南路矣。回途至席三处小住。
二十日 星期
阴历为十月朝。莲青来午饭。
二十一日
上午至会。半月以来物价狂涨不已，折实单位已至二三九三，今日米价涨一万，布价涨二成半，纱价涨三成，明日折实数当更升。下午席三来。席六及介生夜来。
二十二日
午刻至会。今日米油烟皂各物均大涨。米价已达十五万，折实单位已升至二七五三，明日当更升四十馀元。领下半月薪八十八单位存四十，付房租二十。至合作社购香烟、肥皂，久候至二小时，归已天黑。夜饭后本拟出门，天忽阵雨，乃罢。
二十三日
上午剪发。下午出门，于西门口遇姚孟勋，邀至其家长谈。姚氏为大家庭，四世同堂，都三十馀口。仅二人为中小学教员，馀皆高年及妇稚，不能任劳作，此后衣食可虑。至公用局，购水电优待申请书。
二十四日
午后至公用局，缴申请书。再至四川中路原址，知今日已搬完。明日上午移房屋。
二十五日
由东新桥乘电车至钜鹿路新会所，途中约费一小时。访君宾，不遇。今日起电灯每度一九七七。
二十六日
上午至会。取十单位付席一万。晚归微雨。连日物价剧涨，折息亦日高。人民银行收星期存款高至五十元，今日因息太高，故物价有回小之势，政府拘捕做黑市折放者，闻行庄停业者有廿七家之多。席洪夜来。
二十七日 星期
下午访问文霞，知黄致福将来沪，家青在粤新生一女。
二十八日
上午至会。午后访高吹万，穷愁困顿，迥异曩年。松属富家皆破产，封氏藏书亦将分批出售。归途遇雨。取十单位。
二十九日
上午至会。取十单位定购合作社煤球一担。席洪夜来。
三十日
上午至会。午刻至秀州书店取书四种。晚归，在电车晤孙实君，同至其家晚餐。又取十单位。
十二月
一日
午后至会。阅赵俞《绀寒亭文集》。竟日小雨。
二日
上午至会。下午雨止，而阴潮特甚，颇不适。席三夜来。
三日 阴
上午至会。钓明夜来。
四日 星期
席三夜来。访石麒，未遇。访苏祖馀，留夜饭。
五日
上午至会。归晤实君，据云傅沅叔先生死已逾月。席洪夜来。
六日 祈寒
未出门。
七日
上午至会，领上半月薪一〇六单位从本月起每月加三十六单位，付房租二〇单位，付梅十万元。席夜来。
八日
午刻至会。得景培元覆函。付电话二万三千一百五十元（十度半）。
九日
芳瑜生辰，芝青、莲青来。旁晚偕瑜至席处小坐。席复夜来。
十日
天雨，未出门。缮写旧稿竟日。
十一日 星期
下午虞薰来。
十二日
至会。归途遇雨。
十三日
午刻至会。作大宪章测验五题，应市府令。陈仲陶来会就职。仲陶为周予同乡人，吾邑张冷僧任瓯海道尹时，仲陶任秘书，以师礼事张。抗战时，同在重庆农民银行。此次到会，因予同关照，亟访余，袖出诗词稿，有仁先、少滨、吹万、鹓雏诸人题辞。收梅二万八千八百元。
十四日
午刻至会。价领棉制服值，十八单位，收梅三万一千四百馀五万转道彤。瑞五夜来。
十五日
早出晚归。
十六日
早出晚归。收道彤五万，付水费四千四百元。
十七日
早晨至会。午后为同人测验卷评分。得绍虞电话，知振铎已随董必武来沪，住百老汇大楼十三楼四十号。席夜来。
十八日 星期
是日阴历十月廿九，为余生辰，吃面。午后本甲市民开会，选出户籍服务员及卫生小组长各一人。晚访文霞，知黄致福尚未回沪。
十九日 雨
早出晚归。
二十日 雨
早出晚归。瑞五夜来。致郭绍虞函。
二十一日 阴
上午到会。下午陈永祺来访，别二十馀年，见面不相识。
二十二日 雨
今日冬至。上午到会，领下半月薪扣制服费五万二千〇七十四元廿六万一千二百元购折实十单位，付二万九千五百。付房租廿单位，五万九千一百四十。
二十三日 雨
上午买米五斗七万二千。午刻到会。下午同人茶会，送黄汉升赴华北大学，迎陈仲陶。归途欲购伞不果。
二十四日 晴
上午到会。下午虞薰及席氏昆仲均来。
二十五日 星期 阴
晨七时半，警局派人来，会同向本甲各户覆查户口，直至下午三点始毕。自日寇投降后，我即任本甲甲长，至今日始得卸责。
二十六日 雨
早出晚归，着冷颇不适，夜间尤畏寒，有小寒热。
二十七日
病卧不能出门。瑞五夜来。
二十八日 晴
早出晚归。虞薰、德六、瑞五均夜来。
二十九日 晴
旁晚大雨，归途至席处避雨。
三十日
上午雨。下午至会。旁晚虞薰、二席来。
三十一日 阴
各局处发动认购公债，吾会中同事仅二十三人，人少力微，不能不强为点缀，余认八分，全体约可得一百五十分。

[book_title]一九五○年
一月
一日 星期日 阴历乙丑十一月十三日
未出门。二席相继来。戌亥之交，阵雨鸣雷，真异事也。
二日
连日少睡，倦甚，今日卧床未起。
三日 阴
晨出晚归。
四日 阴 下午雨
上午有飞机来散传单，收到合作社配售之米、油、糖。
五日 阴
下午飞机来约四五架。吹万来访，知余樾园下世已数月。介生家晚餐，晤丁树屏，知霆锐在台南执业，道始同往。
六日 晴
仲陶诗词甚佳，到会未及一月，将改就人民银行事，别易会难，古今同慨。瑞五夜来。
七日 晴
领上半月薪一〇六单位还前天借十单位，扣米煤等配价，净收廿三万四千七百元，付房租廿单位。买饼干一万〇二百元，飞马五百支二万元。
八日 星期日 晴
宴起。
九日 晴
校《叶忠节公集》。付电费扣优待四度二万元。
十日 晴
午刻归。偕芳瑜至莲青家。
十一日 晴
上午席三来。午后至会，得王伯祥书。
十二日 阴
得骆无涯讣。观《窦存》四卷，胡式钰撰。胡氏五十二岁时患癣，用生大黄根濡醋擦之，两月而愈。越四年又发，仍以此治之，则不效，改抹柏油而愈。又云，千里明光草，产洞庭山南，疯癣及痧症受风而痒者，用以煮水薰洗便愈。《酉阳杂俎》载，拂林国产阿勃参，斫其枝汁如油，涂疥癣，无不瘥者。
十三日
下午至协大祥、顺宝手，购竹布、挽联，付八千八百元。
十四日
写联挽骆无涯：
风雨昔同舟，方期劫后馀生，握手共谈荡寇志；
别离逾廿载，何意缘悭一面，伤心谁与诉衷情。
十五日 星期日
席三夜来。
十六日
上午往圆教寺吊无涯，遇徐志仁，知无涯以自设书店存货难销，而债台高筑，以忧惧致疾。夜与亚倩谈。
十七日
天气甚热。农花电话约晚间顾谈，候之不来。
十八日 雨
午后农花来。高君宾来谈乡间情形，甚惨。石子家遗书渐为驻军毁损，与余商安顿之法。借五单位，付水费扣优待券三千三百元一千一百元。
十九日 阴
再借五单位。付冬季房捐二万五千元。席夜来。
二十日 晴寒
连日钞上海人碑传遣日。
二十一日
筋骨酸楚，惫不能兴。旁晚始起坐，食粥。
二十二日 星期日 阴
钞全榭山文二篇。席夜来。
二十三日 晴寒
领下半月薪一〇六单位（四一七九）还十单位存五十单位，净收廿一万七千元付席九万元。购烟六百支二万六千七百三十元。
二十四日 晴
二十五日 晴
农花来。收回折实单位五十分（四七〇一），改存星期存款十五万元，馀八万五千元。午后至极司非而路阅肆，遇叶名山。飞机来约七架，投弹于小东门热闹地区，死伤甚多。又中南市某油栈，黑烟蔽天，历数小时始散。馀如杨树浦及浦东亦投数弹。虞薰家在小东门，距投弹处甚近，不知平安否，甚念之也。黄昏后阵雨。
二十六日 阴
以电话问虞薰，知举家饱受虚惊，幸无损伤。昨日小东门信大祥炸去屋顶，协大祥则毁玻璃棚，宝大祥击毁招牌。飞机来时，以机枪先射十分钟后再投弹，协大祥夥友四散奔避，留店者六人均未伤。虞薰云江边有运输舰两艘，当是投弹标的，今晨该舰已离去。
二十七日 晴
宝麒任财政局稽核课事。昨夜席三去甚迟，逾午夜始睡，今日疲惫不堪。连日阅《梧溪集》。
二十八日
感寒疲惫，终日卧床。
二十九日 星期
旁晚始起，剪发。
三十日
上午至会。萃五夜来。
三十一日
上午至会。临褚《圣教序》，拟以此为日课。
二月
一日 雨
收回星期存款连息十五万八千八百五十。付二月份房租廿单位，计九万六千四百元。农花来。
连日朝出暮归，无事可记。余在此任甲长三年，极力顾念居民，遇有必不得已之捐，则向有力者三四家劝其分担，若普通贫苦之家，终年不知有捐征之事。现在取销保甲制，每段设户籍服务员一人，卫生小组长一人，建设尚未开始，先向各户征收卫生设备费，至少一单位，富有者逾十单位。又公雇扫街一人，每户亦月费二千元，邻里多有怨言。
四日 立春节
五日 星期
睡至午刻始起，苏祖馀约午餐。张宝书来，为其乡人觅屋。席三夜来。昨日飞机至浦东投弹，今日又来散发传单。近来在江边南码头一带建造大批登陆舰，前日有百馀只落成下水，投弹之目的或即在此。小荣自常熟乡间来，据云种田十亩以下者，每亩征粮八十斤，与往年还租之数约略相等。初解放时，贫民无赖者每有劫夺窃取之事，被害者无从申诉，近已严厉制止矣。
六日
青儿夫妇已从广州回沪，仍住来安坊，今日午刻往访，留饭。郭绍虞来访，不值。
七日
领二月份薪二百十二单位存百五十单位，扣合作社物价五八七七〇，实收廿五万九千付席十万元，香烟二万三千八百。夜大雨，子刻雷。
八日 雨
午刻大雨。尹石公约二时来访，以雨阻。今日气候极潮，墙壁皆出水。身惫似寒热，午刻吃面，略一沾唇，竟不能下咽。二席夜来。
九日 雨
早出。午吃广东馄饨。至青儿家，以香烟肥皂赠之。青之乳母住南车站附近，前日邻居被炸，仓皇逃出，明日嘱其至大兴街看屋，不知能成否。连日伤风气喘，今日略舒。付电灯费二万四千八百。
十日 雨
午后出门。
十一日 阴
取折储四十单位，计廿四万四千一百付煤球一担，三万八千。今日公债牌价改为二三三五三，校上期涨七二七六。电车中遇何侠夫，略谈乡村困难状况，顷已谢各校职务，拟来沪别谋枝栖。
十二日 星期 雨
购薄稻五斗，价十五万五千。致福夜来。
十三日 雨
午刻始到会。高君宾来访，未晤，以《点石斋画报》十册留赠。萃五夜来。
十四日 阴
昨晚得情报，谓有大批飞机定今日由台湾来袭，故警局派人通知水电厂附近居民，连夜迁避，但今日气候甚恶，未见机来。取三十单位。
十五日 阴
惫不能起。午刻强起，出席市民会议，商防空掘井事。下午买附子、党参、当归各半两价一万六千二百，与旧存之黄耆煎服。闻昨日有飞机百架，分赴宁、汉及青岛三地，不知确否。市府各机关取销春节例假，以下午四至八时办公，馀时轮流值班。付席五万。
十六日
午出，四时归。取二十单位。祖馀与赵君夜来。洪君夜来。候萃和至深夜始睡。
十七日 阴历庚寅元旦 晴
下午至会。家福来，未遇。
十八日 阴
郭石麒、袁雪江、王成章来贺岁。午后见晴光，群疑飞机将至，及晚无事，心始安定。四时至会，闲谈至六时散。
十九日 星期 晴
飞机来二次，初散传单，午刻再来，投一弹。四时至会，稍坐即行。萃五来。
二十日 晴
上午德六来。午刻芝青携二女来，偕芳瑜至邑庙购玩具。余拟赴会，在西门被窃，钞币尽失，因折回邑庙，寻芳瑜，不值。将归，在衖口遇苏祖馀，随至我家小坐。家福来，云欲投考军政大学，但恐未必及格。微雨来。飞机来投弹。
二十一日 晴
飞机来投三四弹，闻闸北水电厂着一弹。尹石公来访。
二十二日 阴
至开明，晤范洗人、周予同。至大东，晤徐蔚南。大东昨日奉到停止印钞之命，不啻致命打击。萃五夜来。
二十三日
孙实君来。下午至会，市府自昨日起改办公时间为下午四至九时，吾会独未改。至秀州，观乾隆刻上海、华亭两《县志》。飞机来，弹落浦江中。
二十四日 晴
晨出，值警报。在西门候电车，约十分钟。凡遇警报，则停电也。昨见两《县志》归文献会，收购价三十万。家福要考军政大学，为写证明函。向合作社购飞马烟，一条价二万二千八百，市上另售价，则每包为三千一百五十。
二十五日
午刻，至秀州
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:48:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>