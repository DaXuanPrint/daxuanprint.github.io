<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="瓮中人语,瓮中人语全文在线阅读,瓮中人语全文在线下载,大玄古籍书库">
<meta name="description" content="靖康稗史之一。一卷。宋人韦承编。成书年代及作者事迹无考。所谓“瓮中人”即是困于金兵所围的汴京城中之人。此书为编年体,记事起自宋政和元年(1111年)冬,赵良嗣献宋约金灭辽取燕之策;止于宋靖康二年(1127年)四月初一,宋徽、钦二帝北迁。在此书所记内容中,靖康之前的史事极简,只略存缘由梗概;靖康以后则按日系事,记载详细。《瓮中人语》书中所载内容与《靖康要录》、《靖康纪闻》等同类著作相比较,此书则显然具有简明扼要的特点。_瓮中人语_全文在线阅读_瓮中人语_全文在线下载_大玄古籍书库">
<title>瓮中人语_韦承_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">瓮中人语</span> <br/>
          作者： <span class="inputVal" id="bkauthor">韦承</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]3775</span> <br/>
          说明： <span class="inputVal" id="bkdec">靖康稗史之一。一卷。宋人韦承编。成书年代及作者事迹无考。所谓“瓮中人”即是困于金兵所围的汴京城中之人。此书为编年体,记事起自宋政和元年(1111年)冬,赵良嗣献宋约金灭辽取燕之策;止于宋靖康二年(1127年)四月初一,宋徽、钦二帝北迁。在此书所记内容中,靖康之前的史事极简,只略存缘由梗概;靖康以后则按日系事,记载详细。《瓮中人语》书中所载内容与《靖康要录》、《靖康纪闻》等同类著作相比较,此书则显然具有简明扼要的特点。</span> <br/>
          封面： <span class="inputVal" id="bkimg">Z_6700.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]瓮中人语
[book_author]韦承
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]3775
[book_dec]靖康稗史之一。一卷。宋人韦承编。成书年代及作者事迹无考。所谓“瓮中人”即是困于金兵所围的汴京城中之人。此书为编年体,记事起自宋政和元年(1111年)冬,赵良嗣献宋约金灭辽取燕之策;止于宋靖康二年(1127年)四月初一,宋徽、钦二帝北迁。在此书所记内容中,靖康之前的史事极简,只略存缘由梗概;靖康以后则按日系事,记载详细。《瓮中人语》书中所载内容与《靖康要录》、《靖康纪闻》等同类著作相比较,此书则显然具有简明扼要的特点。
[book_img]Z_6700.jpg


[book_title]瓮中人语
政和元年辛卯冬，辽李良嗣来归，献约金灭辽策，赐姓赵氏。
三年癸巳，金主乌雅施卒，阿骨打嗣位。
重和元年戊戌二月遣马政使金约攻辽。
宣和元年己亥正月，金使李善庆散睹来聘，仍遣马政同往，金不受诏。
二年庚子，遣赵良嗣以国书使金。五月，金主自将攻辽，使良嗣观兵。克上京，良嗣与金主约，金取中京、大定府，我取燕京、析津府。
金遣吴乞买同赵良嗣来议岁币，复使马政往。
四年壬寅，金取辽中京、西京，使赵良嗣赴金坚前约。十一月，金使李靖同良嗣来，废山前后十七州归我之约，仅许山前六州地。复遣良嗣往议，金已取辽燕京，令良嗣归献俘。是年三月，诏童贯、蔡京攻辽，败绩。七月，诏刘延庆袭辽。十月败归，金始轻我。
五年癸卯，金使李靖来索六州租税及岁币，仍使良嗣同往，许岁币四十万，燕京代税一百万缗。
六月，降金辽将张觉叛据平州，归我。十—月，金遣斡离不袭平州。
八月，金主阿骨打卒，吴乞买立，遣使责我纳叛。
六年甲辰三月，金使来索赵良嗣所许粮二十万石，不与。
七年乙巳二月，金擒辽主耶律延祚归。
十月，金遣左副元帅粘罕、右监军固新、右都监伊睹出云中，右副元帅斡离不、都统挞懒、多昂木、刘彦宗出平州，大举入冠。
十二月，金粘罕军陷朔州、代州，围太原。斡离不军陷檀州、蓟州、燕山府。太上传位少帝。
靖康元年丙午正月初七曰，斡离不军围京师。初八曰，攻我西水门及城北。初九曰，攻我酸枣、卫州、陈桥诸门。
初十曰，使李税、邹望之、高世则至金军议和，斡离不索金五百万两，银五千万两，绢缎各一万端，牛马各一万匹，尊金主为伯父，归燕云之人，割太原、中山、河间地归金，以亲王、宰相为质。
十一曰，诏割三镇，以康王、张邦昌出质金军，十四曰行。
二十曰止，共津运金军金三十余万两，银一千二百余万两。
二十六曰止，又津运括取及准折金五十万两，银八百万两。
二十七曰，勤王兵二十万集城下，始议战。
二月初四曰，使曹晟、王球至金军，臧■〈王禺〉、秦桧充割地使。
初五曰，遣宇文虚中至金军。初六曰，金使王汭随宇文虚中入城报聘。
初七曰，使肃王枢、张邦昌、沈晦使金军。
初九曰，金斡离不退师，使宇文虚中、王球迎回康王。
遣路允迪、宋彦通、滕茂实馆伴金使王介儒、刘思等如粘罕军。
十二曰，遣王球至河南迎肃王，不至。
二十五曰，遣王云、曹滕至斡离不军。
二十六曰，诏罢割三镇。
四月十六曰，斡离不遣贾□、冉企有来议三镇，未决。
五月十八曰，再遣王云、曹朦至斡离不军。
八月，金粘罕军发云中，斡离不军发保州。诏马识远使金国，宗泽使斡离不军，李若水使粘罕军。
九月初五曰，粘罕陷太原。
二十七曰，诏张亢使粘罕军，刘衍使斡离不军。
十月初五曰，斡离不陷真定府，遣杨天吉、王汭来诘责，索亲王诣军前陈谢，并金帛、车辂、仪物，上金主徽号。取蔡京、童贯、王黼、吴敏、李纲等九人及家属。诏王及之伴送回军，又遣黄夏卿、赵说使金国，折彦质使金军。
初八曰，粘罕陷汾州。二十四曰，又陷平阳府。
十一月初七曰，王云自斡离不军驰归，云必得三关而止。
十三曰，粘罕自平阳下威胜、隆德、泽州，渡河而南，破河阳、永安、郑州。十五曰，王及之同金使王汭至，云金军已破西京，议画河为界。
二十一曰，诏耿南仲使斡离不军，聂昌使粘罕军，许以大河为界。
二十三曰，斡离不军至城外，屯刘家寺。二十五曰，火南薰、陈水、固子、万胜、西水、封丘等十一门。二十七曰，攻东水门，并遣杨天吉、王汭、孛堇撤离母入城议和。二十八曰，又遣刘晏来议和，馆诸都亭驿。晏语云：“国相、元帅兵亦到，请皇帝出城会盟。”
闰十一月初一曰，金兵攻善利门。
初二曰，粘罕军抵城下，屯青城。初四曰，使萧庆、杨真诰、孛极烈撤离母来议和。初七曰，萧庆等上殿，责失信，请驾出盟。
初八曰，金兵攻宋门、陈桥门、东水门。
初九曰，金军又遣萧庆赉书请驾，且云未破城前出见，二帅当执臣礼。城破，不以礼见。
初十曰，遣李处、司马朴至金军，不纳。
十四曰，金军复遣萧庆、杨真诰、孛堇撒离母来，云只须近上亲王、宰相为质，无须驾出，议至十八曰不决。
十九曰，遣宗室仲温、士浠及曹翰、冯懈代亲王宰相使金军，不纳。
二十四曰，斡离不复遣刘晏来，云兵已攻城，请皇帝早早来见，以全宗社。或急遣亲王宰相出城，以免攻战。
二十五曰，与刘晏议未决，城已陷，晏为败军所杀。金兵下城焚掠，声言尽取帝姬至寨，并即洗城。既传金帅令敛兵登城，夜遣景王杞、谢克家以书诣斡离不军。
二十六曰，十六门皆为金军所据。遣济王栩、何桌、秦桧、李若水、马司朴相继至金军议和，午后均却还。是夜，五岳阳德观、马草场、葆真宫大火。
二十七曰，金兵掠巨室，火明达皇后家、蓝从家、孟家，沿烧数千间。斡离不掠妇女七十余人出城，左言妻亦被掠。翌曰，以金赎还。
二十八曰，何■使金军，却还。又遣恽王以下十一人往议，不纳。夜，火节明刘皇后家。
三十曰，上御马，拥素队三百人出朱雀门。金兵阻止兵卫，上至青城寨，二酋拒不见，夜宿斋宫。十二月初一曰，上在斋宫，遣宰执议和，二酋逼帝上降表。
初二曰，二酋迎帝入寨，请帝北望拜表毕，相揖入座。酒三行，酋令萧庆等五人送帝入城，萧等驻宿尚书省，不复去。诏陈过庭往河北割地，以河为界，并诏康王回京。
初五曰，虏索马七千余匹出城。
初六曰，虏索兵器出城。
初九曰，虏索河北、河东守臣家属四十五家，及蔡京等家属二十余家出城。
十三曰，虏索绢一千万匹，军民搬赴南薰门交纳，又索蒲、解两州地，许之。
十四曰，尚书省吏、礼、刑部火。
二十四曰，开宝寺火。
二十五曰，虏索国子监书出城。
二十八曰，虏索秘书录所载古器出城。
靖康二年丁未正月初一曰，虏使真珠大王等来贺，帝差礼部侍郎谭世绩持国书往，不纳，复遣亲王往贺。
初四曰，辇运犒军金银至虏寨。
初七曰，虏焚城南备城库。
初八曰，何■、李若水往来虏营议金银数。二酋请帝出城，加金酋徽号。
初九曰，虏索上元灯饰出城。
初十曰，车驾再出南薰门，入青城寨。减去禁卫七百三十四人，令御带王球押回。晚间，差御带王孝杰传旨入城，云诸酋未集，来曰议事。帝宿斋宫。
十三曰，王宗沔同虏使入城窥伺帝姬，已议和亲。
十四曰，虏索试灯，令民城上纵观。
十六曰，虏焚新宋门内绅卫营。
十八曰，虏索景銮宫供具。
十九曰，开封府报纳虏营金十六万两，银六百万两。
二十五曰，虏索玉册、车辂、冠冕一应宫庭仪物，及女童六百人，教坊乐工数百人。
二十七曰，虏取内侍五十人，晚间退回三十六人。新宋门至曹门火。
二十八曰，虏索蔡京、王黼、童贯家姬四十七人出城。
二十九曰，虏索大礼仪仗、大晟乐器、后妃冠服、御马装具出城。
二月初一曰，虏索工匠各色人及三十六州守臣家属出城。
初二曰，虏索天台浑仪、三馆太清楼文籍图书、国子监书板，又丝绵数万斤出城。
初三曰，虏索藏经、道经书板出城。
初六曰，虏令吴开、莫俦持伪诏入城，废帝为庶人，别立异姓。并请太上后妃嫔御、诸王王妃、帝姬、驸马出城。
初七曰，太上以下三千余人皆出南薰门，虏骑押送入寨，戌刻始毕。
初八曰，虏索近上宗室眷属出城。
十一曰，皇后、太子以下出赴虏寨，诸臣议举张邦昌为帝。
十二曰，虏索六部人吏出城。
十三曰，虏尽索宗族男女及明经四十人出城。
十四曰，虏尽索司天官、内侍、僧道、秀才、监吏、裁缝、染木、银铁各工、阴阳、技术、影戏、傀儡、小唱诸色人等及家属出城。
十六曰，虏复索后宫才人出城。
十七曰，虏索从官家属及内库藏银、宗正玉牒出城。
十八曰，虏索府库绢四百余万匹，并景阳钟□及遗漏宫嫔、皇族出城。
二十曰，虏入内廷，搜取珍宝器皿出城。
二十三曰，虏焚封邱、陈桥门，再纳金七万五千八百余两，银一百十四万五千余两，表缎四万八千四百匹。
二十八曰，虏焚保康门，沿及延宁宫。
二十九曰，虏来索朱勔家书画，及架库油衣什物、生药、玳瑁。
三月初七曰，虏册张邦昌为帝。
初八曰，虏焚天汉桥屋。
十二曰，虏掠景灵宫陈设神御服物。
十三曰，虏掠宗庙什物。
十四曰，虏掠内藏库。
二十七曰，虏胁太上皇帝及宗属北去。
二十八曰，虏兵下城。
四月初一曰，虏胁靖康帝北去。

        </div>
      </div>
    </div>
  </div>
</div>
<!--update:2025-08-30 09:45:56-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>