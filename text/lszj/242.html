<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="剿贼图记序,剿贼图记,《剿贼图记》PDF下载,剿贼图记全文在线阅读,剿贼图记全文在线下载,大玄古籍书库">
<meta name="description" content="此书《剿贼图记》记作者元默在出任河南巡抚时著，描绘明崇祯6年至8年率领明军镇压河南省的农民起义之事。此书中描述的事件为《明史》中有关这次农民起义记述提供了很多补充细节。其中24幅插图雕刻精致，可能出自安徽著名雕版工之手。此本为明崇祯年间刻本。。是书记崇祯六年三月至八年四月剿贼事，所言虽未免溢美，然可补明史之处甚多。凡为图二十有四，记即附于图后，雕绘极精，刀法出于徽，疑为吴阿衡在新安付梓者。吴阿衡(序)崇祯七年(1634)。_剿贼图记_全文在线阅读_剿贼图记_全文在线下载_大玄古籍书库">
<title>剿贼图记_玄默_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">剿贼图记</span> <br/>
          作者： <span class="inputVal" id="bkauthor">玄默</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]7716</span> <br/>
          说明： <span class="inputVal" id="bkdec">此书《剿贼图记》记作者元默在出任河南巡抚时著，描绘明崇祯6年至8年率领明军镇压河南省的农民起义之事。此书中描述的事件为《明史》中有关这次农民起义记述提供了很多补充细节。其中24幅插图雕刻精致，可能出自安徽著名雕版工之手。此本为明崇祯年间刻本。 是书记崇祯六年三月至八年四月剿贼事，所言虽未免溢美，然可补明史之处甚多。凡为图二十有四，记即附于图后，雕绘极精，刀法出于徽，疑为吴阿衡在新安付梓者。吴阿衡(序)崇祯七年(1634)。</span> <br/>
          封面： <span class="inputVal" id="bkimg">Z_5710.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]剿贼图记
[book_author]玄默
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]7716
[book_dec]此书《剿贼图记》记作者元默在出任河南巡抚时著，描绘明崇祯6年至8年率领明军镇压河南省的农民起义之事。此书中描述的事件为《明史》中有关这次农民起义记述提供了很多补充细节。其中24幅插图雕刻精致，可能出自安徽著名雕版工之手。此本为明崇祯年间刻本。 是书记崇祯六年三月至八年四月剿贼事，所言虽未免溢美，然可补明史之处甚多。凡为图二十有四，记即附于图后，雕绘极精，刀法出于徽，疑为吴阿衡在新安付梓者。吴阿衡(序)崇祯七年(1634)。
[book_img]Z_5710.jpg


[book_title]剿贼图记序
予尝读留侯素书，武侯掌记，服二侯有饮海断鳌之力，有然犀照胆之识。盖力所以宏业，识所以运力者也。古来成功者，其识每先人数著，故功成而力不劳。予于元公之剿贼图纪亦然。盖自癸酉冬，流寇渡河而南，宛、雒之民疾首而相告日：吾辈尚有宁宇乎？彼之蹂秦据晋，伏腊其几更矣，奈何中原遭兹闵？已而贼入嵩、雒而败，人申阳而败，入宛、叶而又败，未几奔窜于楚、蜀之间，而大河以南，无觉𫘣之迹矣。说者谓追逐则左、汤、曹、邓诸帅之功，发纵则节镇元公之力。予固耳之，未得其详也。序及手读图、纪二书，不觉掩卷叹曰：是何其我有胜筹，敌无坚垒乎？是何其奇而正、变而法乎？是何其稍濡于林涉，而迅扫于南、汝乎？前此犹是兵是将，而人怀恇怯，众多逗挠，故惟贼所向，罔不披靡。公戎服行间，介乎重围，以身先之，而勇怯与畴昔分。前此兵为寇饵，将为兵饵，故常避。其大众，歼其小群，比岁之间，曾不得一大创。公明赏罚，严功罪，乘瑕抵隙，以揭其聚，击其疲，而坚脆与畴昔又分。此所谓奇而正、变而法也。至梢濡于林涉，有议焉，河北。与晋比邻，贼不得志于晋，则入而难我；贼逞于我，则往而穷晋。然其轹晋之日十且八九，而难我者十一也。及其逾河而南，公从而尾之，则足以制其死命矣。以故压之而即靡，挫之而即折，解之而即涣也。噫嘻！此公之技得施，而公之勋立奏也。乃说者谓是役也，有造于中原，不知在舞阳巳躭躭于陪京重地，使贼无所阻丧，一旦走开、归，断漕运，趋留都，天下事其尚忍言哉！自非公明缓急之序，辨后先之宜，置南阳而抵申阳，其可忧正未有艾也。故吴城一捷，俾贼不得东下，而南阳亦获其安。公之力如山岳之盘，公之功真砥柱之巨矣。间尝考之于古，赵营平屯罕开，经数稔而先零始困；裴晋公雪夜擒元济，更七载而淮、蔡始平，至今犹脍炙剿贼人口。乃公于客秋受事，越仲春而贼巳无踪，公何算无遗筹，而疾如飞翰乃尔哉？图纪二书，公不张大其事，亦不详著其画，然而简稽之精识，折执之大力，筹较之苦心，巳具犁然于兹矣。敢弁斯言，副之剞劂，以并存实录云。
崇甲戌，巡按直隶监察御史宛郡治生吴阿衡拜𬤥

[book_title]剿贼图记
入境御贼图第一
右入境御贼图
余于崇六年三月初九日抵磁州界，准前抚樊咨送敕翰符验、令旗关防，随袛受讫。是时流贼蟠踞武安县境，声言将攻陷彰德、磁州。详审地形，武安在磁州西北八十里许，并无萨阻阨塞，而彰、磁为南北咽喉，壤错畿辅，此地一失，贼且直犯燕京矣。余即驻彰德，分遣道将各统兵御之。四月十二日，都司陈治邦与贼遇于营井，一战而捷，贼宵遁，合群贼之散屯山麓者，突犯涉县。余檄谕副将左良玉分兵两路，从东南击贼，总兵曹文诏分兵两路，从西北击贼。四月二十五、二十六两日，左将于徘徊镇连战连捷，贼西北走。二十九、三十两日，曹镇于索堡、偏店连日血战，俘斩颇多。贼四面受敌，退保武安老营。余乘胜于五月初一日夜，从洗水村捣入老营，贼大溃。
力保潘园啚第二
右力保藩园图
武安县之南五十里有山曰尖山，势险而峻，为贼所凭。余亲督邓玘、左良玉之兵往剿。五月初十日，与贼战于尖山之阳，贼魁为流矢所中，不能撑支，群丑皆遁去，急命二将追之。左将于是日有戴君脑之捷，邓将次曰有胡峪村之捷。贼傍山麓南走，余复督各营将兵，张左右翼，且追且堵遮。贼至清池、柳泉间，左将跃马冲贼，贼皆奔窜辉、淇二县界。余计卫辉府北地名龙窝者，乃潞藩妃园寝所在，贼经此，保无焚毁掘发。飞遣游击王立、夏国键率兵往伏。五月二十日，贼果经园寝，伏兵四起，尘比障空，贼仓猝不知所备，溃乱走山中，园寝无恙。
鲁亘剿贼第三
土樵算胜啚第四
右土樵算胜图
六月二十五日，漏五下，余同监纪陈、谢二君，并监军曹宪副督左良玉、周尔敬兵，同趋土樵窝邓总兵营中，画剿歼之策。是日，贼众先据胜地，欲乘我疲劳，余鼓众直前，奋勇杀贼。贼知抚、监道俱在行间，相顾惊骇，随拔营西走。我兵追至下坡沟，奋力击之，贼遁林县里村。我兵追及，巨𪿫轰发，贼死伤甚众。
山彪击贼图第五
右山彪击贼图
汲山西彪镇，密迩潞藩园寝，六月二十六口开，贼将往犯，急檄催邓镇赴援，而邓镇现在土樵窝，不能二蹴而至。余飞马前往，仅带随行官健百余人，夜至彪镇。值贼兵休息未定，诸官健皆谓众寡不敌，不如暂退，以待援师。余意出其不意，无难以寡破众，失此机会，贼得秣马励兵以御我。纵益多师，未必遽胜，一不胜而虺张豕突，潞藩园寝为墟矣。号令诸官健曰：此际不直冲贼营者斩！众皆蘖死，大呼杀入贼营，贼大惊溃散。比天明，贼兵复合，而余巳驰至辉城，复率官健益以乡兵数百扑贼，贼不知我虚实，相率遁入山。园寝乃保
右保护济孟图第六
右保护济孟图。贼自山彪溃败后，由汲县界渐逼犯怀庆、济源、孟县。余分布道将，四路哉杀。常道立主轵西南窑曲阳一带，左良玉主许村、任寨、北山口一带，邓玘、曹文诏主官庄、汉高城一带，蔡如薰主万善村一带，奇正兼施，饵伏并用。自七月初三日起，至二十二日止，四路凡七次告捷，贼不能支，退由胡岭奔入深山，济、孟诸县，免为贼所蹂躏。
穷追剥落图第七
右穷追剥落图，侦报贼尚留一股，据山西辽州境内，约有万余人，其地密迩林涉，稍疏虞，则怀庆一府虽免失陷之患，而彰德一府又有池鱼之殃。况既奉严纶，不许画地自守，何敢以贼在晋境，无关豫事，而不亟图剿灭？当是时，余驻卫辉，督诸将剿犯怀庆贼，会同监纪陈某密计，飞檄汤九州，于七月十七日，自安阳启行，掩旗息鼓，直抵辽州之桑山，探知贼营不远，谛审贼之坚瑕，而称兵多寡以攻之。贼三战三北，穷追五十里许，至剥落山乃还。辽州获安。
分堵合击图第八
右分堵合击图贼。
自晋、豫协剿之后，凡属州县村落，背不能驻足，相率入深山。已而贼又欲谋攻林县。余侦知水冶一带，如科泉、孔壁、九院村、马鞍山、清凉山，皆贼所必经要隘，而彭村、何村尤为东下咽喉，命汤九州、周尔敬、陈治邦各路截杀，且密授意指，审贼所聚而悉力歼之。贼势分则吾之势亦分，贼势合则吾之势亦合。贼劳我逸，贼乱我整。于是八月初一、初三、初四三日内，各将接续报捷。而左良玉骁果为贼所惮。余令于彭村、何村独当一面。良玉纵横冲突，所向无前。初五日，连告捷二次。是役也，诸将凡五战五克。
贼首被矢图第九
右贼首被矢图
贼自何村被创，左良玉威声大震，贼不敢东下，蚁聚淇县之烟霞沟，夜以百余贼薄城，探我虚实。余指挥周尔敬兵，八月十四日，繇大庙口出烟霞沟击之，贼走六娄。周将且追且战，贼殊死斗，连战二十余阵，官兵颇损。而贼之死于砲火锋镝者，积尸相撑，藉，满山谷间。余料贼既穷窘，必仍走水冶，密遣汤九州豫屯锐兵以待。次日，贼果奔来。甫及横河，九州三发巨𪿫，鼙鼓铙吹声与噪呼声相杂，山岳为震，贼不敢对垒。九州乘势击杀，追至东瑶，贼首闯王为矢所中，几获赖马，腾跃逸去，贼胆尽落矣。（按李自成攻大梁，为总兵陈未福射中左百，此又一次中矢也。）
林累捷啚第十
河北贼散图第十一
右河北贼散图
方余督京兵往林县原康留底剿贼之时，闻贼有五千余，突犯涉县上河峻。余急遣都司车轼同京营游击孔希贵，各率兵堵御。九月三十日，贼知我有备，不敢杀掠，随引去。车、孔二将直追至山西禹庄，杀贼甚多，贼仍遁入辽州界。自是贼曰宽而北，彰、卫间称平。惟涉县山谷内尚余数百贼，时出时没。而希贵贾京兵余勇，穷搜极捕。余犹恐山凹丛薄间尚有伏莽，檄左良玉循山搜剿。十月二十一口，希贵告。文于山西亢侯十一月初六日，良玉告捷于济源天坛山后，于是河北之贼尽散。
贼犯畿南图第十二
右贼犯畿南图
贼自河北散后，大队俱赴五台，突由五台犯畿南。准枢部暨保定丁抚咨移，速以京营兵北援，而京兵适搜涉县山中。贼自晋返豫，飞檄令其介马北驰。余虑磁、武空虚，十一月初七日，移驻彰德。次日，巡道常道立报贼由畿南复犯武安、林、涉三县，共结十有三营，京营兵亦尾贼而南矣。余乘夜抵林县，值贼大队将逼城，余仅率丁壮数十人守城。官兵且信且疑，门不敢开。贼哨闻余巳至城下，稍稍解退，而余始得入城。
因贼分合图第十三
右因贼分合图
贼，既离林县城稍远，巳而各路兵俱牟贼分数。股以挠我，随令京兵出武安之西，汤九州出林涉二县之东。以御贼。左良至由辉、修间来迎，击贼之出。间道以奔辉县者。十一月十二、十三两日，京兵与贼战于柳泉寨、猛虎石坡等处。十七、十八两日，汤九州与贼战于清店村、传村六岭林奇等处。陈监纪、左良玉及辉县忠义营乡兵与贼战于蚤生鸭。子口、孟村等处。连日各路俱告捷。贼以汤扼其吭，左断去路。不能南下，复合为十五营，蜂屯武安。涉县之境，余星夜移咨。畿、晋两抚会师夹剿。晋抚尚远，而畿抚近在顺德，己覆，余订。期进兵矣。讵意十数营贼目持帖诣京，营求招安，京营监镇。即为疏请，枢部犹豫不即决，且牵制三抚，不得大举，于是坐失事机。而巡按刘君又不能锐意防河，致使贼乘。冰坚南渡。呜呼！余于密奏贼情，以候夹剿一疏，预为言及，亦审形度势。唯恐其如此耳，而不谓多言而中也。天乎人耶！
冰坚贼渡图第十四
右冰坚贼渡图
余驻彰德，方拟同畿、晋两抚夹剿武、涉诸贼，而贼之狡者诣京营受抚。余料贼反复，命各路将母或解严，致堕贼计。时山西将曹变蛟、马科自西来，余令与汤九州夹剿涉贼。数日间，两乂口、水冶、印阳、夏村、清凉山等处，皆有提昼。余又料贼被剿急，则必有奔突而南者，预诫左良玉率兵赴怀、济，同怀、济各营御贼，并咨巡按刘君，申饬沿河道府厅县，严为堵御。已而贼果走烟川、白坡、丹河山、王庄、清化、下孟、乐院等处。我兵追击，亦连日告捷。贼窘甚，走山西垣曲。不数日，复聚至十余万，走关阳、长泉，屯黄河岸。时当天寒风急，渑池县地名野猪鼻者，冰结为桥，贼呼噪竟渡，守备袁大权战死。比塘报到日，余在彰德，仅以汤九州一旅之师御武涉。贼数万地为东西南北之冲，极费支撑。而京营以招安故，恐坏成议，屡呼不应。曹、马二将御贼于黎涉，不能南援。武涉诸贼闻其党因冰渡河，皆相率舍彰、卫而南矣。左良玉尾贼渡河，奋力击杀，而众寡不敌，警报沓至。余乃督各营夜抵孟县，计程八百里。十二月初十日，渡河入雒，而渑、卢、伊阳巳尽为贼焚劫。噫！众议相嚣，事权不一，为祸之烈，至于如此。余既驻河南，无复受牵制于京营，一意剿贼，军威渐震。
三路击贼图第十五
右三路击贼图
方余驻雒城，贼势颇张，欲繇雒东犯。当是时，左良玉先于十一月二十八日，率师赴援永、卢等处。邓玘兵于十二月十三日抵雒阳，山西将李卑帅兵亦于十三日至。余分布三路，合力夹击，俱于十四日鼓勇而前。贼之向嵩、卢、永宁者，左良玉击败于青山岭、银铜沟。贼之向渑池者，邓、李击败于硖石，仍一面咨移陜耶两抚，发兵堵截。
右剿贼吴城图。三路分击之后，贼势不少挫。又令邓玘邀击于西，监纪孙茂霖督李卑控之于南；监纪陈大金督左良玉、汤九州赴汝南扼之于东。余单骑帅家丁走郏、襄、叶、舞、西、遂之间，指挥策应。而贼乃分为两股，向南者走合水，欲犯汝宁；向北者走吴城镇，欲犯开、归。余虑一犯开、归，势必断漕运而陷留都。亲督汤九州，益以抚标丁壮，于十二月二十日夜，乘风雪直冲吴城。贼将过天星方酣寝，汤兵出其不意，呼噪杀入贼营。贼不知为谁，大呼曰：老𤞑𤞑，一股来耶！是夜杀贼无算。而贼魁李自成号闯王者，盘据横山镇。过天星败走国王营。汤九州率兵袭之。
平上关捷图第十七
复下宛南图第十八
右复下宛南图。余与巡按刘君督京兵于牛蹄村杀贼，贼西北窜。值郧、襄告警，余偕刘提兵复驻宛南，发左又玉、李卑赴郧、襄救援，恐兵单不能前进，复移催邓现赴楚，并移欲监纪陈大金，督周尔敬、汤九州、范正斗三营，协助援楚。二月初旬，羽报飞传，自牛蹄村窜往西北之贼，为秦兵堵御，复从商雒奔入内淅、邓州、卢氏一带山中。余不得巳，又移咨监纪督范正斗、汤九州、周尔敬，暂回豫境，入山受捕。诸贼计余萨无多，指日廓清，然后并力攻击。贼之扰乱勤、襄者迨三力初，汤九州告捷于土桥凤凰台，周尔敬告捷于𬋕河，范正斗告捷于龙壮山，豫贼稍平。
零贼匿卢图第十九
右零贼匿卢图
四月内，奔川之贼复返郧、襄，余由汝。州移驻卢氏。而秦抚咨来，言：贼从宝鸡、秦岭犯商维，欲奔河南。余严饬道将扼其要路。左良玉、范正斗出花园关、龙驹寨迎击于商南；汤九州中军赵柱反，周尔敬出朱阳关，南河司迎击于雒南。贼闻豫省有备，至商州而返。惟零贼三股号龟贼者，仍匿卢氏山中，招之不从，击之深匿。而万山稠叠，道路盘曲崎。岖，马不能行，甚有足不能行而代以手之处。六月内，贼忽从失迷川往圪替沟，知有官兵搜剿，又去而之雒南，结营陶坪。周尔敬直冲陶坪，追至襄板苗子河，贼兵大创。
灵峪剿贼图第二十
右灵峪剿贼图
贼盘踞秦岭，其老营在南山，与灵宝朱阳镇相近。余于九月二十六日，亲诣朱阳，檄调各营兵马。时周尔敬、陈治邦、李世翰、陈宗朱并家丁孔道兴等毕集，余椎牛饷士，励以忠义，人人奋发。以河南府司李汤开远为监纪，又令巡道戴东旻统乡兵御卢氏各隘，以防贼之窜而东。又令守道李春旺驻阌乡隘口，以防贼之窜而北。余乃西出雒南辘轳关，所历皆崇山峻岭，深沟陡涧，竟日不睹爨烟，凡三昼夜。抵雒境之灵峪口。贼正攻村寨，居民千余家，汲道俱绝，危在呼吸。余麾马步兵一拥齐上，贼急奔山头，我兵砲锐弓刀随其去贼之远近而用之。贼自相践踏，累累坠断岩绝壑间。诸将兵斩首献俘，呈骡马器械者，不可以数计。余于十月初八日以捷书上闻。
右合剿获捷图
贼自十一月内大队复由秦犯豫，势如山海疾。若风电巳及河、雒之西，周尔敬捷于渑池，陈末福捷于末宁，来胤昌、陈治邦捷于灵宝，贼始稍退，结营陜州之南山联络。一百余里，南讫卢氏，东南达嵩、永。而灵宝、卢氏、嵩末之间日。以焚烧劫杀见告。余密谕各州县，严城清野，勿与交锋。又思贼众倏忽，截西则东窜，御北则南窜，檄行守道李春旺督兵遏其西北，巡道戴东旻督兵障其东南。贺人龙兵一支，自平阳赴陜州，从西北击杀，左良玉由东南击杀，而以周尔敬、陈永福犄角于嵩、永，以防其奔溃东南。再遣武定功之盐兵暨孔兴道统家丁驻新安，以壮声援。贺人龙以十二月初二曰至陜州，而左良玉亦于是曰宿陜州之乾濠。人龙于三鼓飞驰贼营，守备王衍范、指挥许隹胤率亲兵毛兵六百名协助，陈治邦则以中军卢守魁为后劲，各奋力杀贼，追及梁村，夺获马骡、牛羊器械无数，贼尸填委山谷。良玉又从东迎击，贼剑支十五里之张村，奋死大战，贼号隔沟跳、混天王、独眼龙、绕天飞者，旌旗障空，欲攻永宁城。永福之子陈德同千总梁虎跃马冲贼之老营，其步兵则分为三股，千总张明德居左，千总钟进孝居右，千总黄威居中。昌死齐杀入，歼贼约以千计，夺回被掳男妇以四千余计。贼四散入深山潜匿。
鲁灵两捷图第二十二
右鲁灵两捷图
当贺、左两镇合剿。告捷之时，忽接商南塘报，贼众数十万，从陜西徽州东来，兴安州、白河，则西数百里皆贼充物，势逼宛南。而灵陜被创之贼，虽奔窜未卢、嵩、伊各山中。计日又可复合。余令两道同周尔敬、贺人龙分兵防剿，左良玉、陈末福南行堵御，而末福偕其子德、千总梁虎、把总王成名等，于鲁山县西北五十里大山沟反屋，分道攻杀，贼众大溃。良玉探知贼之老营屯灵宝县南川口一带，乃令守备李大祥、程友荣、郭光祖等各路埋伏，而巳星驰至露井。时当黄昏，路殊险窄，贼不虞我兵至，四散奔窜。比天明，奔堀山者为伏兵击杀，奔川口者亦为伏兵堵截。贼复聚精壮马步拚死格斗，自寅至未，贼兵渐不能支，我兵大呼冲杀，以一当百，由阳店中河追贼及涧口，贼尸徧地，涧水为赤。巳而贼逃入朱阳大山，良玉乃收兵还。嗣是之后，良玉有挞浪高山之捷，柳泉、南阳之捷，周尔敬有袁家营之捷，乔国柱、陈治邦有杨家楼之捷。八年正月元旦，良玉又有滕家店之提。然贼愈杀愈多，我兵日分日少，不数日而贼复猖狂，荥、汜二县城池尽失，于是新郑、郑州、舞阳、郎城、汝宁、上蔡、唐、邓、桐泌、裕州、叶县、宝丰、确山、信阳无之非贼，而开、归将不能守矣。后之君子，读余自陈一疏，当亦流涕而三叹也。
贼困归雎图第二十三
右贼困归雎图
贼之由光、固犯凤阳者复返，而西围困归德余。单骑东援。行次尉氏，闻贼之自鲁山、郏县北来，与自杞县仪。封西奔者，各以数万计，声言将攻开封。余急调陈末福自南。阳北援，而贼窜入新密山中。余督末福奋力追击，适左良玉逆击于密县之东，邓玘截杀于禹州之南，贼势稍挫。余乃星夜督永福东行，复檄催良玉继至，而秦将贺人龙崔重亨奉陜督洪公之令，亦驰赴归德。比各路官兵方及祀县，而贼巳舍归德，越宁陵，困雎州矣。城外居室，恣意烧毁，人民杀戮殆尽。幸城垣坚固，未及攻破。余督人龙、重亨二将，直抵睢州，斩获马贼六百余级。贼奔太康、西华。余又急催陈永福、孔道兴张宠，昼夜兼行，蹑贼追杀，而以人龙、重亨殿后，永福等于太康、西华间，斩贼级一百五十有奇。于是垂陷之城，保贼乃西溃。
夏冈竹沟图第十四
右夏冈竹沟图
崇。八年二月内，雎州、太康诸城虽保，而贼蠭屯蚁聚，蹂躏无虚曰。自三月至四月上旬，汝南道马鸣霆有贼攻桐柏县固现镇千把总刘成威、刘广、屈养才等杀退贼兵之报；确山县有贼攻竹沟，巡检曹国臣率弓兵、乡兵御贼，为贼所杀之报。总兵左良玉有贼攻邓州，官兵追及夏家冈，参将柳荣纪、游击张应元、守备宗雄、推官汤开远、卫经历刘纬、督粮守备翟东辅等协力剿贼，由夏家冈历牛丝店、神张沟约五十余里，杀贼无算之报。究竟车薪之火，非杯水可息。贼方且分掠南直、江北、楚、豫，到处岌岌。余与陜督洪公会于汝州，布置官兵，广分远合。谓皇陵漕运，关系匪轻，必先净凤阳诸处之贼，然后可毕力大剿。而无如秦、豫交壤之地，皆高山大谷，南自郧、襄，北讫灵宝，延袤二千余里，无处非贼之巢穴，即合秦、豫、楚三省之兵力，终属单弱。堵有兵，剿则无兵，剿有兵，堵又无兵。余三面疏请，听洪公指画，二面与则抚卢公并行，营诸将同。心戮力誓，大彰国威，以收荡平之绩。
图记毕

[book_title]《剿贼图记》PDF下载
原书地址：
剿贼图记_玄默_在线阅读_中华典藏
[IMG:剿贼图记_1.jpg]
[IMG:剿贼图记_2.jpg]
链接：
[URH:★http://www.daxuan.com★]
提取码：56dp

        </div>
      </div>
    </div>
  </div>
</div>
<!--update:2025-08-30 09:40:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>