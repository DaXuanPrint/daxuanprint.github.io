<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="听雨纪谈,听雨纪谈全文在线阅读,听雨纪谈全文在线下载,大玄古籍书库">
<meta name="description" content="笔记。明都穆著。一卷。自序谓作于成化二十三年(1487)夏秋。《四库全书总目》谓“其书皆考经史异同”。然亦不限于文献记载者,大凡朝章国故,岁时习俗,器用服饰,皆在其列。间多传闻无考者,如云:“字书谓‘伥’为虎伤。盖人或不幸而罹于虎口,其神魂不散,必被虎所役,为之前导。今之人凡毙于虎者,其衣服巾履皆别置于地,此伥之所为也。伥可谓鬼之愚者。或曰虎捕人,已死,能步绕咒祷,使死人自去衣服而后食。‘褫’字从衣从虎者,以此更考之。”是书亦涉及文学品评,如论文,谓“文章贵简不贵繁,言简而意尽,文之至妙者也。”论人,谓“">
<title>听雨纪谈_都穆_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">听雨纪谈</span> <br/>
          作者： <span class="inputVal" id="bkauthor">都穆</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]9244</span> <br/>
          说明： <span class="inputVal" id="bkdec">笔记。明都穆著。一卷。自序谓作于成化二十三年(1487)夏秋。《四库全书总目》谓“其书皆考经史异同”。然亦不限于文献记载者,大凡朝章国故,岁时习俗,器用服饰,皆在其列。间多传闻无考者,如云:“字书谓‘伥’为虎伤。盖人或不幸而罹于虎口,其神魂不散,必被虎所役,为之前导。今之人凡毙于虎者,其衣服巾履皆别置于地,此伥之所为也。伥可谓鬼之愚者。或曰虎捕人,已死,能步绕咒祷,使死人自去衣服而后食。‘褫’字从衣从虎者,以此更考之。”是书亦涉及文学品评,如论文,谓“文章贵简不贵繁,言简而意尽,文之至妙者也。”论人,谓“东坡‘真’之一字,可谓断尽陶(潜)公一生。”此书版本很多,有《顾氏明朝四十家小说》本(明正德、嘉靖本、清宣统排印本、民国石印本)、《格致丛书》本、《璅探》本、《古今名贤汇语》本、《续说郛》本、《五朝小说·皇明百家小说》本、《五朝小说大观·皇明百家小说》本、《续知不足斋丛书》本、《说库》本、《丛书集成初编》单行本等。</span> <br/>
          封面： <span class="inputVal" id="bkimg">Z_5883.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]听雨纪谈
[book_author]都穆
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]9244
[book_dec]笔记。明都穆著。一卷。自序谓作于成化二十三年(1487)夏秋。《四库全书总目》谓“其书皆考经史异同”。然亦不限于文献记载者,大凡朝章国故,岁时习俗,器用服饰,皆在其列。间多传闻无考者,如云:“字书谓‘伥’为虎伤。盖人或不幸而罹于虎口,其神魂不散,必被虎所役,为之前导。今之人凡毙于虎者,其衣服巾履皆别置于地,此伥之所为也。伥可谓鬼之愚者。或曰虎捕人,已死,能步绕咒祷,使死人自去衣服而后食。‘褫’字从衣从虎者,以此更考之。”是书亦涉及文学品评,如论文,谓“文章贵简不贵繁,言简而意尽,文之至妙者也。”论人,谓“东坡‘真’之一字,可谓断尽陶(潜)公一生。”此书版本很多,有《顾氏明朝四十家小说》本(明正德、嘉靖本、清宣统排印本、民国石印本)、《格致丛书》本、《璅探》本、《古今名贤汇语》本、《续说郛》本、《五朝小说·皇明百家小说》本、《五朝小说大观·皇明百家小说》本、《续知不足斋丛书》本、《说库》本、《丛书集成初编》单行本等。
[book_img]Z_5883.jpg


[book_title]聽雨紀談
成化丁未，自夏入秋不雨。至九月淫雨洽旬，齋居無事。客有過我清談竟日，漫爾筆之，得數十則。命之曰：《聽雨紀談》既而以其瑣雜無補，亟欲毀棄。而客以為可惜，聊復存之。
小名小字
古之人有小名，必有小字。《離騷》云：皇覽揆予於初度兮，肇錫予以嘉名。名予曰正則兮，字予曰靈均。蓋屈原字平，而正則。靈均，則其小名小字也。予嘗見宋進士同年錄，皆書小名小字。猶存古人之意。然亦有不盡然者。如司馬相如，小名犬子。楊雄子小字童烏。相如未聞其小字，楊氏子未聞其小名也。今之人生子，亦但有小名，而無所謂小字。唐陸魯望有小名錄，宋陳思有小字錄，又有所謂侍兒小名錄，豈小名小字？固可互稱邪！
載歲祀年
《爾雅》謂唐虞曰載，夏曰歲，商曰祀，周曰年。子考之書，堯典以閏月定四時成歲。舜典，歲二月。東巡守，則唐虞亦嘗稱歲，而不專曰載。禹貢作十有三載乃同。則夏亦嘗稱載，而不專曰歲。太甲三年復歸於亳。則商亦嘗稱年，而不專曰祀。洪範惟十有三祀。王訪於箕子，則周亦嘗稱祀，而不專曰年。蓋載、歲、祀、年，古人通用之耳！
太學致知格物傳
朱子作太學章句，嘗取程子之意，以補致知格物之傳。黃氏日鈔，載董丞相之說。謂經本無闕文，此特錯簡之厘正未盡者耳！首章明明德三句，綱領之下，即繼以欲明明德以下條目八事之詳，此經也。自知止而後有定，乃聽訟吾猶人也。至此謂知之至也。此正釋致知在格物，不俟他補。後黃岩車清臣，著大學沿革論，其見與董氏合。王魯齋聞之，謂洞照千古之錯簡。本朝大儒，如宋學士、方正學，其見亦同。宋公曰：「綱與目之名，無有所謂本末者，何必傳以釋之？」方先生曰：「以聽訟釋本末，律以前後之例不類，合為一章而觀之。與孟子堯舜知不偏物之言，正相發明，其為致知格物之傳，何惑焉？」是語雖異於朱子，而不乖乎道。固朱子之所取也。
先子先君先人
今人稱先子先君先人為父，然不獨父也。如曾西稱曾子曰：「吾先子之所畏也，則稱祖為先子。」子順曰：「吾先君之相魯，則稱六世祖為先君。」孔安國曰：「先君孔子。」又曰：「我先人用藏其家書於屋壁，則稱十一世祖為先君。五世祖子襄為先人也。
瀧岡歐陽墓
歐陽公生四歲而孤，其父崇公葬吉永豐之瀧岡。公自登進士，及曆任中外。惟葬母鄭夫人，僅一至其地，蓋終公之生，瀧岡未嘗兩至也。公中歲欲家潁上，有思潁詩十餘篇，又有續思潁詩十七篇，後竟薨於穎。子孫遂為穎人。洪景盧謂歐陽氏，因一代貴達，而墳墓乃隔為他壤，且公無一語及於鬆楸，為之太息。瀧岡有西陽宮，宮之道士，歲時展省，如其子孫。吳正公嘗撰《宮記》，中亦深寓不滿歐公之意。殆有同於洪氏之太息者乎！
東道
世人稱主人曰東道。蓋本鄭人謂秦盍舍鄭以為東道主，蓋以鄭在秦之東故也。漢光武時，常山太守鄧晨，請從擊邯鄲。光武曰：「不如以一郡，為我北道主人。」又光武他日指耿弇曰：「是我北道主人也。」今人但知有東道主，而鮮知有北道主人者。
急急如律令
道家符罵，其末皆云：急急如律令，說者謂律令（讀作平聲）。雷部鬼神之名，而善走，用之欲其速也。此殊不然。急急如律令，漢之公移常語。猶宋人云：符到奉行。漢米賊張陵，私創符咒，以惑愚民，亦僭用之。道家遂祖述之耳！
敘齒
鄉人敘坐，以齒，雖貴為卿大夫者，其居鄉亦皆謙退從厚，曰鄉黨莫如齒。不然，人必非之。考之禮，一命齒於鄉，再命齒於族，三命則不齒於族，此貴貴之義也。予嘗謂鄉之薦紳，同輩而序齒可也。苟非其人，而亦以齒尊之，不幾於失禮乎？藍田呂氏鄉約曰：「非士類者不以齒」，斯言為得之矣！
文章繁簡
文章貴簡不貴繁，言簡而意盡，文之至妙者也。而亦豈易得哉？劉向載泄冶之言曰：「夫上之化下，猶風靡草，東風則草靡而西，若西風則草靡而東。在風所由，而草為之靡。」《論語》則曰：「君子之德風，小人之德草。草上之風必偃。」及觀之書，乃曰：「爾惟風，下民惟草。」記禮者曰：「若有疾風迅雷甚雨，則必變。雖夜必興，衣冠服而坐。」《論語》則曰：「迅雷風烈必變」，夫同一敘事也，而繁簡不同如此。此可見簡之難矣！
金縢
宋杜太后金縢之事，載之信史。莫有知其非者。元《袁文清公集》載其事云：趙普退居洛陽，太宗疾之，后以此密奏，太宗大喜。秦王廷美，吳王德昭，秦王德芳，皆由普以死。今《宋史·普傳》，無一語及之。李壽作《通鑒長編》，亦不取載。私家作普別傳，始言普將死，見廷美坐於床側，與普忿爭。文清之言，足以破萬世之惑。而人鮮有知者，故表而出之。
書籍
今之書籍，每冊必數卷，或多至十餘卷。此僅存卷之名耳！古人藏書，皆作卷軸。鄴侯家多書，插架三萬軸是也。此制在唐猶然。其後以卷舒之難，因而為摺，久而摺斷。乃分為簿秩，以便檢閱。蓋愈遠而愈失其真矣！
鳥獸語言
無能子曰：「凡鳥獸之號鳴卓噪，皆有其音。安知其族類之中，非語言邪？人以不喻其意，而謂其不能言。又安知乎鳥獸不喻人言？亦謂人不能語言邪！」其言蓋本之列子。《列子》云：「太古神聖之人，備知萬物情態，悉解異類音聲。會而聚之，訓而受之，同於人民，言血氣之類，心知不殊遠也。」《史記》謂秦仲知百鳥之音，與之語皆應。《春秋傳》曰：「介葛盧來朝，聞牛鳴曰，是牲三犧矣。」則古人固有解鳥獸語者，又和菟有鳥鳴書一卷，王喬有解鳥語書一卷。
鄭玄何休
鄭玄注毛詩曰箋，何休注公羊傳，曰何氏學。蓋毛公嘗為北海太守，玄是郡人，故云箋以為敬。何氏學者，休謙辭受學於師，不出己也。==釋氏稱號==
釋氏稱佛菩薩名號，皆冠以南無二字。宋葉少蘊謂夷狄請拜為膜（音謨），穆天子傳。膜拜而受，蓋三代已有此稱。若雲居南方而拜爾，既訛為謨。又因之而為南無南摩，子聞之一儒者云：佛居西方，西方金也。至南方而無，火克金也。又云：釋氏稱比丘，比丘尼，皆冒吾先聖名字。此說有理，殆必有所據。
孟陶二母
孟宗為鹽魚司馬。罷職還，道作兩器鮓以奉母，母曰：「吾老為母嘗言惟飲彼水，何吾言之不從也？」陶侃作魚吏，以坩（音龕）鮓餉母。母返書責侃曰： 「汝為吏以物見餉，非惟不能益吾，反以增吾憂。」二母事絕類，予惟世之為吏者，往往累於父母妻子。所謂父母，但知喜悅，竟不問物從何來？若二母者，可以為法也。
不再娶妻
曾子出妻，終身不娶，其子元請焉。曾子曰：「高宗以後妻殺孝已；尹吉甫以後妻放伯奇。吾上不及高宗，中不比吉甫，庸知其得免於非乎！」漢王吉之子駿，為少府，喪妻不復娶。或問之，駿曰：「德非曾參，子非華元，亦何敢娶？」魏管寧妻卒，知故勸其再娶。寧曰：「每省曾子王駿之言，意常嘉之，豈違本心哉？」子觀今之繼娶者，多慘虐孤遺。離間骨肉，甚至亡人之家，亦不少矣！昔之賢達，所以不再娶者，非有見於是歟。
新唐書太略
新唐書《李白傳》云：十歲通詩書，既長隱氓山。州舉有道不應，蘇頲為益州。見白異之曰：「是子天材英特，稍益以學，可比相如。及喜擊劍為任俠，輕財重施。」寂寥數語，似未盡太白之為人。古本《太白集》，有上安州裴長史書（唐文粹亦嘗載之），自敘其平生甚悉。新唐書皆不及載。此雖作史之體當然，然恐失之太略。劉元城曰：「新唐書敘事好簡略其辭，故其事多鬱而不明。」進書表云：其事則增於前，其文則省於舊。新唐書所以不及兩漢者，病正坐此。今觀太白一傳，則元城之言，其弗信矣乎！
莊氏子
君平子陵，本皆莊姓。東漢避顯宗諱，遂易莊為嚴。考之君平，唯隱於卜。子陵之風節特著，至其州與灘，悉以嚴稱之。予謂莊當諱於漢，而不當諱於後世。今之稱二子者，當復其姓可也。
孟子
《史記·孟子列傳》，不書其生卒歲月。予嘗觀孟氏譜云：孟子周烈王之四年四月二日生，即今二月二日。赧王二十六年正月十五日卒，即今之十一月十五日，壽八十四，鄒邑里人。至今遇冬至日，廢賀節之禮，蓋有自來矣！又按譜云：孟仲子名，孟子之子也。四十五代孫寧，嘗見一書，於嶧山道人曰：「公孫子內有仲子問一篇，乃知仲子實孟子之子。嘗從學於公孫醜者。」朱子注孟子，從趙氏，以仲子為孟子之從昆弟，與譜不同。
舜塚
書舜典言，歲五月，南巡守。至於南嶽，史言舜南巡狩，崩於蒼梧之野。今舜塚乃在零陵之九疑山。按九疑去南嶽，千有餘里。蒼梧在廣西域內，去九疑又數百里。孟子言舜卒於鳴條，鳴條在東方夷服。今亦不聞其有舜塚。孟子去古未遠，而傳聞猶未免若此，況後代乎意者，舜南巡至於南嶽，其或又幸九疑，遂崩而葬其地歟。
事類
天下之事，有絕相類者。如沈瘦事，前有約，後有昭略。望塵之潘，前有黨，後有嶽。書紅葉之鄭，前有虔，後有穀。致冰鱗之王，前有祥，後有延。他如雪中高臥，人知有袁安，而不知有胡定。」看竹事，人知有王猷，而不知有袁粲。啖灸事，人知有顧榮，而不知有何遜？若是者，又不可以悉數也。
石刻
近世凡墓誌銘，及碑碣之類，必加書撰人。並篆蓋題額者於前，至往往假顯者之名。以誇於人，此甚可笑。《歐陽公與尹材帖》云：墓銘刻石，不必留官銜題目，及撰人書人刻字人姓名。晉以前皆不著撰人姓名，此古人有深處，字皆略草，與誌文之字不倫。後書曰：「某人書諱字，亦意況久遠自知。」歐公此言，豈無所見而雲邪？予觀古之碑誌，有止書撰人姓名，而不著書人者。蓋以當時之人皆能書，或多撰者之所書也。有止著書人姓名，而不著撰人者。蓋文或書者之所為也。有止書某官某人於旁，而不著書撰者。蓋書撰或即其人也。予近得唐人二誌石，其一開元二十八年，《周府君志》。其一太和二年，《顧府尹志》。皆不著書撰人名，可見在唐猶然，而不特晉以前也。又嘗於城南草間，見宋時墓石一方，乃子誌父，其諱如之，乃知諱為其《人親書》。此又可見古人作事之不苟。
佛法
世傳漢明帝時，佛法始入中國，非也。《列子》曰：西極之國，有化人來，穆王事之，作中天之台，其高千仞。及秦時，沙門室利房等至。始皇以為異，囚之。夜有金人破戶以出。又霍去病過焉耆山，得休屠王祭天金人，以是考之。周秦西漢，知有佛久矣！
沽酒
孔子沽酒市脯不食。鄭康成訓沽為榷沽之沽。朱文公曰：「沽市皆買也，蓋從鄭注。」《詩》云「無酒沽我」，毛氏注謂一宿酒曰沽，蓋三代無沽酒者。至漢武帝時，方有榷沽。則沽酒似以一宿酒為是。
倀褫
字書謂倀為虎傷。蓋人或不幸而罹於虎口，其神魂不散，必被虎所役，為之前導。今之人凡斃於虎者，其衣服巾履，皆別置於地，此倀之所為也。倀可謂鬼之愚者，或曰，虎捕人已死，能步繞咒禱，使死人自去衣服而後食。褫字從衣從虎者以此，更考之。
書進士
唐宋人，無有書進士於官銜之上者，逮元猶然。獨揚維稹廉夫，當元世之季，書李黼榜進士，至用刻之印章，蓋黼死節之臣。廉夫之書之者，欲自附於忠節之後，其意固有在也。後之人乃有效廉夫故事者，則失之矣！
穀雨芒種
穀雨之雨，當讀作去聲。芒種之種，當讀作上聲。蓋自雨水後，土膏脈動，可以播種，雨其穀於水也，《詩》云「雨我公田」是也。芒種，種之有芒者，即今之麥也。《孟子》曰：「五穀者，種之美是也。」
喪祭
今土庶之家，凡有喪者，其靈座前，皆設肴果。或土或木，任意為之，而飾以色，其祭祀則必焚楮錢，及金銀楮錠。楮錢亦有用金銀者。《陶穀清異錄》，載周祖靈前看果，皆雕香為之，形色如生。則肴果五代時已有之矣！唐書《王璵傳》，今賢之貴，其真也，東坡真之一字，可謂斷盡陶公一生。他日論其瓶無儲粟之語，乃謂此翁隻於瓶中見粟。言雖近，又似知陶公未盡，蓋瓶無儲粟。不過極言貧乏之甚；予於是益見陶公之真。固不必以瓶為累也。
父子之稱
今人自稱其父，多曰家嚴。稱人之長子，多曰主器。謂皆本之於易也。按易家人之彖曰：「家人有嚴君焉，父母之謂也。則父雖稱嚴，母亦可以嚴稱矣！」序卦於震之後，而曰主器者，莫若鼎，故授之以鼎。謂震為長子，可以主祭，非謂長子為主器也。
巫術
《沈氏筆談》，載山陽有女巫極靈，有白氏。數白黑棋，握手中，問其數，莫不符合。更漫取棋，不數而問之，則不能知其數矣。又元人小說，載江州有卜者，問無不驗。一人以錢置合中曰：「欲知其數，言不復驗。」其人曰：「是勘人神術也。我知之，彼即知之。錢數既不自知，彼又安能知邪？二事偶類，是以破巫術之妄。」邵子曰：「思盧未起，鬼神莫知。」正此謂耳！
柳韓言佛
《柳子厚記》永州淨土院云：中州之西，有國曰身毒，釋迦示現之地。彼言西方有世界曰極樂。其國無三惡八難，眾寶以為飾；其人無七纏九惱，君聖以為友。有能誠心念力具足，則往生彼國。韓昌黎吊武侍御所畫佛文曰：「有為浮屠之法者云：極西之方，有法焉。其土大樂，能相為圖是佛而禮之，願其往生，莫不如意。二公非佞於釋者，但直述彼之言耳！」近觀《洛陽伽藍記》，謂後魏遣敦煌人宋雲與僧惠生取經西域，至烏場國，其國東連天竺，地方數千里，民物殷阜，五穀豐登，刑措不用，且地饒異花，冬夏相接。其國王問宋雲曰：「彼國有聖人否？」云：「具說周、孔、莊、老之德。」王曰：「若如卿言，我當命終，願生彼國。」 夫以中國衣冠禮義之人，而欲生於夷狄，為夷狄之君者，一聞周公、仲尼之道，乃欲生於中國。使誠有輪回之說，則外國之鬼，可以為智；而中國之鬼，不亦愚之甚乎？
圖書
古人私印，有曰某氏圖書。或曰，某人圖書之記。蓋唯用以識圖書書籍，而其他則否。今人於私刻印章，概以圖書呼之可謂誤矣！==西子==
西子事，昔人文辭，往往及之，而其說不一。吳越春秋云：吳亡，西子被殺。則西子之在當時，固已死矣。唐宋之間詩云：一朝還舊都，靘妝尋若耶！鳥驚人鬆網，魚畏沈荷花。則西子嘗復還會稽矣。杜牧之詩云：西子下姑蘇，一舸逐鴟夷。則西子嘗甘心於隨蠡矣。及觀東坡范蠡詩云：誰遣姑蘇有麋鹿，更憐夫子得西施。則又以為蠡竊西子。而隨蠡者，或非其本心也。姑識之俟博識者。
十二辰禽
十二辰所屬，如子鼠醜牛之類，人多不解。或以問予，予曰：「其說見王充論衡。」充曰：「五行之氣相賊害，含血之蠱相勝服，其驗何也？曰寅木也，其禽虎；戌土也，其禽犬；醜未亦土也，醜禽牛；未禽羊。木勝土，故犬與牛羊，為虎所服。亥水也，其禽豕；已火也，其禽蛇；子亦水也，其禽鼠；午亦火也，其禽馬。水勝火，故豕食蛇；火為水所害，故馬食鼠尿而腹脹。然亦有不相勝者。午馬也，子鼠也，酉雞也，卯免也。水勝火，鼠何不逐馬？金勝木，雞何不啄兔。亥豕也，未羊也，醜牛也。土勝水，牛羊何不殺豕？巳蛇也，申猴也。火勝金，蛇何不食獼猴？獼猴畏鼠者也，齧獼猴者犬也，鼠水獼猴金也。水不勝金，獼猴何故畏鼠？戌土也，申猴也。土不勝金，猴何故畏犬？十二辰之禽，以氣性相克，則尤不相應。大凡含血之蠱相服，至於相啖食者，以齒牙頓利，筋力優劣，自相勝服也。」
花木
凡花木之異，多人力所為。種樹家謂苦楝樹上接梅花，則花如墨梅。黃白二菊，各去半幹而合之，其開花黃白相半。以蓮蔭投靛甕中，經年移種，則發碧花。芙蓉，先一夕以靛水調紙，蘸花蕊上，用紙裹之，來日開花，亦成碧色。此雖非其本然，然能奪造化。亦一奇也。
韓子論語解
唐李漢序《韓文》曰：有論語解十卷，傳學者，不在集中。予家藏古本《韓文》有之，但其說時與今不同。如六十而耳順，解云：耳當為爾，獨言如此也。如曾謂泰山不如林放乎？解云：謂當作為。言冉有為泰山非禮也。如宰予晝寢，解云：晝當作畫。宰予四科十哲，安得有晝寢之責？如人之生也直解云：直德字之誤，言人生稟天地之大德也，如子所雅言。解云：音作言字之誤也，如三嗅而作。解云：嗅當作鳴鵙之鵙，雉之聲也。如子在回何敢死？解云：死當作先，如浴乎沂。解云：浴當作沿，如君子而不仁者有矣夫。解云：仁當作備；如以杖叩其脛。解云：叩當作指。如君子真而不諒。解云：諒當作讓，如孔子時其亡也。解云：時當作待。如鄉原德之賊。解云：鄉原當作內柔。已上諸說，朱子嘗謂其鄙淺。復曰：為伊川之學者，皆取之。乃觀韓文有答侯生問《論語》書曰：愈昔注其書，而不敢過求其意。取聖人之旨而合之，則足以信後生輩耳！然則朱子之所謂鄙淺，固韓公之欲求信於後生者耶！
蘇李李杜
蘇武、李陵，世稱蘇李。唐蘇味道、李嶠、蘇頲、李程，當時亦皆稱蘇、李。是三蘇李也。李白、杜甫，世稱李、杜。漢李固、杜喬，李雲、杜眾，李膺、杜密，當時亦皆稱李、杜，是四李杜也。
讀書不如寫書
蘇文忠公作《李氏山房藏書記》曰：予猶及見老儒先生，言其少時，《史記》《漢書》皆□□書。日夜誦讀，惟恐不及。近歲《諸子百家》，輕相摹刻。學者之於書，多且易致。其文辭學術，當倍蓰昔人。而後學之士，皆束書不觀，遊談無根。蘇公此言，切中今時學者之病。蓋古人書籍既少，凡有藏者，率皆手錄。蓋以其得之之難，故其讀亦不苟。自唐世始有板刻，至宋而益盛。雖曰，便於學者，然以其得之之易。遂有蓄之而不讀，或讀之而不滅裂，則以有板刻之故。無怪乎今之不如古也。古語云：讀書不如寫書，信哉！
曹植未知道
曹操好方外之士。所招致者，甘陵甘始，廬江左慈，陽城郤儉，悉善辟穀，號數百歲。曹植作論辯之，以操為匹夫所罔，納虛妄之詞，信眩惑之說是矣。其曰：「玄黃所以娛目，鏗鏘所以聳耳，媛妃所以紹先，芻豢所以悅口，何以甘無味之味？聽無聲之樂，觀無采之色也。以予觀之。」植雖辯道，未為知道也。夫無味之味，天下之至味也；無聲之樂，天下之至樂也；無采之色，天下之至色也。
朱子不注尚書
朱子於《經傳》多有訓釋，惟《尚書》則否。蓋以其多錯簡脫文，非古文之全也。《蔡氏書傳序》云：二典禹謨，先生蓋嘗是正，則其他固未之及。世所傳有《朱子》書說，蓋當時門人，取語錄文集中語以成之，非朱子意也。或謂日本國有真本《尚書》，乃徐福人海時所攜者。予初未之信，後觀《歐陽公日本刀詩》，有云：徐生行時書未焚，逸書百篇今尚存。令嚴不許傳中國，舉世無人識古文。先王大典藏夷貊，蒼波浩蕩無通津。則外國真有其本。歐公之言，未必無據。《朱子》之不注者，豈以是耶？
陰陽中數
醫家書，謂男子二八，女子二七，而天癸至。蓋男子為陽，陽中必有陰，陰之中數八。故一八而陽精升，二八而陽精溢。女子為陰，陰中必有陽，陽之中數七。故一七而陰血升，二七而陰血溢。男子八八六十四，女子七七四十九。而天癸竭者，數之窮也。
姓氏
姓氏所以別婚姻，明貴戚。古之貴者有氏，賤者有名無氏。朱紫陽謂秦漢以來，奴仆冒主姓。今有大姓所在，必有人同姓。不知所來者，皆奴仆類也。元虞奎章云：異姓不可以為後，天理民彝，固當然也。而後世有是者，其始蓋出於牽情徇利，而天下之爭端起矣！予觀今之奴仆，皆冒主姓。雖士大夫家亦然，此非奴仆之失，殆所謂牽情徇利者邪！予家自前元以來，祖有遺訓。仆輩各姓其姓，子孫守之，至今不易。親友中亦間有效之者。
先生
先生之稱，見於經傳者不一。然古人亦有止稱生者，如魯有兩生，楚有韓生，漢世則有賈生、伏生、董生、歐陽生之類。顏師古曰：「生猶言先生也。後世不明其義，以生為賤薄之稱。上下之間，靡然相諂，尊之以先生則喜，或以生目之則怒。」士不通古，一至於是，亦可悲矣！」
呂洞賓
元遺山編《唐詩》鼓吹，中有呂洞賓詩一首。郝天挺注曰：洞賓名岩，京兆人。咸通中及第，兩調縣令。值巢賊亂，移家歸終南。得道莫測所往，則洞賓嘗仕於唐矣！予觀洞賓於江州《望江亭·自記》曰：吾京川人。唐末三舉進士不第。因遊江湖間，年五十，道始成。及觀《洞賓本傳》曰：祖渭禮部侍郎，父讓終海州刺史。洞賓始名紹先，年二十，不從婚娶。舉進士，滯場屋者二十三年，乃罷舉。縱遊天下。《嶽陽風土記》云：洞賓會昌中，兩舉進士不第，即有棲隱之志。王舉雅言係述云：洞賓咸通中，舉進土不第，未嘗言及第與為縣令也。天挺此說，豈別有所據邪？
隱說
隱一也，昔之人謂有天隱、有地隱、有人隱、有名隱；又有所謂充隱、通隱、仕隱。其說各異。天隱者，無往而不適，如嚴子陵之類是也。地隱者，避地而隱，如伯夷太公之類是也。人隱者，蹤跡混俗，不異眾人，如東方朔之類是也。名隱者，不求名而隱，如劉遺民之類是也。他如晉皇甫希之人稱充隱。梁何點人稱通隱。唐唐暢為江西從事，不親公務，人稱仕隱。然予觀《白樂天詩》云：大隱在朝市，小隱在丘樊，不如作中隱，隱在留司間。則隱又有三者之不同矣。
素書
宋張商英注素書一卷，謂即圮上老人以授張子房者。其曰：「晉亂，有盜發子房塚，於玉枕中獲之。白是始傳人間。」又曰：「上有秘戒，不許傳於不道不仁不聖不賢之人。」若非其人，必受其殃。得人不傳，亦受其殃。以為其慎重如此，此可以見其偽矣！子房以三寸舌，為帝者師。而卒之謝病辟穀，托從赤松子遊，君子稱其明哲保身，顧有死而葬以玉枕，其偽一也。自晉逮宋，曆年久遠。豈是書既傳？而薦紳君子，不得而見，亦未聞一言及之，其偽二也。書有秘戒，乃近世術家，欲神其術之俚言，而謂圮上老人為之，其偽三也。且書中之言，往往竊吾儒之緒論，而飾以權詐。蘇文忠謂，圮上老人，秦之隱者。而其言若是，烏足以授子房，其為張氏之偽明矣！」
鯤魚
莊子云：北海有魚，其名曰鯤。鯤之大，不知其幾千里也，人多以為寓言。然所謂鯤者，蓋實有其物也。釋氏書謂海中有魚，其大如山。背產大樹，業風鼓撼，痛苦難喻。元王文定公惲泛海錄云：洋中之物，莫臣於魚。其背鬛矗然山立，彌亙不盡，所經海波，兩拆不合者數日。又山庵雜錄載：至正癸卯，有人自奴兒幹來，見其處有魚。從海中過，楊鬛露脊，投南而行，凡四日夜，始盡其身，則其大又不止於千里而已。正統辛酉春，吾蘇之崇明，一夕忽有魚頭，閣海灘上，長餘十丈，儼如刀截。夫一頭而其大若此，則其體亦當百丈。然以前數說觀之，直小鮮耳！

        </div>
      </div>
    </div>
  </div>
</div>
<!--update:2025-08-30 09:41:23-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>