<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="●卷一,●卷二,●卷三,●卷四,●卷五,●卷六,●卷七,●卷八,●卷九,●卷十,●卷十一,●卷十二,●卷十三,●卷十四,●卷十五,●卷十六,●卷十七,●卷十八,●卷十九,●卷二十,●卷二十一,●卷二十二,●卷二十三,●卷二十四,●卷二十五,●卷二十六,●卷二十七,●卷二十八,●卷二十九,●卷三十,●卷三十一,●卷三十二,●卷三十三,●卷三十四,●卷三十五,●卷三十六,●卷三十七,●卷三十八,●卷三十九,●卷四十,●卷四十一,●卷四十二,●卷四十三,●卷四十四,●卷四十五,●卷四十六,●卷四十七,●卷四十八">
<meta name="description" content="编年纪事本末类史书。南宋徐梦莘撰。250卷。成书于绍熙五年(1194)。记宋徽宗、钦宗、高宗三朝对金和战事，故名。梦莘(1126—1207)字商老，临江军清江县(今属江西)人，绍兴二十四年(1154)进士，仕官。每念生逢靖康之乱，欲求亡国之由，乃撰此书。起政和七年(1117)海上之盟，迄绍兴三十二年(1162)，上下46年，分上中下三秩，上为政和、宣和25卷，中为靖康75卷(末五卷为无年月可系之杂记)，下为建炎、绍兴150卷。对宋、金通和、用兵之事，按年月日，悉为铨次本末。取材极宏富，凡敕制、诰诏、国书、">
<title>三朝北盟会编_徐梦莘_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">三朝北盟会编</span> <br/>
          作者： <span class="inputVal" id="bkauthor">徐梦莘</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]1351570</span> <br/>
          说明： <span class="inputVal" id="bkdec">编年纪事本末类史书。南宋徐梦莘撰。250卷。成书于绍熙五年(1194)。记宋徽宗、钦宗、高宗三朝对金和战事，故名。梦莘(1126—1207)字商老，临江军清江县(今属江西)人，绍兴二十四年(1154)进士，仕官。每念生逢靖康之乱，欲求亡国之由，乃撰此书。起政和七年(1117)海上之盟，迄绍兴三十二年(1162)，上下46年，分上中下三秩，上为政和、宣和25卷，中为靖康75卷(末五卷为无年月可系之杂记)，下为建炎、绍兴150卷。对宋、金通和、用兵之事，按年月日，悉为铨次本末。取材极宏富，凡敕制、诰诏、国书、书疏、奏议、记序、碑志等，皆录载无遗。引用宋代官私书记杂考共286种，金国诸录10种，征引皆注明出处。全录原文，无所去取和论断，是非并见，同异互存，以备史家之采择，故以《会编》命名。详于宋金军事、外交活动，对当时政治、经济、地理、人物等亦多有反映。汴都丧败、南渡立国、治乱得失，循文考证，比事推求，皆可见其所以然。是研究宋、金关系史的重要史料。有光绪四年(1878)袁祖安木活字本、光绪三十四年(1908)许涵度刻本、上海古籍出版社影印的许涵度刻本。</span> <br/>
          封面： <span class="inputVal" id="bkimg">Z_5485.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]三朝北盟会编
[book_author]徐梦莘
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]1351570
[book_dec]编年纪事本末类史书。南宋徐梦莘撰。250卷。成书于绍熙五年(1194)。记宋徽宗、钦宗、高宗三朝对金和战事，故名。梦莘(1126—1207)字商老，临江军清江县(今属江西)人，绍兴二十四年(1154)进士，仕官。每念生逢靖康之乱，欲求亡国之由，乃撰此书。起政和七年(1117)海上之盟，迄绍兴三十二年(1162)，上下46年，分上中下三秩，上为政和、宣和25卷，中为靖康75卷(末五卷为无年月可系之杂记)，下为建炎、绍兴150卷。对宋、金通和、用兵之事，按年月日，悉为铨次本末。取材极宏富，凡敕制、诰诏、国书、书疏、奏议、记序、碑志等，皆录载无遗。引用宋代官私书记杂考共286种，金国诸录10种，征引皆注明出处。全录原文，无所去取和论断，是非并见，同异互存，以备史家之采择，故以《会编》命名。详于宋金军事、外交活动，对当时政治、经济、地理、人物等亦多有反映。汴都丧败、南渡立国、治乱得失，循文考证，比事推求，皆可见其所以然。是研究宋、金关系史的重要史料。有光绪四年(1878)袁祖安木活字本、光绪三十四年(1908)许涵度刻本、上海古籍出版社影印的许涵度刻本。
[book_img]Z_5485.jpg


[book_title]●卷一
政宣上帙一。
起政和七年七月四日庚寅，尽政和八年四月二十七日己卯。
政和七年秋七月四日庚寅登州守臣王师中奏有辽人蓟州汉儿高药师僧郎荣等以舟浮海至文登县诏师中募人同往探问以闻。
先是政和元年朝廷差童贯副郑允中奉使辽人有马植者潜见童贯於路植燕京霍阴人涉猎书传有曰：才能文辞长於智数见契丹为女真侵暴（改作伐）边害益深盗贼蜂起知契丹必亡阴谋归汉说贯以边事是时童贯奉密旨使觇其国，於是约其来归植数上书奏上喜赐姓李名良嗣蔡京童贯力主之以图取燕时薛嗣昌和诜侯益揣知朝廷有意幽蓟并迎合附会倡为北事和诜知雄州以厚赂结纳朔方豪隽士多归之以收燕山图来上。又中山守张杲高阳关安抚吴玠亦献议燕云：可取河东经略薛嗣昌得河朔谍人之辞往往润色以希禁密意每陛对论及北事辄请兴师嗣昌。又委代州安抚王机探伺辽人之隙陈攻取之策时武应等州屡来投附机悉接纳。又有王师中全家来忻代上诏令师中知登州以伺其事然未有以发会是年登州奏有辽人船二只为风漂达我驼矶岛乃高药师曹孝才及僧郎荣率其亲属老幼二百人因避乱欲之高丽为风漂至州具言辽人以渤海变乱因为女真侵暴（改作伐）女真军马与辽人争战累年争夺地土已过辽河之西今海岸以北自苏复至兴渖同咸州悉属女真矣。登州守王师中具以奏闻上命中使押诣蔡京第令与童贯佥议京贯因同具奏国初时女真常奉贡（此二字改作遣使来）而太宗皇帝屡市马女真（改作其地）其後始绝今不。若降诏遵故事以市马为名令人访其事体虚实如何上可之诏登州守臣王师中募人同高药师等赍市马诏泛海以往探问其後通好女真议举兵相应夹攻灭辽国家祸变自是而始。
蔡绦《北征纪实》曰：政和元年童贯副郑允中奉使北虏（改作庭）时虏酋（改作辽主）天祚欲与童贯一相见因使贯觇其国北讨之意已形於此而中外未知也。然其时虏酋（改作天祚）方肆纵欲见贯者但希中国玉帛奇玩而已而中国浸侈亦自是而始故贯所赍奇腆至运二浙休养漆之具火阁书柜床椅之属悉往以遗之相夸。
尚而巳贯回其所得珍玩亦甚厚允中以尚书为奉使而贯以节度使为之副皆非故事也。至二年有燕人马植来归上遣承受童师敏赍御笔但书马植二字传旨询问可纳否然马植者已自藏於童贯家矣。植後赐姓李名之曰：良嗣俄。又赐姓赵累迁至修撰虏（改作辽）人以为言中国但谓无有然虏时（改作辽主）已昬乱虽来索亦不急也。故良嗣得以安良嗣。又时时论辽人事宜以动朝廷。且谓天祚者乃是弑其祖老国主而自立言多摆阖童贯遂繇登州海道使之以使女真天下之衅自此始焉。
封有功编年曰：政和五年岁次乙未春三月辛未朔二日壬申大辽李良嗣密遣人来雄州投蜡弹云：天庆五年三月四日辽国光禄卿李诬蔑发嗣谨对天日斋沐裁书拜上安抚大师足下良嗣族本汉人素居燕京霍阴自远祖已来悉登仕路虽披裘食禄（改作食禄北朝）不绝如线然未尝少忘尧风欲褫左衽（改作投中国）而莫遂其志比者国君嗣位以来排斥忠良引用群小女真侵陵官兵奔北盗贼蜂起攻陷州县边报日闻民罹涂炭宗社倾危指日可待迩。又天祚下诏亲征女真（删此二字）军民闻之无不惶骇揣其军情无有斗志良嗣虽愚赣无知度其事势辽国必亡良嗣日夜筹思偷生无地因省易系有云：见几而作不俟终日语不云乎！危邦不入乱邦不居良嗣久服先王之教敢佩斯言欲举家贪生南归圣域得复汉家衣裳（删得复至此六字）以酬素志伏望察良嗣忱诚不妄悯恤辙鱼代奏朝廷速俾向化傥蒙睿旨允其愚恳预叱会期俯伏前去不胜万幸和诜具其事闻奏上令太师蔡京太尉童贯共议可否十日庚辰京与贯奏云：自古招徕国之盛德。又况辽国用兵军民不附良嗣归明故当收留乞敕和诜密谕会期後诜令良嗣会期以四月一日夜入境夏四月庚子朔良嗣等夜分越界河初九日戊申良嗣入雄州庭参上谒诜诜使人掖上厅各具礼赆是日诜奏朝廷有旨令良嗣赴阙十八日丁巳良嗣见於延庆殿上亲临轩慰劳礼优异上问所来之因即奏曰：臣国主天祚皇帝耽酒嗜音禽色俱荒斥逐忠良任用群小远近生灵悉被苛政比年以来有女真阿骨打（改作阿固达）者知天祚失德用兵累年攻陷州县加之溃卒寻为内患万民罹苦辽国必亡愿陛下念旧民遭涂炭之苦复中国往昔之疆代天谴责以顺伐逆王师一出必壶浆来迎愿陛下速。
行薄伐脱或後时恐为女真得志盖先动则制人後动则制於人上嘉纳之遂赐姓赵授朝请大夫秘阁待诏。
又曰：朝廷既有意於燕云：而蔡京为国兴利以备兵兴支用仍行香茶盐矾等法令州县立递年租额以最殿考其赏罚守令奉行罔敢少怠。又有和籴均籴对籴衔籴以备军食（旧校云：一本无衔籴二字）累年於兹民力遂罢所在商人卖法重获厚利朝廷籴本元降州县输纳者实未尝得悉为官吏所有天下多故京启之也。。
八月三日戊午登州守王师中既被诏乃选择将吏得七人各借进武校尉差平海军指挥兵船同高药师等行。
二十二日丁丑高药师等下船往女真。
药师等既至彼境北岸相望女真巡海人兵多不敢近船几为逻者所害遂复回。
政和八年正月三日丙戌高药师等回至真州。
高药师至青州还奏谓虽已到彼苏州界望见岸上女真兵甲多不敢近而回守臣崔直躬奏其事，於是上为赫怒专下宣抚司委童贯措置应元募借官过海人并将校一行并编配远恶委王师中选有智勇能吏再与药师过海体问事宜通女真军前讲买马旧好降御笔通好女真事监司帅臣并不许干预如违并以违御笔论。
四月二十七日己卯遣武义大夫马政及平海军卒呼延庆同高药师等过海至女真军前议事。
童贯与王师中选马政可委呼延庆善外国语。又办船同将校七人兵级八十人同高药师去女真军前。
太宰郑居中奏乞守盟誓罢遣女真人使。
时太宰郑居中奏乞罢使女真之人。又於朝堂责蔡京曰：朝廷欲遣使入女真军前议事夹攻大辽出自李良嗣欲快己意公为首台国之元老不守两国盟约辄造事端诚非庙算。且在昔章圣皇帝与大辽昭圣立誓至今几二百年兵不识刃农不加役虽汉唐和戎未有我宋之策也。公何以遂兴此举。且兵者不祥之器势不获已即可暂用昔景德中辽人举国来寇（改作侵）真宗用宰相寇准之策亲征後遣使议和自此守约不复盗（改作入）边者三十九年及庆历中契丹聚兵境上以求关南地为名仁宗用富弼报聘增币观真宗仁宗意不欲动兵恐害生灵坚守誓约至今。
一百十四年四方无虞今。若导主上弃约复燕恐天怒夷（改作民）怨切再熟虑无遗後悔事系宗庙，岂可轻议。又况用兵之道胜负不常苟或必胜则府库乏於犒赏编户困於供役蠹国害民莫过此也。脱，或不胜则患害不测京曰：上厌岁币二十万匹两故有此意居中曰：岁币五十万匹两比之汉世和单于岁尚给一亿九十万西域七年四百八十万则今与之岁币未为失策。又後汉永平初中诸羌反十四年当时用兵用财二百四十亿永和後复经七年用八十万亿。且前古之王岂忍以中国之富填於卢山之壑委於狼望之北哉！盖圣人重惜生民之本也。载在史策非妄言也。京曰：上意巳决，岂可沮乎！居中曰：使百万生民肝脑涂地公实使之未知公异日如何也。遂作色而起。
知枢密院事邓洵武。（旧校云：洵武字子常绾之子见清波别志）上书乞守誓罢兵保境息民。
邓洵武家《传》曰：时上意颇动欲兴师蔡京谋起燕兵洵武屡折之而蔡京密启於上不令洵武预议洵武乃约童贯到枢密院具以利害晓之贯反说洵武曰：枢密在上前。且承当取商量也。商量得十来年里不要相拗官家上方有意相公如此说话恐为他人所夺语已而笑洵武知京贯之意遂请闲见力陈宗社大计请以上意令京条对。又上奏曰：雍熙中常有此举是时曹彬出河北潘美出河东赵普在南阳闻之上疏切谏彬美卒无功而还因出赵韩王疏本与曹潘传进读曰：陛下审视今日谋议之臣孰如赵普将帅之良孰如彬美甲兵精练孰如国初以太宗之神武赵普之谋略彬美之为将百战百胜征伐四克而独於燕云：乃至挫衄况在今日何可轻议。且百年盟誓一朝弃之何以令吾必告敌国乎！诚恐兵革一动中国昆虫草木皆不得而休息矣。上大悟翼日语京曰：北事难做则休祖宗盟誓违之不祥京色变其议遂寝契丹既衰宰相王黼复为兼弱攻昧之言以动上心洵武复从容为上言曰：自西方用兵禁旅减耗近差郊祀立仗人不能足数使天下常如今日治安固无可言设有风尘之警可为寒心上为之动容因劝上宜保境息民谨备自治无启边衅王凿言当兼弱攻昧臣独谓不。若推亡固存也。方今非独兵势如此而。又财用匮乏民力凋弊人皆知之无取言者臣今取诸路廉访使者所奏去年兵食实数作旁通册。
愿陛下置之御座时赐御览则天下虚实可知。且与强女真为邻孰。若与弱契丹乎！议复止。
枢密之孙邓椿跋曰：右先枢密谏发燕云：事勾龙中丞如渊虽书之恐未信於後世。又尝求汪公应辰跋其尾汪公曰：此段已编入徽考删定实录中矣。冯少卿方手录於家後求其真迹藏於九袭以示子孙先枢密掌兵西府不顺宰相深引太宗赵普曹彬潘美以为龟鉴有死不从既公殁黼始遂前议云：某即公黼即王黼前议即兼弱攻昧之说轻谈之误以致败国事涂炭生灵殆今腥膻河洛者几五十许年（删殆今至此十二字）则兼弱攻昧之说胜也。悲夫。
朱胜非秀水间居录曰：政和末知雄州和诜奏契丹益发燕云：之兵燕民日离叛有董庞儿者。（旧校云：庞归本俱作龙）率众为剧寇契丹不能制蔡京时领三省事侥幸一切之功遂招庞儿许以燕地王之庞儿上表自号扶宋破虏大将军（删破虏二字）董才後归朝赐姓名赵诩者是也。乞遣兵为援期取中国故地京大喜乃更戍朔方陕石之兵命江外州军制袍带欲以冠带新民邓洵武子常知枢密院为京言南北通好久矣。今信一叛虏（改作贼）之言而欲败百年之盟不可京不听是时童贯以太师枢密院总边事洵武。又为贯言西北虏（改作敌）势强弱不同度我之力能制彼乎！恐兵连祸结卒无已时贯亦不听洵武乃疏伐燕利害二十七条名曰：北伐问目皆有注其一云：出师之名注云：恃此盟誓百年不见兵革绝之必有名以令吾民以告敌国馀类此。又录赵普谏太宗北征疏同奏上皇颇嘉纳北议为之缓至宣和初竟出师矣。董才者易州辽水人少贫贱沈雄果敢号董庞儿募乡兵战女真败绩主将欲斩之才由是亡命山谷遂为盗剽掠州县众至千人契丹患其蹂践才逾飞狐灵邱入云：应武朔斩牛栏监军函其首来献政和七年知岢岚军解潜招降之并其党以闻其表有云：受之则全君臣之大义不受则生胡（改作秦）越之异心上召见董才陈契丹可取之状甚切赐姓赵名诩。
赵普谏伐燕疏（旧校云：按宋文鉴所载此疏题曰：雍熙三年请班师意同语异殊不可解。又云：李焘长编所载此疏亦与此不同）并劄子附於此疏曰：武胜军节度使臣赵普右臣自二月中伏睹忽降使臣差般粮草及详敕命知相幽州既奉指挥寻行科配非时举动莫测因由迩後虽听捷音未闻成事稍稽克复俄及炎蒸飞刍輓粟以犹繁擐甲持戈而未已民疲师。
老将恐有之臣自此月以来转增疑虑潜思陛下万几在念百姓为心圣略神功举无遗算至於平收浙右力取河东成後代之英奇雪前朝之愤气四海咸归於掌握十年时致於雍熙唯彼番戎岂为敌对迁徙高举自古难得制之前代圣帝明王无不置於化外任其随逐水草皆以禽兽畜之此际官家（删番戎至此四十四字改作契丹二字），何须挂意，必是有人持同谄佞诳惑聪明因举不急之兵稍涉无名之议非论曲直。且觉淹延将成六月之征颇有千金之费以兹忖度深抱忧虞窃念臣虽寡智谋粗亲坟典千古兴亡之理得自简编百王善恶之徵闻於经史其间祸淫福善莫不如影随形焕。若丹青明如日月尝为大训历代宝之臣读《史记》见汉武时主父偃徐乐严安辈所上书及唐元宗时宰相姚元崇直奏十事可以坐销患害立致升平惟虑至尊未能留意医时救弊无出於斯。又闻前事为後事之师古人是今人之则据其年代虽则不同量彼是非必然无异辄思抄录专具进呈伏望圣慈特垂披览谨列逐件如後云：云：伏念臣谬以庸材叨居显位幸逢千年之运深承二圣之知从白屋而上丹霄非由智略出卑僚而登极位只是遭逢恩施何啻於车舆报效不如於犬马粗怀性识常积惊惶所恨者齿发衰残精神减耗既不能献谋阙下。又不能效命军前惟有微诚书章上奏今者伏见朝廷大兴禁旅远伐征戎（改作辄事远征）驱百万户之生灵咸当辇运致数十州之地土半失耕桑则何异为鼷鼠而发机将明珠而弹雀所得者少所失者多。且於得少之中犹难入手更向失多之外别有关心前未见於便宜可垂意於详酌臣。又闻圣人不凝滞於物见可而进知难而退理贵变通情无拘执故前圣谓事苦则虑易兵久则变生臣之愚诚深惧於此秦始皇之拒谏终累子孙汉武帝之回心转延宗社如忽迟晚恐失机宜而况旬朔之间便为七月窃虑内地先困边廷早凉北狄（改作地）则弓劲马肥转难擒制中国则民疲师老应误指呼臣今独兴阻众之言深负违天之过辄陈狂瞽抑有其由窃以暮景残光能馀几日酬恩报义正在今时恐劳宵旰之忧甯避僭逾之罪虑希圣听早议抽军聊为七纵之谋别有万全之策伏望皇帝陛下安和寝膳惠养疲羸长令外户不扃永使边烽罢警自然殊方慕化率土归仁暨四夷以来王料契丹而安往。又何必劳民动众卖犊买刀。
有道之事易行无为之功最大如斯吊伐是谓万全臣。又窃料陛下非次兴兵恐因偏听其柰人多献佞事欠防微大凡小人辈各务身谋谁思国计或承宣问皆不直言尽解欺君常忧败事得之则奸邪获利失之则社稷怀忧昨者直取幽州未尝孰为谋者必无成算俱是诳言其於虚实之间此际总应彰露臣既不知头主无以指摘姓名伏望官家寻其尤者特正奸人之罪免伤圣主之明所贵诈伪悛心忠臣尽力共畏三千之法同坚八百之基臣於此时欲吐肺肝先寒毛发惊疑犹豫数日沈思。又念往哲临终尚能尸谏微臣未死争忍面谀明知逆耳之言不是全身之计但缘恩同卵翼命直鸿毛将酬国士之知岂比众人之报投荒弃市甘当此日之诛窃禄偷安不造来生之业惟祈圣明特赐察量更有细微别具劄子冒犯冕旒臣无任倾心沥胆忧国忘家涕泗旁惶激切屏营之至劄子曰：臣滥守藩方聊知稼穑窃见当州管蜀满前多是荒凉户小民贫程遥路僻量其境土五县中四县居山验彼人家三分内二分是客昨来差配甚觉艰辛伏缘自此直至莫州往来四千馀里或是无丁有税须至雇人般粮每斗雇召之赀贱者不下五百元配二万石数约破十万贯钱。且如本户自行费用无多所校乃是二万家之贫户出此十万贯之见钱所以典业卖牛十闻六七其间兼有鬻男女者亦有弃性命者仍加善诱偶副严期自从起发去来已及八十馀日近知内有人户累累私劫乡村皆云：装起军粮未有送纳去处原无口食在取盘缠虽不辨其虚真。又难行於审覆访闻街坊窃议前後说得多般称被契丹围却军营兼被劫却粮草及令寻看皆却隐藏盖缘臣无以知军前事宜只听得外面消息况九重密事不应泄於朝廷柰百姓流言已相传於道路详其住滞必有艰难伏乞圣慈早令停罢更或迟久转费粮储潜思今日人情不可再行差配如或再有徭役决定广有逃移假令收下幽州边境转广干戈未息忽然生事未见理长必因有僭滥之徒奸邪之党但说契丹时逢幼主地有灾星以此为词曲中圣旨不审戎（改作人）情上下幽州俱此生涯土宿照临阙外。（旧校云：字疑域）未可以征讨。若彼能同众意纵恶主以难轻不顺群情无灾星而亦败诚宜守道事贵无私如乐祸以求功窃虑得之而不武此盖两省少昌言之士灵台无绝艺之人而况补缺。
拾遗合专思於规谏天文历算须预定於吉凶成兹误失之尤各负疏虞之罪。若无愆责何戒後来。
邵伯温曰：崇甯中居洛因过仁王僧舍得叶子册故书一篇乃赵中令谏太宗皇帝伐燕疏并劄子其疏与国史所载大略相似有不同者劄子，则惟见於此太宗晚喜佛中令因其所喜以谏云：伯温窃闻太祖一日以幽燕地图示中令问所以取幽燕之策中令曰：图必出曹翰太祖曰：然。又曰：翰可取否中令曰：翰可取孰可守太祖曰：以翰守之中令曰：翰死孰可代太祖不语久之曰：卿可谓远虑矣。太祖自此绝口不言伐燕至太宗因平河东乘胜欲捣燕蓟时中令镇邓州故有是奏太宗下诏褒其言呜呼中令从祖宗定太平尚以取幽燕为难近时小人窃大臣之位者乃建议结女真灭大辽取幽蓟卒致天下之乱悲夫。
赐进出身头品顶戴四川等处承宣布政使司布政使清苑许涵度校刊。
※卷一校勘记。
自苏复至兴渖同咸等州（脱等字）上安抚太师足下（太误作大）自远祖已来（已应作以）良嗣归明（明一作朝）上亲临轩慰劳礼优异（一作慰劳礼毕）呼延庆善外国语。又辨博（辨博误作办船）公何以遽兴此举（遽误作遂）至今一百七十四年（脱七字）上厌岁币五十万匹两（五误作二）。又後汉永平初中（平字衍）。且前古帝王（帝误作之）遂请间日（日误作见）公既殁（误作既公殁）迨今腥膻河洛者（迨误作殆），必是有人附同谄佞（附误作扶）恩施何啻於车舆（车舆一作辙鱼）可垂意於详酌（垂意一作重失）满前多是荒凉（满一作城）原无口食再取盘缠（再误作在）上下幽州俱此生涯（俱此一作惧其）而况补缺拾遗（缺应作阙）得叶子册故书一编（编误作篇）。

[book_title]●卷二
政宣上帙二
起政和八年五月二十七日戊申，尽十二月二日己卯
五月二十七日戊申广安军草泽臣安尧臣上书乞寝燕云：兵事
《书》曰：政和八年五月二十七日草泽臣安尧臣谨昧死裁书百拜献於皇帝陛下臣观商高宗尝命傅说曰：朝夕纳诲以辅台德说复於王曰：惟木从绳则正后从谏则圣后克圣臣不命其承畴敢不祗。若王之休命臣每读至此未尝不掩卷叹息以为天下万几一人听断虽甚忧劳不能尽察堂上远於百里堂下远於千里以九重之深而欲尽於四方万里之远百辟之忠邪贤佞生民之利害休戚顾不难哉！是以帝王之德莫盛於纳谏行言听则膏泽下於民天下同臻於宴安之域社稷之利也。臣闻陛下临御之初从谏如流尝下求言之诏曰：言之不当朕不加罪，於是謇谔之士冒昧自竭咸效愚忠而憸人欲杜塞言路窃弄威柄乃荧误陛下加以诋诬之罪遂使陛下负拒谏之谤於天下久矣。比年以来言事之臣朝奏夕贬天下之人结舌杜口以言为讳乃者宦寺专命交结权臣共唱北伐之议思所以蠹国而害民上自宰执下至台谏曾无一人肯为陛下言者咸以前车为戒陛下复何赖焉臣愚以为燕云：之役兴则边隙遂开宦寺之权重则皇纲不振此臣所以日夜寒心者也。臣蝼蚁之微自顶至踵不足以膏陛下之斧钺傥使上冒天威必罚无赦臣虽死无悔何惮而不言哉！愿毕其说以献焉臣闻中国内地四夷外也。（删中国至此八字）忧在内者本也。忧在外者末也。夫天下无内忧必有外惧盖自古夷狄之於中国有道未必服无道未必不来（删盖自至此二十字）圣人以一身寄乎！巍巍之上安而为泰山顾而为累卵安危之机每不在於夷狄之服叛去来也。则（删安危至此十七字）有天下国家者必固本以释末未尝竭内以事外虽羁縻制御之不失徒使为中国之藩篱而巳曷尝与之谋大事图大功俾忧生乎！内也。昔王郁说契丹入塞以击晋兵定人皆以为後患可不鉴哉！古者夷狄忧在外今者夷狄忧在内（删古者至此十四字）外忧之患吾能固本以释末将贤而虏（改作敌）惰即可翦灭其患不及中原泰山之安有足恃者内忧之惧由吾竭内以事外邦本凋残海内虚耗。
累卵之危指日可待外忧之不去圣人犹。且耻之内忧而不为之惧臣愚不知天下之所以久安而无变甚可惧也。陛下亦思之乎！方今天下之势危如累卵奈何陛下不思所以固本之术委任奸臣竭生灵之膏血欲奉强胡（改作敌）以取必争之地使上累圣德此亿兆所同忧也。。且天生北狄谓之犬戎投骨於地奋然而争者犬之常也。今乃摇尾乞怜（删天生至此二十七字添彼字）非畏吾也。盖（删此字）边境之上未有可乘之隙狼子野心（删此四字）安得不蓄其锐而伺吾隙以逞其所大欲耶将见四夷交侵虽有智者不能善其後矣。（删将见至此十六字）昔秦始皇缵六世之馀烈既并六国南取北越之地以为桂林象郡北筑长城而守藩篱却匈奴七百馀里其意非所以卫边地救民死乃贪戾而欲广大也。故功未立而天下乱汉孝武资累世之积蓄财力有馀士马强盛务恢封略图制匈奴患其兼从西结南寇列四郡开玉门通西域以断匈奴右臂师旅之费不可胜计至於用度不足算及舟车因之以凶年寇盗并起始弃轮台之地下哀痛之诏，岂非圣人之所以悔哉！宋文帝元嘉中自比西汉文景分命诸将经略河南致拓跋瓜步之师因而国蹙陈宣帝缵业之後拓土开疆志大不已遂有吕梁之败江左日蹙力殚财竭旋为隋氏所灭隋炀帝负其富强之资思逞无厌之欲频出朔方三驾辽左旌旗万里赋敛百端四海骚然土崩鱼烂丧身灭国唐太宗定海内时称英主然而东有辽海之军西有昆明之役师旅数动百姓疲劳虽未致於祸败然不免有中材庸主之讥明皇开元之际宇内谧如边将邀宠竞图战伐西陲青海之戍辽东天门之师碛西怛逻之战云：南渡泸之役没於异域数十万人幽寇乘之天下离溃是皆穷兵贪地好功勤远罔守持盈之道不愿劳民之弊孰。若周宣中兴玁狁为害追之太原及境而。且止盖不欲弊中国怒远夷（删此三字）也。故享国日久诗人咏其美孝文专务以德化民凡有不便辍弛以利民与匈奴结和亲後乃背约入盗令边备守不发兵深入恐劳百姓是以国富刑清汉祚日永天下归仁孝元亦纳贾捐之议弃珠崖之陋後世以为美谈东汉建武中人康俗阜臧宫马武请殄匈奴报曰：舍近谋远者劳而无功舍远谋近者逸而有终务广地者荒务广德者强有其有者安贪人有者残自是诸将莫敢复言兵事可谓深达治源者乎！历观前代虽征讨殊类（删此四字）时有异同势有可否谋有得失事有成败然毒痡四表疮痍兆姓未尝不由好大喜功竭内事外者也。昔人谓国虽大好战必亡故圣人务德不务广土王者不治夷狄春秋亦内诸侯而外夷狄（删王者至夷狄十六字）非谓中国之力不能制之以其言语不通贽币不同种类乖殊法俗诡异（删此八字）居於绝域之外山河之表崎岖川谷险阻之地是以外而不内疏而不戚政教不及其人正朔不加其国诚不欲竭内以事外故也。樊哙尝愿得十万众横行匈奴中季布谓其可斩冯奉世矫诏斩莎车王宣帝议加爵赏萧望之谓矫制违命虽有功不可为法恐後奉使者为国家生事陈汤诛郅支康居匡衡劾其矫制而颛命郝灵筌斩默啜姚崇虑彼邀功者生心三朝不加赏抑有由矣。是故古者天子守在四夷来则惩而御之去则备而守之其慕义而贡献则接之以礼羁縻不绝使曲在彼乃（删此五字）圣王制御夷狄（删此四字）之常道也。在昔东胡避李牧北虏惮郅都南蛮服孔明西戎畏郝玭此四人者皆明智而忠信宽厚而爱人君臣同体因守边疆故能威震四夷胡人不敢南下而牧马士不敢弯弓而报怨（删在昔至此六十八字）或有侥幸一时为国生事兴造边隙邦宪具在夫何足云：我宋太祖皇帝拨乱反正躬擐甲胄总熊罴之众当时将相大臣皆所与取天下者然卒不能下幽燕两州之残寇（删之残寇三字）岂勇力智慧不足哉！盖两州之地犬戎所必争者（删两州至此十字）不忍使吾赤子重困锋镝乃置而不问章圣皇帝澶渊之役以匈奴（改作契丹）大举来寇（改作侵）不得已而与战既战而胜乃听其求和遂与之盟逡巡引兵而退盖亦欲固邦本不忍困民力也。明矣。伏愿陛下思祖宗积累之艰难监历代君臣之得失杜塞边隙务守景德旧好慎选忠义智勇之人如李牧郅都者使守险塞而军高垒母战闭关据扼荷戟而守之无使夷狄（删此二字）乘间伺隙窥我中国（删此四字）上以安宗庙下以保生灵，岂不韪欤臣前所谓燕云：之役兴则边隙遂开者。此也。臣观自古国家之败未尝不由宦者专政时君世主心非不知其然而因循信任不能断而驭之故终至委靡颓弊倾覆神器不可枝梧而後已大抵此曹手执帝爵口衔天宪则臣下之死生祸福在焉出入卧内靡间朝夕巧於将迎则君心为之必移况隆以高爵分以厚禄加之以信任以资其威福之权哉！我宋开基太祖皇帝鉴前世之弊务行剗革。内品供奉不过二十人徒使供门户扫除之役宝元以後员数倍增禄廪从优咸平至和中洛苑使秦之翰雷有功因讨王均之乱既而有功授以思州刺史自後刘保信等初无纤毫功咸起侥幸之心乃樊援前文遂皆遥领团练刺史议者否之继以明道制命出於帏幄威福假於宦寺斜封墨敕授之匪人委用渐大兹风一扉先朝之典制尽废当时台谏以死争之期必行而後巳今乃不然宦寺之数不知其几但见腰金拖紫充满朝廷处富贵之极忘分守之严专用设备总威权决议中禁蔽九重之聪明擅四海之生杀怀谄谀之心巧媚曲求者则举而登用励匪躬之操直情忤意者则旋见排斥以致中外服从上下屏气府第罗列大都亲族布满丹陛南金和璧冰绡雾縠之积富侔天子嫱媛侍儿歌童舞女之玩僭拟後宫狗马饰凋文土木被缇绣更相援引同恶相济一日再赐一月累封爵禄极矣。田园广矣。金缯溢矣。奴婢官矣。缙绅士大夫尽出其门矣。非复向时掖廷永巷之职闺牖房闼之任也。皇纲何由而振邪是以贤才嗟讟志士穷栖莫此为甚昔人谓宦者专而国命危良有以也。臣布衣贱士无官守言责不敢纤悉条具上渎圣聪请以误国之大者童贯而论之臣谨按贯起自卑微本无知谋陛下付以兵柄俾掌典机密自出师陕右巳弥岁禩专以欺君罔上为心虚立城砦妄奏边捷以为己功汲引群小易置将吏以植私党交通馈遗鬻卖官爵超躐除授紊乱典常有自选调不由荐举而改京秩者有自行伍不用资格而得防团者有放逐田里不应甄叙而擢登清禁者有托儒为奸懵不知书而任以兰省者或陵德鲜礼不通世务徒以家累亿金望尘下拜公行贿赂而致身青云：者比比皆是或养骄恃势不知古今徒以门高阀阅摇尾乞怜侥幸请托而立登要津省纷纷接踵一时鲜廉寡耻之人争相慕悦侵渔百姓奉其所欲惟恐居後兵戍战士冒石伤弓生有金帛之赐死有褒赠之荣自法权归贯纷更殆尽战伤之卒秋毫无所得死者。又诬以逃亡之罪赏罚不明兵气委靡凯还未歌书品巳崇庖人厩卒扫门执鞭之隶冒功奏赏有驯致节钺者名器一何轻哉！山西劲卒贯尽选为亲兵实自卫也。方战伐之际它兵躬行阵之劳班师之後亲兵冒无功之赏意果安在此天下所共憾而陛下恬然不顾也。贯为将帅每得内帑金帛以济军需悉充。
私藏乃立军期之法取偿於州县依势作威倚法肆贪暴征横敛民不堪命将士为之解体贯方。且意气洋洋自为得计凶焰勃然台谏之臣间有刚毅不回之士爱君忧国一言议及则中以危法遂使天下不敢言而敢怒归怨陛下矣。今者中外之人咸谓贯深结蔡京同纳燕人李良嗣以为谋主共唱北伐之议经营之久国既匮乏乃更方田以增常税均籴以充军储茶盐之法朝行暮改民不奠居加之以饥馑迫之以重敛其势必无以自全陛下苟能速革其弊则赤子膏血不为此曹涸也。今天下之民被兹毒蠹久矣。其贫至矣。养生送死不足之恨亦深矣。昔人谓刻核太至者必有不肖之心应之臣愚深恐无恒心之民以刻核太至不能自安或起不肖之心其患有至於不可御者。又况天视自我民视天听自我民听民积怨气天心悯焉非朝廷福也。刘蕡谓自古宦者预军政未有不败国丧师者其言载之青史虽愚夫愚妇莫之或非陛下傥优游不断异时礻固稔萧墙奸生帏幄追悔何及伏愿陛下扩天日之明塞阴邪之路制侵凌迫胁之心复门户扫除之役使安其分可也。史臣亦谓宦者乱人之国其源深於女祸陛下何苦暱之此臣愚所不识也。恭惟陛下以社稷为心以生灵为念思祸患於未明之机戒其所当戒更其所当更断自宸衷决而行之无恤邪论之纷纷天下幸甚臣前所谓宦寺之权重则皇纲不振者。此也。臣一介草茅世食陛下之禄沐浴陛下膏泽久矣。当此之时人各隐静以言为讳臣独辄吐狂直上触天威非不知言出而祸从计行而身戮盖痛纪纲之坏生灵之困变乱将起社稷将危忠愤所激有不能自已不识陛下能赦之否臣闻唐贞观时有上封事者，或不切事情文皇厌之欲加谪黜魏郑公谏曰：古者立谤木欲闻己过封事其谤木之遗乎！陛下思闻得失当咨其所陈言而是乎！为朝廷之益非乎！无损於政帝悦皆劳遣之今臣惓惓非望陛下之劳遣愿陛下咨其所陈摭其实而行之使纳谏之君不独专美於前代臣子之至愿也。惟陛下裁之呜呼犯颜逆鳞者人臣之尽忠广览兼听者圣人之盛德臣之所以自处者可谓忠矣。陛下所以处臣宜何如焉愿少缓天诛庶开忠谠之路永保无穷之基傥，或不容身首异处取笑士类臣亦不恤也。臣无任昧死俯伏听命之至臣尧臣诚惶诚恐顿首顿首谨言。
童贯上平燕策。
蔡绦《北征纪实》曰：是岁童贯上平燕策大抵谓云：中根本也。燕蓟枝叶也。当分兵挠燕蓟而後以重兵取云：中其语汗漫无取盖时贯尚未有名士大夫从之加以缘饰其奸尔。
八月四日甲寅马政同呼延庆等行。
马政同高药师等行赍礼物令见女真酋领（改作国主）再议旧好复依建隆雍熙以来卖以事次可附口诏传宣抚问迤逦议及夹攻大辽事脱或有意可言次遣使来议须密谕之遂就登州乘平海军船去。
九月二十九日戊午圣旨将安尧臣书送尚书省众议以闻。
闰九月九日戊辰马政等下船达北岸。
马政与高药师下海达北岸为逻者所执夺其物屡欲杀之药师辩论再四得免遂缚以行。
二十七日丙子马政等至女真所居阿芝（改作安扎）川涞流（改作拉林）河。
马政被缚行经十馀州方至其酋（改作国主）所居阿芝（改作安扎）川涞流（改作拉林）河约三千馀里其用事人曰：粘罕（改作尼堪）曰：阿忽（改作阿呼）曰：死室（改作乌舍）皆呼郎君请问遣使之由政对以先是贵朝在大宋太祖皇帝建隆二年时常遣使来买马今来主上闻贵朝攻陷契丹五十馀城欲与贵朝复通前好兼自契丹天怒人怨本朝欲行吊伐以救生灵涂炭之苦愿与贵朝共伐大辽虽本朝未有书来特遣政等军前共议。若允许後必有国使来也。阿骨打（改作阿固达）与粘罕（改作尼堪）阿忽（改作阿呼）兀室（改作乌舍）共议数日遂质登州小校王美刘亮等六人而遣使同马政来。
十一月己酉朔是日改元重和元年。
十三日辛酉以安尧臣上书颇有可采除承务郎。
是日御批云：（旧校云：是叚见周辉清波别志）比缘大臣建议恢复燕云：故地安尧臣远方书生（能陈）历代兴衰之迹达於朕听臣僚咸谓毁薄时政首沮大事乞重行窜殛朕以承平日久言路壅蔽敢谏之士不当置之典刑议加爵赏佥论未允朕独何私契勘安尧臣崇甯四年已曾许用安惇遗表恩泽奏补因得责降遂寝不行今惇虽未复旧官可特与追复正奉大夫遗表恩泽令吏部检元状先次补尧臣尚书吏部恭奉御笔比缘大臣云云本部寻检到崇甯四年七月十一日都省批送下故特进安惇妻清河郡夫人张氏陈乞补。
尧臣状详覆遵依御笔施行故追复正奉大夫惇遗表恩泽与亲侄尧臣文资右拟补承务郎惇广安军事家在哲宗朝为枢密使主上即位之初其子郊尝指斥乘舆有不欲立上之语後为族人所告敕令合州根治既得其实郊论弃市惇去十官至是复正奉大夫。
十二月二日己卯马政同女真人渤海李善庆等来。
女真发渤海人一名李善庆熟（删此字）女真一名（改作二人）小散多（改作小索多）生女真一名（删此五字）勃达（改作布达）共三人赍国书并北珠生金貂革人参松子为贽同马政等俾来还礼朝觐（删此二字）以十二月二日至登州遣诣京师。
赐进士出身头品顶戴四川等处承宣布政使司布政使清苑许涵度校刊。
※卷二校勘记。
古者夷狄忧在外今者夷狄忧在内（一作古者夷狄忧在内不在外）乃贪利而欲广大也。（利误作戾）其兼从西结南寇（一作其兼从西国结党南寇乃表河曲），岂非圣人之所以悔哉！（圣人一作仁圣以字衍）不顾劳民之弊（顾误作愿）追至太原（至误作之）乃背约入盗边令备守（误作入盗令边备守）保其有者安（保误作有）习俗诡异（习误作法）三朝终不加赏（脱终字）而严军高垒（脱严字）闭关据据（据扼一作扼险）则君必为之密移（密误作必）资品已崇（资误作书）养生送死之憾（憾误作恨）思祸患於未萌之机（萌误作明）人各隐静以言为讳（静一作情）臣亦所不恤也。（脱所字）俾来朝觐还礼（误作还礼朝觐）。

[book_title]●卷三
政宣上帙三。
起重和二年正月十日丁巳，尽其日。
重和二年正月十日丁巳金人李善庆等至京师。
是日李善庆等入国门馆於宝相院上令蔡京童贯邓文诰见之议事诏补善庆修武郎小散多（改作小索多）从义郎勃达（改作布达）秉义郎给全俸女真古肃慎国也。本名朱理真番语（删此二字）讹为女真本高丽朱蒙之遗种（删本高至此八字），或以为黑水靺鞨之种（改作部）而渤海之别族三韩之辰韩其实皆东夷之小国（删其实至此八字）至居混同江之东长白山鸭绿水之源。又名阿术火取其河之名。又曰：阿芝川来流河（删。又名至此十八字）阿骨打（改作阿固达）建号曰：皇帝寨至亶改曰：会甯府称上京东濒海南邻高丽西接渤海铁离北近室韦《三国志》所谓挹娄元魏所谓勿吉隋谓之黑水部唐谓之黑水靺鞨盖其地也。有七十二部落无大君长其聚落（删此七字）各有酋豪（改作首领）分治之隋开皇中遣使贡献文帝因宴劳之使者及其徒起舞於前曲拆皆为战斗之状文帝谓侍臣曰：天地间乃有此物常作用兵意（删文帝至此十八字）唐贞观中太宗征高丽靺鞨佐之战甚力驻跸之败高延寿高惠真以众及靺鞨兵十馀万来降太宗悉俾纵之独坑靺鞨三千人（删驻跸至此三十四字）开元中其酋（改作长）来朝拜勃利州刺史遂置黑水府以部长为都督刺史迄唐世朝献不绝（删此七字）五代时始称女真後唐明宗时常寇（改作入）登州渤海击走之（删此三字）契丹阿保机（改作安巴坚）乘唐衰乱开国北方并谷诸番二十有六女真其一焉阿保机（改作安巴坚）虑女真（删此二字改作其）为患乃诱其强宗大姓数千户移置辽阳之南以分其势使不得相通迁入辽阳著籍者名曰：合苏款（改作哈斯罕）所谓熟女真者是也。（删所谓至此八字）自咸州之东北分界入山谷至於粟沫江中间所居隶属咸州兵马司者许与本国往来非熟女真亦非生女真也。（删非熟至此十字）居粟沫之北甯江之东北者地方千馀里户口十馀万散居山谷间依旧界外野处自推雄豪为酋（删此字）长小者千户大者数千户则谓之生女真（删则至此六字）。又有极边远而近东海则谓之东海女真多黄发鬓皆黄目睛绿者谓之黄头女真（删多黄至此十六字）其人戆朴（删此二字）勇鸷不能辨生死（删此五字）女真（删此二字）每出战皆被以（删此字）重札金甲前驱名曰：硬军种类虽一（删此四字）居处绵远不相统属自相残杀（删此四字）各争（改作为）。
长雄其地则至契丹东北隅土多林木田宜麻谷以耕凿为业不事蚕桑土产名马生金大珠人参及蜜蜡细布松实白附子禽有鹰鹯海东青兽多牛羊麋鹿野狗白彘青鼠貂鼠花果有白芍药西瓜海多大鱼螃蟹冬极寒多衣皮虽得一鼠亦褫皮藏之（删多衣至此十二字）皆以厚毛为衣非入屋不彻稍薄则堕指裂肤盛夏如中国十月西北自云：中至燕山数百里皆石坡地极高去天甚近东有苏扶等州与中国青州隔海相直多大风风顺隐隐闻鸡犬声（删多大至此十一字）其人则耐寒忍饥不惮辛苦食生物勇悍（删此字）不畏死其性奸诈贪婪残忍贵壮贱老（删其性至此十二字）善骑上下崖壁如飞济江不用舟楫浮马而渡精射猎每见鸟兽之踪能蹑而推之得其潜伏之所以桦皮为角吹作呦呦之声呼麋鹿（添一而字）射而啖（删此二字）之但存其皮骨嗜酒而好杀醉则缚而候其醒不然杀人虽父母不辨也。（删但存至此二十七字）其俗依山谷而居联木为栅屋高数尺无瓦覆以木板或人桦皮，或以草绸缪之墙垣篱壁率皆以木门皆东向环屋为土床炽火其下相与（删此二字）寝食起居其上谓之炕以取其暖奉佛尤谨以牛负物或鞍而乘之遇雨多张牛革以为御无仪法君臣同川而浴肩相攀於道民虽杀鸡亦召其君同食父死则妻其母兄死则妻其嫂叔伯死则侄亦如之故无论贵贱人有数妻（删无仪至此五十三字）饮宴宾客尽携亲友而来及相近之家不召皆至客坐毕主人立而侍之至食罢众客方请主人就坐酒行无算醉倒及逃归则已（删此七字）其衣布好白衣短巾左衽妇人辫发盘髻男子辫发垂後耳垂金环留脑後发以色丝系之（删耳垂至此十三字）富者以珠玉为饰衣黑裘（旧校云：一作木棉）细布貂鼠青鼠狐貉之衣贫者衣牛马猪羊猫犬鱼蛇之皮（删贫者至此十三字）其饮食则以糜酿酒以豆为酱以半生米为饭渍以生狗血及葱韭之属和而食之芼以芜荑（删以半至此二十四字）食器无瓢陶无匕箸皆以木为盆春夏之间止用木盆贮（删此三字）鲜粥随人多寡盛之以长柄小木杓子数柄回还共食（删随人至此十九字）下粥肉味无多品止以鱼生獐生间用烧肉冬亦泠饮却以木楪盛饭木盌盛羹下饭肉味与下粥一等饮酒无算只用一木杓子自上而下循环酌之（删饮酒至此十八字）炙股烹脯以馀肉和菜擣臼中糜（删此三字）烂而进率以为常其礼则拱手退身为喏跪右膝蹲左膝着地拱手摇肘动止於三为拜其言语则谓好为感（改作赛堪）或。
为赛痕（改作赛音）谓不好为辣撒（满洲语邋遢也。辣撒改作朗色）谓酒为勃苏（蒙古语好酒也。苏改作博啰达喇苏）谓拉杀为蒙山（满洲语挺也。花不辣改作斡布噜）谓敲杀曰：蒙霜（解见上蒙霜改作穆克珊）特姑（满州语已打之谓特姑改作坦塔哈）。又曰：洼勃辣骇（满洲语令其杀之也。洼勃辣骇改作斡布哈）夫谓妻为萨那罕（改作萨尔罕）妻谓夫为爱根（改作额伊根）其节序元日则拜日相庆重午则射柳祭天其人不知纪年问之则曰：我见草青几度以草一青为一岁（删其人至此二十三字）其婚嫁富者则以牛马为币贫者则女年及笄行歌於途其歌也。乃自叙家世妇工容色以申求侣之意听者有未娶欲纳之者即携而归之（删贫者至此四十三字改作贫者归）後方具礼偕女来家以告父母贵游子弟及富家儿月夕饮酒则相率携尊驰马戏饮其地妇女闻其至多聚观之间令侍坐与之酒则饮亦有起舞歌讴以侑觞者邂逅相契调谑往返即载以归不为所顾者至追逐马足不远数里（删贵游至七十七字）其携妻归甯谓之拜门因执子婿之礼其乐，则惟鼓笛其歌有鹧鸪之曲但高下长短鹧鸪二曲而已（删但高至此十一字）其疾病则无医药尚巫祝病则巫者杀猪以禳之或车载病人之深山大谷以避之其（删病则巫至此二十四字）死亡（删此字）则以刃剺额血泪交下谓之送血泪死者埋之而无棺椁（删以刃起至此二十一字）贵者生（删此字）焚所宠奴婢（删此四字）所乘鞍马以殉之所有祭祀饮食之物尽焚之谓之烧饭其道路则无旅店行者悉主於民家主人初则拒之拒之不去方具饮食而纳之苟拒而去之则馀家无复纳者其市易，则惟以物博易无钱无蚕桑无工匠屋舍车帐往往自能为之其姓氏则曰：完颜（谓王删注二字）赤盏（谓张删注二字赤盏改作特嘉）那懒（谓高删注二字那懒改作纳喇）排摩（改作费摩）曰：独斥奥敦（改作鄂通）纥石列（改作赫舍理）秃丹（改作图克坦）{浦女}由（改作巴延）满酿剜梦陀〈口曼〉（改作图伞）温迪掀（改作温特赫）棹索拗兀居尼漫（改作尼玛）古棹角（改作哈珠嘉）阿审（改作阿克占）孛术律（改作博多哩）兀毯孛术律（改作富珠哩）遇雨隆晃兀（改作洪果）独顶（改作通吉）阿迭（改作阿达）乌陵（改作乌凌阿）蒲察（改作富察）乌延（改作乌页）徒单（改作图克坦）仆散（改作布萨）温敦（改作温屯）庞古（唐时初称姓挐至唐末部落繁盛共有三十酋领每酋领有一姓通有三十姓庞古改作蒙古删唐时至挐至七字酋改作首）其官名则以九曜二十八宿为号曰：谙版孛极列（大官人谙版孛极列改作安班贝勒）孛极列（官人孛极列改作贝勒）其职曰：忒母（万户忒母改作图们）萌报（千户萌报改作明安）毛可（百人长毛可改作穆昆）蒲里偃（牌子头蒲里偃改作富埒晖）勃极列（改作贝勒）者统官也。犹中国言总管云：自五十户勃极列。
（改作贝勒）推而上之至万户勃极列（改作贝勒）皆自统兵缓则射猎急则出战其宗室皆谓之郎君事无大小必以郎君总之虽卿相尽拜於马前郎君不为礼役使如奴隶。又有号阿卢里（改作阿喇勒）移赉孛极列（改作伊拉齐贝勒）粘罕（改作尼堪）为元帅後虽贵亦袭父官而不改其号其法律吏治则无文字刻木为契谓之刻字赋敛调度皆刻箭为号事急者三刻之杀人剽劫者掊其脑而死之其仇家为奴婢其亲戚欲得者以牛马财物赎之其赃以十分为率六分归主而四分没官罪轻者决柳条或赎以物贷命者则割耳鼻以志之其狱掘地数丈置囚於其中税赋无常遇用多寡而敛之法令严杀人取民钱重者死其他罪无轻重悉决柳条笞背不杖臀恐妨骑马罪极重者鞭以沙袋守一州则一州之官许专决守一县则一县之官许专决凡有官者将决杖之廊庑赐以酒肉官尊者决於堂上巳杖视事如故其用兵则戈为前行人号曰：硬军人马皆全甲刀棓自副弓矢在後设而不发非五十步不射弓力不过七斗箭镞至六七寸形如凿入辄不可出人携不满百队伍之法伍什伯皆有长伍长击柝什长执旗伯长挟鼓千长则旗帜金鼓悉备伍长战死四人皆斩什长战死伍长皆斩伯长战死什长皆斩负斗战之尸以归者则得其家赀之半凡为将皆自执旗人视其所向而趋自主帅至步卒皆自执鞚无从者国有大事适野环坐画灰而议自卑者始议毕即漫灭之人不闻声其密如此将行军大会而饮使人献策主帅听而择焉其合者即为特将任其事师还。又大会问有功高下赏之以金帛。若干举以示众，或以为薄复增之初叛之时率皆骑兵旗帜之外各有字记小大牌子系马土为号每五十人分为一队前二十人金装重甲持棍枪後三十人轻甲操弓矢每遇敌必有一二人跃马而出先观阵之虚实或向其左右前後结队而驰击之百步之内弓矢齐发中者常多胜则整队而缓追败则复聚而不散（删此七字）其分合出入应变。若神人自为战则胜辽国沿边置东京黄龙府兵马都部署司咸州汤河兵马详稳（改作衮）司东北路统军司分隶之至老主道宗避宗真庙讳改曰：女直辽主岁入秋山女真尝从呼鹿射虎搏熊皆其职也。辛苦则在前逸乐则不与然时为边患或臣於高丽或臣於契丹叛服不常（删或臣至此十四字）辽国谓之道縻酋（改作道）而已本朝建隆二年始遣使。
来贡方物多名马貂皮自此无虚岁或一岁再至雍熙中来诉契丹置三栅屯兵绝其朝贡之路乞遣兵平之真宗为降诏抚谕而不发兵。又尝讼高丽诱契丹侵其疆高丽陈言女真贪残不可信（删主丽至此十一字）大中祥符三年契丹征高丽过其国乃与高丽合拒契丹女真众才一万而弓矢精强。又善为冰城以水沃而成冰坚不可上契丹大败丧师而还至仁宗朝遂不复通中国先是建隆以来熟女真由苏州泛海至登州卖马故道犹存元丰五年诏先朝时女真常至登州卖马後闻马行假道为高丽截隔岁久不至今朝廷与高丽往还可降诏敕王徽如女真愿市马中国者许假道而女真之使卒不至其初酋（改作部）长本新罗人号完颜氏完颜犹汉言王（旧校云：此下别本有女真以其练事以七字）为首领完颜之兄弟三人一为熟女真酋（改作部）长号万户其一适他国完颜年六十馀女真妻之以女亦六十馀生二子其长即胡来（改作呼兰）也。自此传三人至杨哥（改作英格）太师以至阿骨打（改作阿固达）阿骨打（改作阿固达）身长八尺状貌雄伟沈毅寡言笑顾视不常而有大志能用其人稍稍并吞傍边部族或说以诱纳叛亡或加以盗藏牛马好则结亲以和取之怒则加兵以强掠之力农积谷练兵牧马外则多市金珠良马岁时进奉赂遗以通情好如此者十馀年道宗末年阿骨打（改作阿固达）来朝以悟室（改作乌舍）从与辽贵人双陆贵人投琼不胜妄行马阿骨打（改作阿固达）愤甚拔小佩刀欲剚之悟室（改作乌舍）急以手握鞘阿骨打（改作阿固达）止得其柄胸其胸不死道宗怒侍臣以其强悍咸劝诛之道宗曰：吾方示信以待远人不可杀，或以王衍纵石勒张守珪赦安禄山终致後害为言亦不听卒归之天祚嗣位（天祚辽国第九代耶律延禧号天祚）立未久当中国崇甯之间漫用奢侈宫禁竞尚北珠北珠者皆北中来榷场相贸易天祚知之始欲禁绝其下谓中国倾府库以市无用之物此为我利而中国可以困恣听之而天祚亦骄汰遂从而慕尚焉北珠美者大如弹子小者。若梧子皆出辽东海汉中每八月望月色如昼则珠必大熟乃以十月方采取珠蚌而北方沍寒九十月则坚冰厚已盈尺矣。凿冰没水而捕之人以为病焉。又有天鹅能食蚌则珠藏其嗉。又有俊鹘号海东青者能击天鹅人既以俊鹘而得天鹅则於其嗉得珠焉海东青者出五国五国之东接大海自海东而来者谓之海东青小而俊健爪白者尤以为异必。
求之女真每岁遣外鹰坊子弟趣女真发甲马千馀人入五国界即海东巢穴取之与五国战斗而後得其後女真不胜其扰加之沿边诸师如东京留守黄龙府尹等每到官各管女真部族依例科敛拜奉礼物各有等差所司嬖幸邀求百出。又有使者号天使佩银牌每至其国必欲荐枕者则其国旧轮中下户作止宿处以未出室女侍之後使者络绎恃大国使命惟择美好妇人不问其有夫及阀阅高者（删。又有至此六十四字）女真浸忿由是诸部皆怨叛潜附阿骨打（改作阿固达）咸欲称兵以拒之天庆二年春天祚混同江钓鱼旧例诸国酋（删此二字改作部）长尽来献方物宴会犒劳使诸酋（改作部）长歌舞为乐至阿骨打（改作阿固达）但端立正视辞以不能天祚谓萧奉先曰：阿骨打（改作阿固达）筵上意气雄豪可托一边事杀之不然恐贻後患奉先谏而止阿骨打（改作阿固达）自宴渔河归即怀异志疑辽见伐粘罕（改作尼堪）曰：迎风纵棹顺坂走丸祝至速矣。不如乘其无备先并邻国聚众为备以待其变，於是并东濒西渤二海部方向盘和粘罕（改作尼堪）骨舍（改作古绅）兀室（改作乌舍）为谋主参与论议以银珠割（改作尼楚赫）移烈（改作伊兰）娄宿（改作罗索）阇母（改作栋摩）等为将帅阿骨打（改作阿固达）有度量善谋粘罕（改作尼堪）善用兵好杀（删此二字）骨舍（改作古绅）刚毅而强忍（粘罕兄事骨舍在内则骨舍坐粘罕上在外则粘罕坐骨舍上注粘罕均改作尼堪骨舍均改作古绅）兀室（改作乌舍）奸猾（改作通变）而有才自制女真法律文字成其一国国人号为珊蛮（改作萨满）珊蛮（改作萨满）者女真语巫妪也。以其变通如神粘罕（改作尼堪）之下皆莫能及大抵数人皆黠虏也。（删此八字）天庆四年率兵叛辽会集各部全装军二千馀骑首犯（改作击）混同江之甯江州攻（删此字）破之杀戮无噍类（删此五字）大败渤海之众获甲马三千。又败萧嗣先於出河店（改作珠赫店）。又败涞流（改作拉林）河黄龙府咸州好草峪四路都统诛杀不可胜计丁壮即加斩截婴孺贯槊上槃舞为乐所过赤地无馀（删丁壮至此二十一字）侵并诸路佥拣强人壮马充军遂有铁骑十万馀天祚下诏亲征粘罕兀室（改作尼堪乌舍）伪请为卑哀乞降者既示众反以求战嫚书上之一祚大怒下诏有女真作过大军尽底翦除之语阿骨打（改作阿固达）聚诸酋（改作部）以刀剺面仰天哭曰：始与汝辈起兵共苦契丹残扰而欲自立国尔今吾为。若卑哀请降，庶几免祸顾乃尽欲翦除非人人效死战莫能当也。不。若杀我一族汝等迎降可以转祸为福诸酋（改作部）皆罗拜於帐前曰：事巳至此惟命是从以死拒之天。
祚率番汉兵十馀万车骑亘百里鼓角之声旌旗之色震耀原野自长春路分路而进与女真兵会女真乘契丹未阵急击之天祚大败众军溃走遂攻掠庆饶等州陷东京黄龙府。又陷苏复渤海辽阳所管五十四州杀戮汉民计数百万（删此八字）。又渡辽长春两路大肆并吞意（删此五字）有杨朴者铁州人少第进士累官至秘书郎说阿骨打（改作阿固达）曰：匠者与人规矩不能使人必巧师者人之模范不能使人必行大王创兴师旅当变家为国图霸天下谋万乘之国非千乘所能比也。诸部兵众皆归大王今力可拔山填海而不能革故鼎新愿大王册帝号封诸番传檄响应千里而定东接海隅南连大宋西通西夏北安远国之民建万世之鎡基兴帝王之社稷行之有疑祸如发矢大王如何阿骨打（改作阿固达）大悦吴乞买（改作乌奇迈）等皆推尊杨朴之言上阿骨打（改作阿固达）尊号为皇帝国号大金以水名阿禄阻为国号阿禄阻女真语金也。（删以水至此十七字）以其水产金而名之故曰：大金（删此四字）犹辽人以辽水名国也。（旧校云：以水名至此皆小注误入正文）改元收国令韩企先训字以王为姓以旻为名杨朴。又称说自古英雄开国或受禅或求大国封册遣人使大辽以求封册其事有十乞徽号大圣大明者一也。国号大金者二也。玉辂者三也。衮冕者四也。玉刻印御前之宝者五也。以弟兄通问者六也。生圾正旦遣使者七也。岁输银绢十五万两匹者八也。（盖分大宋岁赐之半）割辽东长春两路者九也。送还女真阿鹘产（改作阿古齐）赵三大王者十也。天祚付南北院大臣会议萧奉先等悉从所请遂差静江军节度使奚王府监军萧习泥烈（改作实讷埒）翰林学士杨勉充封册使副归州观察使张孝伟太常少卿王甫充庆问使副卫尉少卿刘湜充管押礼物官将作少监杨邱忠充读册文官册文云：（旧校云：此文见金小史）朕对天地之闳休荷祖宗之丕业九州四海属在统临一日万几敢忘重慎宵衣为志嗣服宅心眷惟肃慎之区实界扶馀之俗土滨巨浸财布中区雅有山川之名承其父祖之构碧云：袤野固宜梃於巨植物告发飞箱畴不推於绝驾章封屡报诚意交孚载念遥芬宜膺多戬是用遣萧习泥烈（改作实讷埒）等持节备礼策为东怀国至圣至明皇帝呜呼义敦友睦地列丰腴惟信可以待人惟宽可以驯物戒哉！钦哉！式孚于休玉辂与象辂御宝玉刻东怀国印到其国杨朴以册文非是阿骨打（改作阿固达）大怒鞭其使却回之。
大宋政和七年有苏复州民百馀户避乱泛大海至登州登岸具言其由登州具奏诏蔡京童贯议选使通好岁遣使命往来议事结盟夹攻大辽复取燕云：故地以致用兵兆乱焉。
赐进士出身头品顶戴四川等处承宣布政使司布政使清苑许涵度校刊。
※卷三校勘记。
并吞诸国（吞误作谷）至於粟沫江（粟一作束）居粟沫之北（居一作自）甯江之东北者（者字衍）。又有极边远（。又有二字衍）各争雄长（误作长雄）能蹑而摧之（摧误作推）客坐食主人立而待之（食误作毕待误作侍）其衣布好白衣短巾左衽（一作其衣服则衣布好白衣短而左衽）食器无瓢陶无匕剺（匕应作剺）冬亦冷饮（冷误作泠）木盆盛羹（盆误作盌）则以刃剺额（剺误作剺）其家人为奴婢（家人误作仇家）小大牌子系马上为号（上误作土）前二十人全装重甲（全误作金）至辽主道宗朝（辽误作老脱朝字）後闻马行道径为高丽截隔（道径误作假道）即怀异志疑辽见伐（即一作渐）签拣强人壮马（签误作佥）。又渡辽东长春两路（脱东字）北安远国之民（远一作辽）玉辂与象辂御宝玉刻东怀国印到其国（宝下玉字衍）。

[book_title]●卷四
政宣上帙四。
起宣和元年三月十八日甲子，尽宣和三年正月。
三月丁未朔改元宣和。
宣和元年三月十八日甲子差归朝官朝议大夫直秘阁赵有开忠翊郎王环充使赍诏书礼物与李善庆等渡海聘金国。
先是归朝官赵良嗣赵有开议报聘女真仪良嗣欲用国书礼有开曰：女真之酋（改作长）止节度使世受契丹封爵常慕中朝不得臣属何必过为尊崇（删常慕至此十四字）止用诏书足矣。问善庆如何善庆曰：二者皆可用惟朝廷择之，於是从有开与善庆等至登州未行有开死会河北奏得谍者言契丹已割辽东地封女真（改作阿骨达）为东怀国主。且妄言女真尝祈请契丹修好诈以其表闻，於是罢使人之行止差呼延庆等用登州牒遣李善庆等归。
六月三日戊寅呼延庆至女真军前为女真所留。
呼延庆至金人军前其国主与粘罕（改作尼堪）等责以中辍。且言登州移文行牒之非呼延庆答云：本朝知贵朝与契丹通好。又以使人至登州缘疾告终即延庆与贵朝使人同议欲得早到军前使人既死遂权令登州作移文赍走前来使人与书不来自有此故。若贵朝不与契丹通好即朝廷定别有使人共议切望明察言之不听遂拘留呼延庆。
十二月二十五日丁酉女真遣呼延庆回。
呼延庆既被留数见国主执其前说再三辩论纷挐累日而国主与粘罕（改作尼堪）兀室（改作乌舍）议论复遣呼延庆归临行语云：跨海求好非吾家本心共议夹攻匪我求尔家尔家再三渎吾家吾家立国已获大辽数郡其他州郡可以俯拾所遣使人报聘者欲交结邻国不敢拒命暨闻使回不以书示而以诏诏我已非其宜使人虽卒自合复差使人止令使臣前来议事尤非其礼足见中辍本欲留汝念过在尔朝非卿罪也。如见皇帝。若果欲结好同共灭辽请早示国书。若依旧用诏定难从也。。且大辽前日遣使人来欲册吾为东怀国者盖本朝未受尔家礼之前常遣使人入大辽令册吾为帝取其卤簿使命未归尔家方通好後既诺汝家而辽国使人册吾为至圣至明皇帝当时吾怒其礼仪不全。又念头与汝家已结夹攻遂鞭其来使不受法驾用本国守尔家之约不谓贵朝如此。
见侮卿可速归为我言其所以国主遂起翌日呼延庆辞归持其书来云：契丹讲好不成请复别遣人通好。
二十六日戊戌呼延庆离女真军前。
宣和二年二月二十六日丁酉呼延庆回到京师。
是日庆入朝奏言女真所言之事赍到女真文字报与遣使大辽讲好不成已起兵攻上京王师中遣其子环同呼延庆赴阙见童贯议事。
三月六日丙午诏中奉大夫右文殿修撰赵良嗣由登州往使忠训郎王环副之议夹攻契丹求燕云：地岁币等事。
时童贯受密旨借其外势以谋复燕诏赵良嗣王环充使副由登州以往用祖宗故事以买马为名因约夹攻契丹取燕云：故地面约不赍书唯付以御笔。
赵良嗣燕云：奉使录曰：宣和二年春二月诏遣中奉大夫右文殿修撰赵良嗣假朝奉大夫由登州泛海使女真忠训郎王环副之以计议依祖宗朝故事买马为名因议约夹攻契丹取燕蓟云：朔等旧汉地复归於朝廷元奉密旨令面议别不曾赍文字前去三月二十六日自登州泛海由小谢駞基（小谷云：駞基疑作矶地近成岛）末岛棋子滩东城会口皮囤岛四月十四日抵苏州关下会女真巳出师分三路趋上京良嗣自咸州会于青牛山谕令相随看攻上京城破遂与阿骨打（改作阿固达）相见於龙冈致议约之意大抵以燕京一带本是旧汉地欲相约夹攻契丹使女真取中京本朝取燕京一带阿骨打（改作阿固达）令译者言云：契丹无道我已杀败应系契丹州域全是我家田地为感南朝皇帝好意及燕京本是汉地特许燕云：与南朝候三四日便引兵去良嗣对契丹无道运尽数穷南北夹攻不亡何待贵国兵马去西京甚好自今日议约既定只是不可与契丹议讲和阿骨打（改作阿固达）云：自家既已通好契丹甚间事怎生和得便来乞和须说与已共南朝约定与了燕京除将燕京与南朝可以和也。良嗣对今日说约既定虽未设盟誓天地鬼神实皆照临下不可改也。食罢约八上京看契丹大内居室相与上马并辔由西偏门八并乘马过五銮宣政等殿遂置酒於延和楼良嗣有诗云：建国旧碑胡日暗兴王故地野风乾回头笑谓王公子骑马随军上五銮遂议岁赐良嗣许三十万却云：契丹时燕京不属南朝犹自与五十万如今与了燕京如何只三十万。
辨论久之卒许契丹旧数良嗣问阿骨打（改作阿固达）燕京一带旧汉地汉州则并西京是也。阿骨打（改作阿固达）云：西京地本不要止为去挐阿适（改作阿古）须索一到（阿适天祚小字注改作阿古）。若挐了阿适（改作阿古）也。待与南朝良嗣。又言平营本燕京地自是属燕京地分高庆裔云：今所议者燕地也。平滦自别是一路阿骨打（改作阿固达）云：书约已定更不可改本国兵马已定八月九日到西京使副到南朝便教起兵相应辄归。且言缘在军上不及遣使前去止以事自一纸付良嗣回约女真兵自平州松林趋古北口南朝兵自雄州趋白沟夹攻不可违约不如约则难依已许之约以二百骑护送东归过铁州遣人走马追及别有事商量请使副回相见良嗣回至女真所居阿木火（改作阿勒楚喀）阿骨打（改作阿固达）言本约到西京以兵相应却为牛疫死。且回候来年约日同举为之（删此二字）恐失信请使副见杨朴谕云：郎君们意思不肯将平州画断作燕京地分此高庆裔所见如此须着个方便後来与粘罕（改作尼堪）议事谕以两朝议约既定务在明白庶免异时计较粘罕（改作尼堪）问有几事对以将来举军之後北兵不得过松亭古北榆关之南免致两军相见不测纷争此最大事一也。其地界至临时可以理会。且先以古北松亭及平州东榆关为界此其二也。要约之後不可与契丹讲和此三也。西京管下为恐妨收捉阿适（改作阿古）道路所有蔚应朔三州最近於南界将来举兵欲先取此三州其馀西京归化奉圣等州侯挐了阿适（改作阿古）回日然後交割四也。两国方以义理通好将来本朝取了燕京却要系官钱物此无义理可便除去五也。事定之後当於榆关之东置榷场六也。（榆关在平州之东臣屡以榆关为言者盖欲包平州在内地）粘罕（改作尼堪）云：所言都好但蔚应州亦恐阿适（改作阿古）走去彼处候我家兵马到日来商量所要系官财物曾思量来也。系不是便待除去粘罕（改作尼堪）兀室（改作乌舍）云：我皇帝从上京到了必不与契丹讲和昨来再过上京把契丹墓坟宫室庙像一齐烧了已教契丹断了通和底公事而今契丹更有甚面目来和也。千万必不通和只是使副到南阳奏知皇帝不要似前番一般中间里断绝了我亦曾听得数年前童贯将兵到边却恁空回对以此探报传言之误。若是实曾领兵上边只恁休得郎君亦莫轻信粘罕（改作尼堪）大喜云：两家都如此则甚好。若要信道将来必不与契丹通和待於回去底国书内写着打球射柳。
及所在宴饮必召同集及令上京俘获契丹吴王妃作舞献酒（妃初已配吴王既而延禧私纳之。又与其下犯法故幽囚于上京）。且言此是契丹男妇媳。且教与自家劝酒要见自家两国欢好阿骨打（改作阿固达）与良嗣把盏酬酢曰：契丹煞大国土被我杀败我如今煞是大皇帝昨来契丹要通和只为不著做兄弟以至领兵讨伐自家南朝是天地齐生底国主皇帝有道有德将来只恁地好相待通好更不争要做兄弟这个事是天教做不恁地後怎生隔著个恁大海便往来得我从生来不会说脱空今日既将燕京许与南朝使如我自取得亦与南朝，於是差使副以攻破上京俘获盐铁使苏寿吉来献其意以为既以燕地割隶中朝以寿吉本燕人故献之仍以质留刘亮等六人及因风吹逐刀渔船於立等兵级二十人并交付良嗣带朝。
七月十八日丙辰金人差女真斯剌习鲁（改作锡喇萨鲁）充回使渤海高随大迪乌副之持其国书来许燕地。
金人国书七月日大金皇帝谨致书於大宋皇帝阙下隔於素昧未相致於礼容酌以权宜在交驰於使副期计成於大事盍备露於信章昨因契丹皇帝重遭败衄竟是奔飞（改作逃）京邑立收人民坐获告和备礼册上为兄理有未慎斥令更餙不自惟度尚有夸淹致亲领甲兵恭行讨伐途次有差到朝奉大夫赵良嗣忠训郎王环等奏言奉御笔据燕京并所管州城原是汉地。若许复旧将自来与契丹银绢转交可往计议虽无国信谅不妄言已许上件所谋燕地并所管汉民外据诸邑及当朝举兵之後皆散到彼处馀人户不在许数至如契丹虔诚请和听命无违必不允应。若是将来举军贵朝不为夹攻不能依得已许为定从於上京巳曾遣回转赴燕路复为敌人远背孽畜多疲已还士马再命使人用报前由即日据捉到上京盐铁使苏寿吉留守同知王民效推官赵拱等俱贯燕城内摘苏寿吉先行付去请发国书备言银绢依准与契丹数目岁交仍置榷场及取前人家属并馀二员即当依应具形别幅冀亮遐悰令属秋初善绥多福有少礼物具诸《别录》今差勃堇斯刺习鲁（改作贝勒锡喇萨鲁）充使大迪乌高随充副同回前去专奉书披陈不宣谨白。
九月四日壬寅赵良嗣引习鲁（改作锡喇萨鲁）等入国门锡宴於显静寺卫尉少卿董耘押筵馆於同文馆。
七日乙巳止作新罗人使引见入见於崇政殿。
上临轩引习鲁（改作锡喇萨鲁）等捧国书以进见讫而退。
八日丙午锡宴於童贯府第。
是日谕习鲁（改作锡喇萨鲁）等今来所约惟是贵国兵马早到西京最为大事习鲁（改作锡喇萨鲁）等对以如一切约定本国兵马必不失信。又诏引习鲁（改作锡喇萨鲁）等以下三节人从往相国寺及龙德太乙宫烧香。
十八日丙辰习鲁（改作锡喇萨鲁）等入辞于崇政殿如朝见之仪。
二十日戊午习鲁（改作锡喇萨鲁）等出国门锡宴於显静寺。
良嗣押筵王环充送伴差登州兵马钤辖武义大夫马政持国书及事目随习鲁（改作锡喇萨鲁）等前去报聘约期夹攻求山後地许岁币等事左仆射王黼共议回答国书信再差马政随习鲁（改作锡喇萨鲁）过海仍求割还山後云：中府地土差承节郎京西北路武学教谕马扩随父行。
朝廷国书。
九月日大宋皇帝谨致书於大金皇帝阙下远承信介特示函书具聆启处之祥殊副瞻怀之素契丹逆天贼义干纪乱常肆害忠良恣为暴虐知夙严於军旅用绥集於人民致罚有辞逖闻为慰今者确示同心之好共图问罪之师念彼群黎旧为赤子既久沦於涂炭思永静於方陲诚意不渝义当如约巳差太傅知枢密院事童贯领兵相应使回请示举军的日以凭进兵夹攻所有五代以後所陷幽蓟等州旧汉地及汉民并居庸古北松亭榆关已议收复所有兵马彼此不得侵越过关外据诸邑及贵朝举兵之後溃散到彼馀处人户不在收复之数银绢依与契丹数目岁交仍置榷场计议之後契丹请和听命各无允从苏寿吉家属并馀二员请依旧津遣候当秋杪益介熙纯今差武显大夫文州团练使马政同差来使副还朝外有少礼物具诸别幅专奉书陈谢不宣。
谨白。
事目。
枢密院奉圣旨已差马政同来使赍国书往大金国所有到日合行理会议约事节。若不具录虑彼别无据凭今开列如後一昨来赵良嗣等到上京计议燕京一带以来州城自是包括西京在内面奉大金皇帝指挥言我本不要西京只为就彼挐阿适（改作阿古）去。且留著候将来挐了阿适（改作阿古）都与南朝赵良嗣等。又言欲先取蔚应朔三州却言候再来理会今来国。
书内所言五代以後所陷幽蓟等州旧汉地及汉民即是蓟涿易檀顺营平并山後云：寰应朔蔚妫儒新武皆系旧汉地也。（内云：州改为西京新州改为奉圣武州改为归化）除山前已定外其西京归化奉圣妫儒等州恐妨大金兵马夹攻来路当朝未去收复其西京归化奉圣妫儒等州候将来大金国兵马回归之後当朝收复一今来国书内巳许尽旧日所与契丹五十万银绢之数本为五代以後所陷幽蓟一带旧汉地及汉民所以言幽蓟一带便和西京在内。若不如此则怎生肯与许多银绢一今来所约应期夹攻最为大事须是大金兵马到西京大宋兵马便自燕京并应朔州入去也。如此则方是夹攻则应得今来相约也。。若将来大金兵马不到西京以便应期夹攻其马政回於国书内分明示及举军的确到西京月日贵凭相应右劄付马政候到日即据具年语言事节一一开说如未信凭即出此圣旨文字并逐节照会相约不管漏落仍取的确回书庶早回归准此缴申无致留滞者。
十一月二十九日丙寅马政至女真。
政等至女真授以国书及出事目示之阿骨打（改作阿固达）不认所许西京之语。且言平滦营三州不系燕京所管政不知元传言之详及平州元系燕地但对以唯唯遂留虏（删此字）帐前月馀议论不决虏（改作金）人以朝廷欲全还山前山後故地故民意皆怀疑各以为南朝无兵戎之备止以已与契丹银绢坐邀汉地。且北朝所以雄盛过古者缘得燕地汉人也。今一旦割还南朝不惟国势微削兼退守五关之北以临制南方坐受其弊。若我将来灭契丹尽有其地则南朝何敢不奉我币帛不厚我欢盟设。若我欲南拓土疆彼以何力拒我。又何必跨海讲好在我俟平契丹仍据燕地与宋为邻至时以兵厌境更展提封有何不可徐议未迟惟粘罕（改作尼堪）云：南朝四面被边。若无兵力安能立国强大如此未可轻之当。且良图少留人使不妨阿骨打（改作阿固达）遂将马扩随行射猎。
马扩茆斋自叙曰：阿骨打（改作阿固达）一日集众酋豪（改作部将）出荒漠打围射猎粘罕（改作尼堪）与某并辔令译者相谓曰：我闻南朝人止会文章不会武艺果如何某答以南朝大国文武常分两阶然而武有兼深文墨文。
有精晓兵务者初不一概言也。粘罕（改作尼堪）云：闻教谕兵书及第莫煞会弓马否某答以武举进士取在义策弓矢特其挟色耳粘罕（改作尼堪）遂取已所佩弓授某云：且烦走马开弓愿得略见南人射弓手段某遂策马挽弓作射物状粘罕（改作尼堪）愕然马行积雪中虽晴日不消至晚阿骨打（改作阿固达）召某云：闻南使会开弓来日随我射一物如何仆答以武举射生非所长容试射之恐或有得翌早阿骨打（改作阿固达）设一虎皮坐雪上授仆弓矢各一其弓以皮为弦指一积雪使某射之再中其端阿骨打（改作阿固达）笑曰：射得煞好南朝射者尽。若是乎！仆答以措大弓箭软弱不堪如在京则有子弟所长入祗候诸班直天下禁军诸路大事艺人及沿边敢（添一勇字）效用弓箭手保甲彼乃武艺精壮之人如某特其小小者耳良久阿骨打（改作阿固达）上马顾大迪乌授某弓一射生箭一约云：有兽起即射之行二里许一黄獐跃起阿骨打（改作阿固达）传令云：诸将未许射令南使先射某跃马驰逐引弓一发殪之自阿骨打（改作阿固达）而下皆称善是晚粘罕（改作尼堪）言见皇帝说射得煞好南使射中我心上快活次日还馆大迪乌见先君语甚喜次日阿骨打（改作阿固达）遣其弟韶瓦（改作硕哈）郎君赍貂裘锦袍犀带等七件云：南使能驰射皇帝赐粘罕（改作尼堪）父撒〈王亥〉（改作萨哈）相公者云：南使射生得中名听甚远可立一显名今後唤作也。力麻立（改作伊勒玛勒）译云：善射之人也。某随打围自来流（改作拉林）河阿骨打（改作阿固达）所居指北带东行约五百馀里皆平坦草莽绝少居民每三五里之间有一二族帐每帐族不过三五十家自过咸州至混同江以北不种谷麦所种止稗子春粮旋炊硬饭遇阿骨打（改作阿固达）聚诸酋（改作将）共食则于炕上用矮抬子或木盘相接人置稗子饭一杯加匕其上列以荠韭野蒜长瓜皆盐渍者别以木楪盛猪羊鸡鹿兔狼獐麂狐狸牛驴犬（删此二字）马鹅雁鱼鸭虾〈虫麻〉（删此二字）等肉或燔或烹或生脔多以芥蒜汗渍沃陆续供列各取佩刀脔切荐饭食罢方以薄酒传杯冷饮谓之御宴者亦如此自过嫔辰州东京以北绝少羊面每晨及夕各以射到禽兽荐饭食毕上马每旦阿骨打（改作阿固达）於积雪上以草荐一虎皮背风而坐前燎草木率诸酋（改作将）至各取所佩箭一只掷占远近各随所占左右上马放围军马单行每骑止去五七步接续不绝两头相望常及一二十里候放围尽阿骨打（改作阿固达）上马去後队。
一二里立认旗行两翼骑兵视旗进趋凡野兽自内赴外者四围得迎射自外赴内者须主酋（改作帅）先射凡围如箕掌徐进约三四十里近可宿之处即两梢合围渐促须臾作二三十匝野兽迸走或射或击尽毙之阿骨打（改作阿固达）复设皮坐撒火炙或生脔饮酒一两杯骑散止宿阿骺要（改作阿固达）尝言我国中最乐无如打围其行军步阵大概出此出猎既还乃令诸郎君家各具酒肴请南使赴饮十馀日始造国书时适元日隔夕令大迪乌具车仗召南使赴宴凌晨出馆赴帐前近行五里阿骨打（改作阿固达）与其妻大夫人者於炕上设金装交椅二副并坐阿骨打（改作阿固达）二妻皆称夫人次者抠衣亲上食物以名马弓矢剑槊为献。且曰：臣下有邪谄奸佞不忠不孝者愿皇帝代上天以此剑此弓诛杀之各跪上寿杯国主酬酌之次令南使上寿杯於国主及夫人饮毕阿骨打（改作阿固达）亲递二杯酬南使阿骨打（改作阿固达）云：我家自上祖相传止有如此风俗不会奢餙氐得这个屋子冬暖夏凉更不辊修宫殿劳费百姓也。南使勿笑然当时已将上京掠到大辽乐工列於屋外奏曲荐觞彼左右亲近郎君辈玩狎悦乐独阿骨打（改作阿固达）不以为意殊如不闻宴毕令南使往粘罕（改作尼堪）家议事毕遣使随马政来。
宣和三年正月金人差曷鲁（改作赫噜）大迪乌充使副持书来议夹攻。
金人国书正月日大金皇帝致书於大宋皇帝阙下适纡使传遥示音华载详别属之辞备形书外之意事须审而後度礼当具以先闻昨者赵良嗣等回许与燕京并所管州镇书载。若不夹攻难应已许令。若更要西京只请就便计度收取如难果意冀为报示有此所由未言举动的期所有关封决当事後春令在始善祝多祺今差孛堇曷鲁（改作贝勒赫噜）大迪乌充国信使副有少礼物具诸《别录》专奉书不宣谨白。
赐进士出身头品顶戴四川等处承宣布政使司布政使清苑许涵度校刊。
※卷四校勘记。
忠训郎王环充使（训误作翊）四月十四日抵蓟州关下（蓟误作苏）便教起兵相应趣归（趣误作辄）南兵不得过松亭古北榆关之南（南兵误作北兵）候来年约日同举为之恐失信（为之二字一作惟）故请使副回见杨朴（脱故字）其他界至（他误作地）于立等兵级二十八人（于误作於）竟见奔飞（见误作是）已尽许旧日所与契丹五十万银绢之数（尽许误作许尽）赍凭相应（赍误作贵）至时以兵压境（压误作厌）所种止稗子舂粮旋炊硬饭（粮一作米硬一作粳）所有关封决当事後载知亦当熟虑（脱载知六字）。

[book_title]●卷五
政宣上帙五。
起宣和三年二月十七壬午，尽宣和四年四月十日戊戌。
宣和三年二月十七日壬午曷鲁（改作赫噜）至登州。
先是女真往来议论皆主童贯以赵良嗣上京阿骨打（改作阿固达）之约欲便举兵应之故选西京宿将会京师。又诏环应鄜延军与河北禁军更戍会方腊叛贯以西兵讨贼朝廷罢更戍指挥登州守臣以童贯未还留曷鲁（改作赫噜）等不遣曷鲁（改作赫噜）狷忿屡出馆欲徒步至京戏师寻诏马政王环引之诣阙。
五月十三日丙午曷鲁（改作赫噜）至京师。
是日曷鲁（改作赫噜）入国门差国子司业权邦彦观察使童师礼馆之未几师礼传旨邦彦等曰：大辽已知金人海上往还难以复如前议谕遣曷鲁（改作赫噜）等归邦彦等虑失其懽令师礼入奏复得旨候童贯回曷鲁（改作赫噜）凡留三月馀凡见辞宴犒并如习鲁（改作锡喇萨鲁）例王黼议复国书止付曷鲁（改作赫噜）等还不遣使。
《北征纪实》曰：时童贯方捕方腊宣抚东南未归而女真使人同马政等复至时上深悔前举意欲罢结约。
有旨喻女真人使可复回也。。
八月二十日壬子发曷鲁（改作赫噜）大迪乌赍书归本国。
朝廷国书。
八月日大宋皇帝致书於大金皇帝阙下远勤专使荐示华缄具承契好之修深悉封疆之谕惟夙敦於大信已备载於前书所有汉地等事并如初议俟闻举军到西京的期以凭夹攻顺履清秋倍膺纯福今勃堇曷鲁（改作贝勒赫噜）大迪乌回有少礼物具诸别由于心奉书陈谢不宣谨白。
十一月金人攻破辽人中京天祚入夹山。
曷鲁（改作赫噜）自海上归阿骨打（改作阿固达）意朝廷绝之乃命其弟固论（改作古伦）国相孛极列（改作贝勒）并粘罕（改作尼堪）兀室（改作乌舍）悉帅师渡辽而用降将余睹（改作伊都）为前锋正月十四日以劲骑一日一夜行三百里至其中都攻之自旦至日中遂陷焉始谓天祚在城中也。及破乃知天祚闻其来中夜已窜即莫知所在而天祚遂至燕山矣。。又惧追袭与其子赵王梁王数百骑复从西北走鸳鸯泊。（旧校云：纲目作鸳鸯泺）女真既失天祚因遣追兵出平地松林而西将至鸳鸯泊则适与天祚遇天祚大窘因仓皇从云：中府由石窟寺入天德军趋渔阳岭。又窜入阴夹山夹山者沙漠之北传谓有泥潦六十里独契丹能达他虏（改作人）所不能至也。女真之君臣因驻兵鸳鸯泊欲经营之攻击云：中府暨诸州以延引时日也。。
宣和四年三月十七日丙子辽秦晋国王耶律淳篡立於燕山遣使来告谢不受。
天祚入夹山数日命令不通宰相李处温欲图佐命恩幸外假恐军声援潜结都统萧干劝进燕王僭号燕王者秦晋国王耶律淳兴宗之孙道宗洪基弟宗本之子於天祚为从叔初洪基囚其子浚欲立淳为储贰不果已而立天祚淳守燕十二年得人心号燕王。又谓九大王。又谓覃湘大王在府番汉百官诸军并僧道父老数万人劝进遂即位於燕号天锡皇帝改保大三年为建福元年改怨军为常胜军肆赦下诏谕国中曰：自我烈祖肇创造之功至於太祖恢廓清之业故得奄有区夏全付子孙迩後纂承罔不祗肃传二百祀之逾远得亿兆人之底甯盖太平或弛於细防而内治多遗於外患以是边鄙生兹冠仇渐为蔓草之难图公肆长蛇之荐食敢来问鼎直欲争衡敌垒尚遥王师自溃兵非不锐事止失和故使乘。
舆越在草莽地隔不果相赴旬馀莫知所归三边荡摇百姓震慑惧不相保谓将畴依咸云：六合为家不可一日无主共载眇质用登至尊皆出素衷尚惭否德。又念与其长天下之乱曷。若复我家之功苟其宗社不移亦曰：神灵所望势不克避理当共知呜呼朕以久处王藩历更政教凡民疾苦与事便宜靡所不知亦曾熟虑自今而後革弊为先所期俾四海用甯不敢以万乘为乐敢告远迩予不食言。又下诏废延禧为湘阴王诏曰：（旧校云：此诏见叶隆礼契丹国志）大道既隐不行选授之公皇天无私自有废兴之数事系德致人难力为朕幼保青宫长归朱邸虽为人情之久系谁云：神器之可求常欲避周公之嫌未曾忘季札之节柰何一旦之无主至使兆民之求君推戴四从讴歌百和不敢负祖宗之业勉与揽帝王之权尚虑纂图之为难庶其复辟之有待近得群臣之奏槩陈前主之非所谓愎谏矜能比顽弃德躁动靡常节平居无话言室家之杼轴成空更滋淫费陵庙之衣冠见毁不辍常畋汉嫡之戮（实出）无名伋妻之乱（尤不）可托加以权臣拥隔政事纠纷左右离心遐迩解体讫无悛改以至播迁伊慼自始大势已去是谓绝四海之望安得冒一人之称宜削徽名用昭否德方朕心之牵爱尚不忍从柰群议之为公正复见请是以勉循故事用降新封呜呼命不于常事非得巳岂为小子欲专位号之崇盖狥众心以社稷之计凡在闻听听朕意焉遣知宣徽南院事萧挞勃（改作塔布）枢密副都承旨王琚充告谢大宋使副承雄州牒准尚书省劄子奉圣旨契丹天祚见在夹山燕王安得擅立仰会问因依人使复回。
《北征纪实》曰：是岁冬末边探报天祚以兵十万屯燕京声言游猎直抵雄霸界上朝廷遽为骇惧及明年春谍报再至始知其意谓中国有谋也。欲大举讨女真而惧袭其後是以耀武尔群小既安则谋之如初三月。又报天祚败走不知所在，於是我师遂兴。
知真定府路安抚使赵遹奏疏乞抚存辽人。
疏曰：臣近准本月十三日枢密院劄子奉御笔虏（改作辽）界为女真所侵兵势已瓦无解窃虑奔溃侵轶逼犯边境仰河北诸路帅司依已降指挥团结兵马编排器甲准备不测勾抽上边使唤仍先具知委奏闻除已具知委及逐时探到北界事节次附入内侍省递奏闻去讫臣窃详北虏（改作契丹）自澶渊既盟之後岁省。
用兵之费国享重币之利虏（改作敌）自知得计守盟修好皆其诚心然累年以来虏酋（改作辽主）失德上下离叛人不为用女真渤海寇乱其国（此四字改作并起二字）征伐不已败衄相继境土侵削士马凋残财力匮耗常疑中国密有窥伺左支右吾困獘日甚恭惟陛下好生之德深洽民心帝王之举必度万全况臣当亲奉玉音屡被诏劄每念南北欢好力固祖宗盟誓谓非细事不可少有引惹造端生衅而虏（改作敌）殊不知圣神加惠两国之意如此今兹睿旨特虑他寇与奔溃之众不测侵轶姑示备御之计庙谟甚远预为之防然臣叨承阃寄职所当言苟有管见岂敢缄默伏睹边报近者虏酋（改作天祚）猎於白水川女真掩其无备全军陷没虏酋（改作天祚）不知存亡震扰未见所立。若复调兵上边虏（改作敌）将谓中国起乘其獘疑隙既开何可复释唯当示之安静致其怀服臣愚谓耶律氏据有沙漠历年甚多虏（改作北）人习熟贵其种类设有奸雄谁肯推服仰惟朝廷与虏（改作辽）兄弟之国共守盟好百有馀载今虏酋（改作天祚）叔兄子弟尚众。若虏酋（改作天祚）真遂不还愿陛下用家人礼特遣重臣将命彼国推急难之义念外侮之虞慰谕其宗族臣下厚加拊劳勉以忠孝雪耻戡难就其虏酋（改作天祚）叔兄子弟取虏酋（改作天祚）之所爱国人之所慕择贤立孤以主虏（改作辽）众隆其恩礼赐之封册申结信誓以继好息民俾之知戴中国虏（改作彼）既以中国为重得存其宗社则中国有大造於虏（改作辽）也。陛下虽不责报虏（改作彼）归故地减岁币必有一以报陛下矣。如是则中国不待汗马之劳遗镞之费万无一失而安享大利机会之来间不容发伏望圣慈特加采择速奋睿断施行实天下之幸。
贴黄臣愚窃谓虏（改作辽）失其酋（改作主）未知所立方疑中国乘间而攻之然陛下兼爱南北生灵务隆义好。若即恤其祸难援立新酋（改作主）当此孤遗乏助之时得倚朝廷以存其国。又名正言顺势无不从则恩归於我必服彼心中国申固盟誓为利无穷。若使彼新酋（改作主）自立则恩非我出立而众附则势将复强增戍缘边过为提备徒足生衅以启戎心愿陛下无遽增戍开先时之隙无缓立孤贻不及时之悔孔子曰：兴灭国继绝世天下之民归心焉惟圣神亟图之。
贴黄臣契勘女真蕞尔小夷（删此四字）自昔臣属北虏势不过虏之一大族（删臣属至此十二字改作属大辽三字）其众强弱与。
虏（改作辽）不侔徒以虏酋（改作天祚）失德乘其离心遂致以寡敌众以弱凌（改作胜）强者非女真之能虏所自取也。（删者非至此十一字）然北虏（改作辽实）大国其人本不畏女真女真今虽得志亦，岂能久横行於虏中哉！虏之（删其人至此二十五字）新酋（改作主）既立得国人心事将反掌也。陛下仁圣被於四海普天率土罔不臣妾。若速於斯有以深结虏心（改作辽人）使之怀服自削其平日之贪傲今。若停增戍之役收援立之恩处以守盟存国之大义蛮貊革心固不难矣。诚所谓用力少而成功多也。。
三月某日代州奏得金人边牒。
准大金彰国军（应州也。）牒近白水泊击散契丹放鹅行帐天祚皇帝脱身北走本国军马已到山後平定州县占守讫请代州戒守边人员不得辄引逃去人民为国生事自取亡灭。
四月十日戊戌太师领枢密院事童贯陕西河东河北路宣抚使勒兵十万巡边。
诏下燕京管内官吏军民百姓等（添诏曰：二字）朕惟皇天尽付中国使宅九有之师取乱侮亡拓其疆土景命所仆惟有德者能克飨之朕服绍丕基仰承先帝休德夙夜祗惧不敢荒宁荷天降康登兹极治声教所暨远逮要荒东逾朝鲜西迈积石南越牂牁之境罔敢不廷乃眷幽燕实惟故壤五季不造陷於北戎（改作契丹）惟尔邦君暨厥臣庶怀风慕义思欲来归忠愤之诚久而弥著今上帝降祸於虏秽德腥闻（删此五字改作辽）弛绝纲维俶为暴乱横赋强敛诛剥无厌谗慝作仇胁权相灭至上凌下替妖孽并兴倾国丧家自取逋窜白水之败亟闻篡攘调赋益繁人不堪命。且复盗贼蜂起所至释骚哀此下民恫怨无告朕诞膺骏命俯顺人心选将出师复兹境土是谓致天之罚仁伐不仁拯尔群黎取诸涂炭已遣领枢密院事童贯董兵百万收复幽燕故地与大金国计议画定封疆大信不渝中举外应维天之命莫我敢承王师霆击雷驱数路并进前角後犄万旅一心威以济德孰敢有遏厥志然念王师无战而天道好生亶兹告猷迪尔有众尔其深计远虑览於兴亡如能举城自归望风响应使市不易肆士不援旌舍覆巢之危从猷枕之逸是为自求多福惟天矜尔万民永猷一方惟朕以怿已降处分秦晋国王如纳土来朝待以殊礼世享王爵应收复州县城寨文武长官并依旧职任事平第功不次擢用军兵守戍之士并加优赏愿在军者。
厚与存录愿归农者给复三年收复之後蕃汉一等待遇民户除二税外应该差徭科率无名之赋一切除放大军所至务在安集官吏百姓不得误有杀虫剂伤或焚毁庐舍掳掠人畜犯者并行军令如或昧於逆顺干我王诛。若犹豫怀疑弗克果断身膏原野实尔自贻惟予肃将天威敢有逸罚时弗可失其尚勉哉！祸福无门惟尔自召朕言不再师听惟明故兹诏示想宜知悉贯以环卫军为中军述古殿学士刘为行军参谋保静军节度使种师道为都统制武泰军承宣使王禀华州观察使杨可世为之副是日上微行出斋宫端圣园以观出师因饯贯仍以御笔三策付童贯如燕人悦而从之因复旧疆策之上也。耶律淳能纳款称藩策之中也。燕人未即悦服按兵巡边全师而还策之下也。贯祗奉圣训振武而行。
赐进士出身头品顶戴四川等处承宣布政使司布政使清苑许涵度校刊。
※卷五校勘记。
又诏环庆鄜延军（应误作应）凡见辞宴犒并如习鲁例（旧校云：考金人使宋者无习鲁名氏）十一月金人攻破辽人中京天祚入夹山（应作宣和四年正月十四日金人攻破辽人中京天祚入夹山）宗本之子（宗一作敦）共戴眇质（戴误作载）使人复回（误作人使）命不于常事非得已（一作进退惟公废兴有义）诣代州戒守边人员（指误作请）贯以环卫军为中军（至）振武而行（此段应另行误连上文）。

[book_title]●卷六
政宣上帙六。
起宣和四年四月二十三日辛亥，尽五月十三日庚午。
四月二十三日辛亥童贯驻军高阳关宣抚司揭榜示众。
榜曰：幽燕一方本为吾境一旦陷没几二百年比者汉蕃离心内外变乱旧主未灭（改作尚在）新君纂攘哀此良民重罹涂炭当司遵奉睿旨统率重兵巳次近边奉辞问罪务在救民不专杀戮尔等各宜奋身早图归计有官者复还旧次有田者复业如初。若能身率豪杰别立功效即当优与官职厚赐金帛如能以一州一县来归者即以其州县任之如有豪杰以燕京来献不拘军兵百姓虽未命官便与节度使给钱十万贯大宅一区惟在勉力同心背虏（改作蕃）归汉永保安荣之乐契丹诸蕃归顺亦与汉人一等已戒将士不得杀戮一夫傥或昏迷不恭当议别有措置应契丹自来一切横敛悉皆除去虽大兵入界凡所须粮草及车牛脚价并不令燕人出备仍免二年税赋。
使北录曰：政和七年童贯建北伐之议大出禁旅告戒河北诸帅皆先事而具二月中旬前军已发三月上旬卜吉贯领中军戒涂在廷无敢异议上意欲须贺正国信使归以司封员外郎陶悦假太常少卿为国信使知霸州李邈副之二月二十五日入国门适贯导从出门与国信使副相值遂得传旨令先至府中议事翌日悦与邈至贯府第贯略问使人道涂次第遂问虏中（改作辽国）有寇果否悦对不闻贯云：何以知无寇悦云：悦所行道日行一程既不留。且。又不改行他路以此积压之贯。又云：何以知他处无寇悦云：所至皆以物赂听头访其国中事宜但云：唯（时与）女真争战别无他寇贯云：见说人多流移悦云：悦所行路皆有居人田皆耕垦所过处观者满道不见有流移也。贯。又云：已有人据易州悦云：非悦所由路然每采访不闻此也。贯词色甚厉。又云：今已围霸州朝廷已起兵贤何不说悦云：悦自雄莫来去霸甚近亦不闻此此皆贯已曾虚妄奏陈欲遂实其说尔贯云：莫是初无圣旨贤不曾探问否悦云：寻常使人不待得旨自当探问虏（改作敌）中事宜回日闻奏悦。又白贯云：有谭襄者欲立九大王九大王窜入深山藏逃众人即时捕获杀谭襄以此观之彼国人心未至离离。且悦到莫州。
得雄州探报云：已差接伴人使大使姓耶律不得名副使姓李洎悦过界河与接伴相见副使乃姓王接伴使人非机密事界河至莫数十里而探报如此乖缪。若诸事如此未可轻动也。贯大怒乃曰：虏中（改作彼国）待使人如何悦云：以前使人礼数悦所不知但随行人皆言前後礼数如此贯即云：莫是贤们得他相厚遂不说事宜否悦云：悦辈士人岂以礼数稍厚遂隐虏（改作敌）情也。贯见悦意终不相假不敢隐遂悉以所问奏知翌日道君皇帝见二府具道此说云：他甚有备三省。且收起文字以此推之北伐实非道君皇帝之意贯既狂妄误国是时在廷皆无敢拒之者圣意欲俟国信使来问而後行万一其或可缓也。而悦幸能纵横遏其说而撤其谋即日下诏抽回已发禁军拘收已降宣头而北伐寝矣。悦既对即锡章服由不得是迁吏部员外郎时中书舍人王安中行词云：持聘复命忠实可嘉当是时朝廷不敢峻其褒擢词臣不敢指其事实则贯之气焰可知矣。士大夫虽心服之而不敢昌言故其说罕传。又五年悦不幸既死贯复理前议所以成今日之祸也。以今日祸变之甚则知前日悦力排其说其为利可胜算耶建炎末臣僚以此上言有旨褒赠告词曰：故承议郎陶悦朕信赏必罚以励多士彰善瘅恶以风四方率由陟降之公靡有幽明之间以尔刚毅有守直谅不回顷自郎曹出将指使陈杜钦窥虏（改作间）之策排王恢首祸之谋时既息於起戈奸既莫逃於明罚九泉遗忠之士，岂可後於显褒疏恩闵章升华秘殿庶以伸久郁之公议贲不朽之馀光尚其有知钦此茂宠可特赠秘阁修撰。
五月九日丙寅少保镇海军节度使开府仪同三司蔡攸为河北河东宣抚副使。
《北征纪实》曰：童贯以四月十日行而攸以五月九日降旨十一日敕出十三日拜命攸辞免哪常礼批答云：朕以童贯宣抚北道独帅重兵其统领将佐及四路守臣监司并其门人故旧贯以昏耄所施为乖谬故相隐匿蔽不以闻致边事机会差失为朝廷之害莫大於此卿朕所倚毗无出右者所以辍卿为副实监军尔如军旅之事卿何预焉只专任民事及监察贯之所为可只今受命择十八日出门进发。
十三日庚午陕西河东河北路宣抚使童贯奏乞应副军期。
奏曰：臣仰遵睿训付以北事寅夕竭虑深恐不逮上辜委寄之重臣窃惟复燕大计昨正月间女真下中京余睹（改作伊都）往云：中契丹分力枝梧女真之际我乘机会进兵收复殊省事力既失此便巳为後时臣奉诏来北星夜倍道於四月二十三日到高阳关整促行军之备即见河朔将兵骄惰不练阵敌军须之用百无一有如军粮虽曰：见在粗不堪食须旋舂簸仅得其半。又多在远处将输费力军器甚阙虽於大原大名开德支到封椿各件不足，或不适用至於得地版筑之具并城戍守御之物悉皆无备盖河朔二百年未尝讲兵一旦仓卒责备颇难臣近闻易州军民万人延颈引兵（改作领）以献城垒。又西兵未来未敢出应致彼复疑臣虽夙夜竭力经营渐向就集然尚虑将输及军须守具版筑之类备之稍缓更迁延旬日复失事机伏望指挥下河北漕臣中山真定高阳关路帅臣究心办集及催已差睛将兵星夜赴本司应期驱使疾速前去如少敢稽缓有误军期并寘军法各令知悉。
童贯至河间府分军。
贯至河间府分雄州广信军为东西路以种师道总东路兵屯白沟王禀将前军杨惟忠将在劳种师中将右军王坪将後军赵明杨志将选锋军辛兴宗总西路之众屯范村杨可世王渊将前军焦安节将左军刘光国冀景将右军曲奇王育将後军吴子厚刘光世将选锋军并听刘延庆节制。
童贯次雄州议进兵。
贯次雄州诸军既集以种师道为中军。且议进兵师道曰：今日之事譬如盗入邻舍不能救。又乘之而分其室。且师出无名事固无成发踪之初宜有所失贯曰：今日之军事上既有成算第籍公威名以镇服耳第行勉旃谋之不臧不以罪也。因出御笔俾不得辞杨可世请於贯曰：事起之由毫发未尝预一旦临利害。若仓卒失计我辈要领固不足惜恐有不虞辱国为重愿熟计而後行贯未语和诜在坐曰：公自谓有万人敌胆气绝人视堂堂之师如摧拉枯朽今日观之一懦夫耳燕蓟之民真。若沸羹望我以苏倘金鼓一鸣必便比肩系颈箪食壶浆以迎王师，岂有他哉！公欲扇衅败我事耶可世默然不语贯即以诜副师道以可世为前军统制下令以（素车壮士）驰往开谕招来之意无得邀功生事。又令良嗣草书令归朝官张宪。
赵忠谕淳祸福《书》曰：月日太师领枢密院事充陕西河东河北路宣抚使楚国公童贯谨致书秦晋国王阁下。盖闻顺天者昌逆天者亡得人心者可以立国失人心者罔克守邦惟天人精祲相与之际乃祸福存亡必致之理明者未形而巳悟愚者患至而犹安窃惟国王之於大辽亲则叔侄也。义则君臣也。白水之师播越蒙尘国王不能率兵赴难使之复立乃乘隙以处磁疗非篡而何此所谓逆天也。西京危急亡在朝夕国王。又不能遣兵命将拯人於涂炭哀此元元其将畴依失人之心无大於此扶逆天道失人心如此其甚国王如是自视可能久乎！则是燕蓟云：朔名为有主其实无主也。国王春秋高。且。又无子而乃骤用馀列庶出之侄扰攘颠错以致於此燕人何辜坐待残灭皇帝恻然念之乃命贯领重兵百万救燕人於水火灵旗北指渐次燕圻天地神人莫不悦喜于于而来者如水之就下沛然孰能御之想惟国王亦已知之矣。国王温恭和裕通达古今存亡之机洞然深悉善为计者因败以图成转祸以为福如能开门迎降归朝纳土使国王世世不失王爵之封燕人亦无蹈斧钺之患孟蜀南唐及两浙钱王昔尝纳土并享王封袭传至今子孙昌盛天下耳目众所共知国王翻然入朝岂减钱王故事如其不然当议进兵国王势蹙事穷天厌人离欲北走则无所归欲南归则安可得当此之际虽悔何追况大辽五路所管州城四京已为草莽区区之燕必不能守国王平日以仁爱为心。若能知昔人存亡之机全燕蓟一方之命其馀阴德与世无穷。若国王迟疑犹豫不断窃恐子密窃发於便室严庄遽起於帐中国王之识兼人亦，岂不能虑此乎！。若是则国王左右前後之人皆敌国也。母蹈前车取笑後世贯与国王幸有一面之契不敢不以诚告惟审思而熟计之勿为庸人所误亮此悃诚速希示报不宣。
宣抚司募马扩入燕招谕。
茆斋自叙曰：宣抚司使张宪等持书入燕燕王得书执二人斩之知游说不行，於是募某借閤门宣赞舍人以往临行以三事白童贯一乞戒将士勿使求取珍宝递相献遗用严军律二请勿妄杀降人用安燕人之心三愿审量事势乘机举用勿以使人为念唐俭小义古人所行某一介之微得尽忠节苟利於国死无所惜时皆伟之士卒愿偕行者一十五人五月。
十八日晚过白沟食时至虏（改作辽）界新城县差到契丹汉儿官一员引伴须臾有父老数百人填拥驿外询使人何处来仆遂出榜读之众皆惊愕有汉儿刘宗吉者自後窃出相谓云：使人今夕当宿涿州宗吉涿州人也。见隶白沟军中愿得敕榜副本携示诸人他日南师入境愿先开门以献今夕复当密至驿中遂携二副本往晚抵涿州入小使驿祗接如国信礼夜久忽刘宗吉自壁衣下出云：今燕京戏诸处皆无军马止是四军大王有部曲二百馀骑曾历战阵（四军大王者奚人萧干小字夔离不常统军契丹渤海奚汉四军故号四军大王注夔离不改作古尔班删统军军字）其馀有马军六七百皆富豪儿郎不识战斗今白沟北岸下寨结草人相间夜饮昼睡马亦散放。若南军乘夜劫之但闻军声必自溃走宗吉欲以此事往见童宣抚少立功绩恐南军不察见害。若得一文信庶得必达仆筹虑久之乃作一书上童贯。且以贯所赠新履一只为信使宗吉去明燕京差到汉儿官牛稔充接伴使达燕京门外复遣四方馆使萧奥礼部郎中张觉（乃後来据平州者）充馆伴馆净垢寺次日有殿前指挥使姚璠枢密承旨萧夔都管乙信（改作伊逊）来伴食因请所持书榜样地云：两府官欲借看仆云：宣抚司令见九大王亲纳不敢先以示人辞难久之众持榜去既暮诸人亲来云：书榜中语言大段狂悖多是指斥不通商量安敢进呈今复纳回仆笑而取之谓诸人曰：贵朝不度德量力不审天时人事此何等时而较此闲事耶萧夔曰：南朝礼义之国今不顾盟好辄先举兵兵贵有名不知兵戈缘何至此仆答曰：朝廷命将出师使人不能尽知但略闻北朝兴兵累年并不相报天祚皇帝播迁不发赴难之师乃篡立於燕京邻国义均兄弟今来问天祚皇帝车驾驶员所在。又闻已削降为湘阴王事出非常兴师问罪访寻边主存亡举合礼经何谓无名夔云：国不可一日无主本朝级天祚失道奔窜宗社颠危臣民拥戴册立今上事与贵朝殊无干涉何至问罪况自古有之唐明皇奔蜀肃宗即位於灵武但期中兴，岂不与此事体一同南朝宜念邻国久和之义假借兵力共除大难今乃乘衅攘夺民土岂所望於大国哉！仆曰：明皇幸蜀太子监国既即位乃册明皇为太上皇祸乱既定迎还明皇肃宗亲步控马此则君臣父子之道尽矣。贵朝初非委托自立。又贬削湘阴之号何可少望古人况假师求救当在志诚包胥泣秦孔明趋吴皆竭诚意则。
邻国甯不相应耶贵朝泥於矫饰未常行一信使本朝虽有哀法庭之心无所施设今大兵压境止在旦夕祸福存亡贵朝君臣自裁可也。诸人唯唯而退次夕云：门下侍郎李处温自外来未见书榜再借观之次早姚璠来云：已议定来日欲令宣赞朝见。若对上。且委曲庶易酬答迫暮数人者复集互发言云：南朝徒夸兵众不思天理不顺人无斗心昨日种师道发杨可世一军过白沟本朝小小迎击南朝望尘退走。若非借自来和好已直入雄州矣。既一面遣使。又一面进兵却容易退走是何颜面自此已往如何可休兼宣赞受刘宗吉之约其人巳陈首即探怀取所付书履作色云：宣赞却如何归得仆徐答曰：某之此来非寻常礼貌之使每切畏谨唯恐为两国生事今次乃招纳使人刘宗吉献诚款安得不受大军之来初得朝旨不许杀戮一人昨日，必是立旗招安为贵朝军马袭取万一宣司申取朝廷降一讨荡指挥少俟西军毕集恐非燕民之福萧夔愕然曰：南朝遣宣赞来作死间耶不谓南朝弃士大夫之命如草芥也。仆答曰：某之此来本以一己之命易全燕之命悟则同生不悟则同死也。。又岂以徒归为志。且兵家用间最为下策水能载舟亦能覆舟或用间以成功或用间以倾败或彼强我弱或彼我势均固有间以离析其势者如目今贵朝事势兵力自视南朝十分有一否百分有一否千万分中有一否。若非念自来邻国契好即分兵数道整阵齐入不识贵朝何以御之何在使人矫陈祸福为死间耶夔等唯唯而去曰：少间株津府自有行遣（析津府在燕京如京师之有开封府）仆因相送。且笑谓之曰：某此奉待行遣只不可错了一旦使燕人尽成血肉则甚幸自是馆伴者凡三日不至二十六日晚忽萧奥张觉押赆路锦绮衣袄并从人银绢等物来云：来日发宣赞回程仆辞以未见九大王及未得回书不敢受赆奥云：李门下传圣旨有故事支赐请留（李门下者处温也。初欲面议称藩因白沟之衄遂已）差秘书王介儒都官王仲孙赍回书同往雄州宣抚司。
封氏编年曰：马扩见燕王王俾译者责马云：两朝讲好百有馀年忽尔逾盟以兵临境曾不畏天自古违誓国祚不长马答如见姚璠等说及上敕与檄书呈燕王令姚璠读讫付门下省令听敕既至庭中具香案拜褥夔云：请舍人朝拜马云：适巳见毕何云：朝拜是何礼也。夔云：舍人无怒，於是有张画二轴一云：大。
宋膺符稽古神功让德文明武定章圣孝元皇帝一云：大宋体天法道极功全德神文圣武睿哲孝明皇帝马既见帝衔积压是真宗仁宗御容即朝拜捻香礼毕（真宗御容者至和初北朝绍圣初令使先赍画像来。且言两国交欢未尝识面因请御容朝延许之遂给使回仁宗御容者嘉祐二年秋七月北朝遣使求上御容以为後世子孙之夸议者虑有厌胜之术上曰：朕待虏甚厚必无是理遣御史中丞张升送之虏主具仪服迎谒见御容惊再拜退而谓左右曰：中国之主天日之表神异如此真圣人也。我。若生生在中国不过与之执鞭捧盖为一都虞侯而已其畏服哪此所有帝衔求得中国谥号遂涂金字书於像傍注虏改作彼虏主改作辽主删见御容至退而八字中国之主四字如此二十六字於字）夔令译者读两朝誓《书》曰：维景德元年十二月七日章圣皇帝谨致书於弟大辽皇帝阙下有云：共遵成约虔守欢盟以风土之宜助军旅之费每岁以绢一十恨匹银一十万两更不差使臣专任北朝令三司差人般取雄州交割沿边州军各守边界两地人户不得交侵或有盗贼逋逃彼此无令停匿至於陇亩稼穑南北勿纵绎骚所见两朝城池并各依旧存守淘壕完葺一切如常不得创筑城隍开掘河道誓书之外各无所求必务协心庶同悠久自此保安黎庶镇守封陲质於天地神只告於宗庙子孙共守传之无穷有渝此盟不克享国昭昭天鉴其当殛之北朝绍圣皇帝答书云：孤虽不才敢遵此约谨当告於天地誓之子孙有渝此盟神明是殛呜呼此盟可改後世何述云云又读仁宗皇帝誓《书》曰：窃以两朝修睦三祀於兹边鄙用甯干戈是偃近怀先誓炳。若日星今绵礻異已深敦好如故关南十县本朝传守已久愧难依从别纳金缯之仪用代赋敛之物每年增绢一十万匹银一十万两并前银绢般至雄州所管白沟交割两界塘淀除已前开畎者并依旧外自今已後各不得添展其见在提堰水口逐时决泄壅塞量兵夫之便修垒疏导外非时霖潦大段涨溢并不在关报之限两地作过逃走诸色人并依先朝誓书外更不得似日前停留容纵恭惟二圣威灵在天顾兹纂承各当遵奉共存大体无介小嫌。。且夫守约为信善邻为义二者关一罔以守国皇天厚地实闻此言其明文藏之宗庙副在有司依景德年两朝誓书顾惟不德必敦是盟苟或食言有如前誓专奉书咨闻不宣读讫夔请马上厅茶罢谓马曰：舍人适闻两朝誓书，岂不怀於心乎！南朝君臣忍违此约马曰：前日巳尝面闻诸公朝廷虽知有此曙所以起兵者只为燕王擅行废立兄弟之情固宜问罪所举岂无名也。夔曰：舍人之言虽稍有理然。
终违誓约请公就馆燕王召李处温等看南朝皇帝敕傍事当如何盖天锡知天祚尚在大金方炽大宋兴兵意欲归顺未敢形言故云：南朝敕榜事当如何然而处温素与赵良嗣善在天祚时二人知其国祚将危共议欲归南朝遂为莫逆友密於北极庙捻香沥酒为誓後知良嗣南奔朝廷命以直阁待遇礼厚亦欲南奔值天祚奔窜乃建立燕王为天锡皇帝既有推戴之功遂已其约至是知童贯大兵压境犹豫未决天锡既问亦未敢令天锡南归惧众不协从奏云：此乃军国大事臣虽大尉位长百僚不敢以管见自处即容与大臣共议此事甚大更在陛下睿知独断令臣等参议天锡恐天祚复来。又畏大金乃召李处温等面议云：朕以眇躬荷祖宗之灵获承大位本与卿等求保宗庙女真人骑复据西京未闻归国今者大宋重兵临境与大金夹攻朕观人事天时不敢当宝位欲称藩南朝与卿等同保血属未审如何言毕呜咽流涕处温亦为之下泪，於是议遣使。
赐进士出身头品顶戴四川等处承宣布政使司布政使清苑许涵度校刊。
※卷六校勘记。
以司封员外郎陶悦假太常少卿为国使知霸州李邈副之（此系小注误作正文）此皆贯已曾虚妄奏陈欲遂实其说尔（此系小注误作正文）陈杜钦窥虏之策（杜钦一作娄敬）贯以耄所施为乖谬（以应作已为字衍）令归朝官张宝（宝误作宪）惟天人精神相与之际（神误作祲）使张宝等持书入燕（宝误作宪）访寻辽主存亡（辽误作边）不思天理不顺人情师无斗心（脱情字师字）。若非惜自来和好（惜误作借）小注（初北朝昭圣误作绍圣）所见两朝城池（朝一作边）开掘河道（掘一作拓）北朝昭圣皇帝（昭误作绍）。

[book_title]●卷七
政宣上帙。
起宣和四年五月十八日乙亥，尽六月三日庚寅。
十八日乙亥河东河北路宣抚副使蔡攸进发。
《北征纪实》曰：攸行蔡京以诗寄之曰：老惯人间不解愁封书寄与泪横流百年信誓当深念三伏修涂好少休目送旌旗如昨梦身非帷幄。若为筹缁衣堂下清风满早早归来醉一瓯达上听读之徐曰：好改作六月王师好少休也。。
吴曾漫录曰：自古奸人周身之术非不至然而祸患之来卒出於非意所及者何也。盖恶逆既积则天地鬼神不容其谋徒巧也。宣和四年金人攻大辽遣王纬来乞师宰相王将明主其议以童贯为宣抚使蔡居安副之蔡元长作诗送其行有曰：百年信誓宜坚守六月行师合早归元长之为是诗也。盖欲为他日败事张本耳殊不知政和中元长之为是诗也。盖欲为他日败事张本耳殊不知政和中元长首建平燕之议招纳燕人李良嗣以为谋主。又欲以妖人王仔息服锦袍铁帻为大将军计议已定会仔息抵罪伏诛遂止将明所为乃推行元长之意世可尽欺乎！元长始以绍述两字劫持上下擅权久之知公议不可以久郁。
也。宣和间始令其子约之招致习元祐学者是以杨中立洪玉父诸人皆官於中都。又使其门下客著西清诗话以载苏黄语亦欲为他日张本耳终之祸起朔方竟以不免岂前所谓其谋徒巧耶。
《北征纪实》曰：是岁夏四月十五日童贯始以河北河东燕山诸路宣抚使出师是日白虹贯日人人骇异甚出门而牙旗竿折（至五）月十八日伯氏再出师有少保节度使宣抚副使二认旗从於後次日为执旗兵逃去而二认旗遂皆失之识者以为不祥。又出师後夏五月戊寅己卯庚辰连数夕有大流星。若孟椀自紫微文昌间出不一或犯天河河鼓等越天汉牛女间亦不一所皆南向而奔曳光如匹练每夕自初夜动数十流至夜半方渐疏至是十馀夕犹或南流不己其占惧如西晋象实令人忧疑然太史皆屏不奏。又方用兵雄州地震已而雄之正寝忽元武见龟大如钱朱蛇仅。若亻堇每行必相逐二帅拜之藏以银合置於城北楼真武庙明日启合视之龟蛇皆死矣。。
燕王遣王子班耶律大石（改作达实）林牙充西南路都统以牛栏监军萧遏鲁（改作赫噜）副之领奚契丹骑二千屯涿州新城县。
马扩之说燕人也。仅脱身而归然燕王亦怀惧既议遣使随以兵屯新城。
金国遣徒姑坦乌歇（改作图克坦乌页）高庆裔充通问使持书来议军事。
先是金人缘朝廷遣曷鲁（改作赫噜）等归不遣使疑吾有谋故未尝先报军期遣其弟故论（改作古伦）相国（删此二字）勃极列（改作贝勒）及小国王等军破中京取云：中退屯於白水泊阿骨打（改作固达）亲领兵数万来会。又闻童贯举三路大兵屯边阿骨打（改作阿固达）与群酋（改作臣）议以不报军期其曲在彼深恐朝廷径取燕地便入界守关不得岁币遂遣徒姑坦乌歇（改作图克坦乌页）高庆裔充通议使乘船至登州来朝。且自临军乘机措画。
金人国书五月日大金皇帝致书於大宋皇帝阙下因旋使传继附音函会当命伐之时未报克期之约方将并取爰审前由来书云：汉地等事并如初议俟闻举兵到西京的期以凭夹攻不言西京就便计度以此遣兵征讨及留送使船上等候见胜捷即令拘回次得行营都统报状初到中京委谕款降不为依应即日攻破外兴中府左右小可州城亦相因效尤以为虽已示威本奉吊伐。若便攻拔虑益伤民候收。
辽国欲将何往遂乃直抵山西就擒昏主无何潜觉脱身逃遁只获行宫并女二名文武臣僚续往西京应朔蔚及西南路招讨司一带诸州县镇部族军戍悉皆款附後有西京德州两处相次背叛累行招诱竟不自新军令既陈无由可逭右遇兴中府左右合聚兵众约馀五万纵徒逆战杀俘殆尽後知契丹昏主窜於沙漠分兵追捕次其馀处所并已归降夏台亦遣人使来议通好鞑靼愿输岁贡继久称藩燕京一处留守国王耶律淳僭号称尊恳诚告和未审便行攻伐或别有朝旨即日敌国新收义当存抚愿为亲幸以快舆情由是亲临安慰怀睦邻邦前书已差大傅童贯领兵相应虽未报期缘兵马已到代北边陲虑昏主逃入贵界曾牒代州幸无容纳谅巳必知而。又不为夹攻及无照会致使难见自来计议事理的实今据前後往复因由意或如何冀示端的盛炎在候顺迓天休今差孛堇乌歇（改作贝勒乌页）高庆裔等充通议使副及管押苏寿吉家属前去有少礼物具诸别幅专奉书陈达不宣谨白。
五月二十六日癸未种师道裨将杨可世为大石（改作达实）林牙掩败於兰沟甸。
师道裨将杨可世闻燕人久欲内附。若王师入境必箪食壶浆以迎乃将轻骑数千直欲取之至兰沟甸为大石（改作达实）林牙所掩大败而还淳益师三万馀人渡白沟挑我军我军遇之。又北初贯至高阳召知雄州和诜询利害诜深言师出无名今宣抚司既至势不可巳乞。且案兵观衅仍戒严帅臣母得妄行引惹张皇生事贯乃降旗榜称奉圣旨王者之师有征无战吊民伐罪出於不得巳而为之如敢杀一人一骑并从军法。又造白心旗欲给向化之人命诜兼统制副种师道。
二十九日种师道进兵白沟为大石（改作达实）林牙萧干掩击不战而还。
师道兵至白沟营幕初定或报曰：河北有警师道节制诸军如贯素约指挥诸将曰：燕吾民也。苟王师力能接纳自来归附但坚壁为备必有内变切不可杀一人尔等为我约兵卒遵依圣旨及宣抚司约束诸将既行杨可世即遣骁将赵明持黄榜旗往付之比明贼（改作敌）已对垒矣。明据桥陈其祸福或有欲榜帜者亟致与之大石（改作达实）林牙看讫毁彻骂曰：无多言有死而已语未竟矢石如雨我军不为备。又拘节制。
驰以报师道曰：兵刃既接安能束手就死战将有功诸将。又曰：若不血刃使和诜坐受其赏则我辈何故而来可世勒所部将士临河分遗赵明麾众击贼（改作敌）契丹隔水扬旗指挥骑卒随指而西可世谓诸将曰：下流必有可涉处须分兵据之会师道遣泾原将赵德来援遂呼曰：急前德未及往贼（改作敌）已渡水驰骛德老将识利病亟避之可世大呼骂曰：匹夫安得辄北何以报国恩即舍河桥亲往战焉贼（改作敌）分左右翼围之赵明兵孤亦摧败可世中铁蒺藜箭及膏血流满靴怒发裂眦鞲臂以捍口衔鞚堕两齿胸腹中流矢亦手杀数十人得免是夜契丹有奔突意属四边将列声金鼓贼（改作敌）惕惕（删此三字）疑我出兵遂不得前渐晓方觉即引众而来我军坚壁不能逞而还翼日西路辛兴宗驻军范村贼（改作敌）将萧干登孤山张蓋据胡（改作行）床以觇我军须臾引去良久贼（改作敌）兵来战前军王渊刘光远翟进降将赵诩各勒所部兵接战贼（改作敌）大奋力围诸将於山下渊中枪几堕马胜败未决兴宗遣中部将杨可世援之。又亲出军门以上将节钺督战贼（改作敌）遂退和诜劝师道斩前军统制杨可世号令诸部以明宣抚司出旗榜本意师道以可世贯之爱将诜谓此何异穰苴之斩庄贾不惟可能惩戒後。且使虏（改作辽）人知朝廷无意用兵师道竟不从兵革自此始矣。
三十日丁亥燕王遣秘书郎王介儒都官员外郎王仲孙赍书同马扩来雄州宣抚司。
先是童贯遣张宪赵忠赍书遗燕王燕王斩之。又令赵诩差使臣谭九殿直等数人说易州土豪史成令起兵献易州史成送燕京亦斩之宣抚司知游说不行遂遣种师道进兵压境问罪募马以往马有胆气口辩抗论不屈燕王惧遂遣王介儒来。
六月三日庚寅种师道回军雄州再为掩击童贯劾奏师道责官致仕。
种师道既知辛兴宗兵亦挫心颇犹豫。又受宣抚司牒令与诸将议乃请诜可世等共议云：宣司令师道与诸公共议可即回归诸帅皆谓非得西师兵力不济闻辛兴宗西路兵亦挫契丹。若未易图不。若回兵雄州乞暂休兵再议去就和诜以为彼此初无战意惟可世擅过界讨杀致兵结不解今虏（改作敌）才对垒而我遽归自示以弱如彼乘机袭逐事。且不测师道令诜作议状禀宣抚使司初朝廷从附会之词谓一。
举可以下燕望不及此而师道兴宗皆表以贼（改作敌）势大挠贯命两道皆解严令至可世谓师道曰：贼（改作敌）兵方陆梁未可以指屈今知我有还意无功而归气沮疲乏必袭吾後曛晚发辎重半夜进军使锐兵为殿比贼（改作敌）知用轻骑尾击我至古城鏖战五军乱师道几不免甫达雄州贼（改作敌）兵大至宣抚下令止军不得入城中外号呼门不能闭可世与婿马彦传大将杨惟忠（邀截）战於城下贯遣辛企宗永宗领胜捷兵援之时天黑暗北风大雨震雹如拳椀我军不能相视自午至申风雨愈急师道遽呼马与监军崔诗联骑而奔契丹遽以败盟诟我追至古城南我师望南而溃虏人（改作敌师）亦遽北自雄州之南莫州之北塘泊之间及雄州之西保州真定一带死尸相枕藉不可胜计先是既以招抚为名贯下令中军不许妄杀人及虏（改作敌）骑犯我师皆不敢施放矢石听其杀戮故虽诸将亦愤然，於是贯以契丹尚盛未可图奏劾种师道天姿好杀临阵肩舆助贼为谋以沮圣意和诜不从节制乞行军法侯益讠同探不实妄请兴师诏种师道押赴枢密院责授右卫将军致仕和诜亳州团练副使筠州安置侯益知濠州。
种师道责官谢表曰：领表奉告命责臣右卫将军致仕者总戎失律误国宜诛厚恩宽垂尽之年薄责屈黜幽之典孤根以托危涕自零（中谢）伏念臣西海名家南山旧族读智囊之遗策知黄石之奇书妄冒功名以传门户荏苒星霜之五纪始终文武之两途缓带轻裘自愧以儒而为将高牙大纛人惊投老以得侯属兴六月之师仰奉万全之算众谓燕然之可勒共知颉利之就擒而臣智昧乘时才非应变筋力疲於衰残之後聪明耗於昏瞀之馀顿成不武之资乃有罔功之责何止败乎！国事盖有玷於祖风深念平生大负今日岂意至仁之度不加已耄之刑俾上节麾亟归田里乾坤施大蝼蚁命轻兹盖伏遇皇帝陛下睿知有临神琥不杀得驾驭英雄之要道制服夷狄之大方察臣临敌失机不出求全之过计念臣守边积岁尚收可录之微劳许免窜投获安间散臣敢不拊赤心而自誓擢白发以数愆烟阁图形既已乖於素望灞陵射猎将遂毕於馀生。
康随跋曰：宣和壬寅岁四月十一日保静公自泾原帅被旨差充河北河东陕西路宣抚司都统制从本。
司之河北招纳北人盖从河北沿路宣司申请也。宣司时已离都下公上章乞过阙日面对未上达间有旨促公便道趋本司公到高阳见宣抚使童贯极言其不可其略曰：前议某皆不敢与闻今此招纳事安可轻举童公曰：已得圣训不得擅杀北人王师过界河即箪食壶浆来迎特藉公威名以治众耳庙议已安定可改易乃大书圣训於黄旗植立军中以誓师。且督公行前月二十二日前军过界河已有北人迎敌既不敢与之交兵姑避其锐而已统制官杨可世与麾下将佐数人士卒被伤者甚多遂却军（复回）界河之南滨河驻兵北人无日不来侵轶我军一日隔河问我师出之名公遣属官康随以河北安抚申北人申陈乞事以答之乃曰：安得此言箭发如雨以射我众公翼日乃遣康随诣宣抚司告以北人之语。且禀进退之命移兵暂回以候取旨六月三日黎明军回北人追袭直抵城下属大风雨兵士自相蹂践弃掷兵仗满郊至晚宣司令营寨於雄州城外公坐失机会罢兵南归相继邸报有此谢表公关陕名贤之後筮仕五十年间提兵所向何战不克何城不下而此役初不与谋中则强委任之。又兵之节制皆不得专考其行事罪有所归矣。因传录於瓦桥州署之西斋他日关中亲旧间或有见问者当以示之绎味表词可以见公之本末云：是年八月十四日康随记。
赐进士出身头品顶戴四川等处承宣布政使司布政使清苑许涵度校刊。
※卷七校勘记。
又欲以妖人王仔息服绵袍铁帻（绵误作锦）宣和间始令其子继之（继误作约）是日白虹贯日人人骇异甚（甚字衍）。
或犯天河河鼓等（天河一作天津）及无照会至始难见自来计议事理的实（至误作致始误作使）渡白沟挑我军（挑应作迎）。且案兵观衅（案应作按）比明至贼已对垒矣。（脱至字）可世中铁蒺藜箭及骨（骨误作膏）先是童贯遣张宝赵忠赍书遗燕王（宝误作宪）我军不能相视（相视一作视敌）明旦声金鼓班师贼知之（脱之字）侯益讠同探不实（诇误作讠同）孤根有托（有误作以）读智囊之遗策（智一作皂）妄意功名（意误作冒）而臣智昧乘时才非应变（智一作昏）宣司（应作宣抚司馀同）遂勒军复回（勒误作却）因附录於瓦桥州署之西裔（附误作传）。

[book_title]●卷八
政宣上帙八。
起宣和四年六月三日庚寅，尽十二日已亥。
宋昭上书论北界利害乞守盟誓女真决先败盟（删女真至此六字）。
奏曰：臣闻犬戎之性不可以信义结去来无定叛服不常虽成周盛世犹有玁狁之难自古御戎未见上策汉唐以还或盛或衰乍叛乍服其御之之术率非良策皆不足为盛世道故略而不论迄（删臣闻七十三字）我有宋（改作我国家光宅四海）寰区之内靡不归顺而景德中亦有澶渊之役真宗皇帝天威一震贼（改作敌）势瓦解当是时乘胜逐北则腥膻之种（改作契丹之兵）无噍类矣。真庙圣慈深厚特以两国生灵为念故扩天地之量贷蝼蚁之命（删贷蝼至此五字）啖（改作许）以厚利与之议和为天下後世万万年安全之计故虏（改作辽）人谨守盟誓不敢南下而牧马（删此三字）者诚以天地之洪恩不敢忘也。自圣圣相承明明继照虽睿知神武尧仁汤德足以柔怀然实亦恃此为长城神宗皇帝熙丰之间锐意北伐选将练卒积谷理财葺城郭修器械十九年间仓廪实府库充貔貅之士无不一当百万是时鼓噪而。
前则自河以北其人皆俎上肉矣。亦以河朔祖宗兴王之地不忍骚动安可快一时之忿失百年之好故终莫之举也。陛下即位以来御戎之术实得上策虏（改作辽）使之来宴犒赐予恩数曲尽故怀德畏威向风慕义稽首称藩介胄之士橐弓偃息黔黎之民鼓腹咏歌历观三代以来倾心悦服至诚革面莫如今日实太平希世之盛事也。比自王黼童贯力引狂生李良嗣董才之徒妄兴边事致烦宸虑遣大臣提重兵久屯塞上仓廪府库为之一空官卒兵民死亡无数前所奏陈悉皆诞妄财用尚可复全死者何由更生欺君罔上蠹国害民罪不容诛臣愿断此数人头以谢天下不唯慰安虏（改作燕）人之心使明知陛下德音无复猜忌谨守盟好，庶几奸臣贼子欺君罔圣妄兴边事侥觊功赏者有所惩戒臣固知陛下圣慈不忍诛戮臣下然此数人不诛则虏（改作燕）人之猜忌未易可解臣愿陛下勿以驭贤臣之礼驭此奸贼则不胜幸甚臣间虏中（改作北边）频岁不登斗米千钱虽或请和恐非本意特出於不得已耳万一养锐数年岁谷小秋高马肥士气稍振复来侵扰则干戈相寻无时而已较其利害轻重则奸臣数人之诛不足恤也。。又况李良嗣董才皆北虏（改作庭）叛臣心怀怨望故附会边臣撰造虚语欲假中国之势以复私仇耳实两朝之奸贼岂复忠义之可望哉！臣窃料议者谓岁赐浩瀚虚蠹国用是不知祖宗建立榷场之本意也。盖祖宗朝赐予之费皆出於榷场岁得之息取之於虏而复以予虏中国初无毫发损也。比年以来榷场之（删岁得至此二十八字添一其字）法浸坏遂耗内帑臣愿遴选健吏讲究榷场利害使复如祖宗之时则岁赐之物不足虑也。或者。又谓九州中国之地皆沃饶膏腴之田岁得甚厚是曾不虑屯戍守御之备战斗犒赏之费岁几百万计耶贪其所得既不足以偿所失而。又战斗死亡之士横被屠戮之民几人也哉！徒有辟国之虚名而无补国之实利或者。又谓山後之民皆有思汉之心，或欲归顺此尤妄诞之易见者不惟北虏（改作辽人）为备日久山後之民往往徙居漠北。又自唐末至於今数百年间子孙无虑已易数世今则尽为蕃种（删今至此六字）岂复九州中国旧民哉！皆由边臣用人无术致探报者利於所得恣为诞谩帅臣庸暗更加缘餙妄议边事侥觊功赏或者。又谓北虏（改作辽人）比年以来为女真所困侵城掠地横亘千里势巳窘蹙愿与女真。
合从腹背攻讨则扑灭之易甚於反掌是亦弗思之甚也。灭一弱虏（改作国）而与强虏（改作国）为邻恐非中国之福徒为女真之利耳。且北虏虽夷狄然久渐圣化粗知礼义故（删此虏至此十五字改作辽人二字）百馀年间谨守盟誓不敢（改作肯）妄动者知信义之不可渝也。今女睦刚狠（改作勇）善战斗茹毛饮血（删此四字）殆非人类（改作易敌）北虏（改作辽人）以夷狄（改作全力）相攻尚不能胜傥与之邻则将何术以御之不过修盟誓以结邻国之外好而已本朝与北虏（改作辽人）通好百有馀年一旦败之女真果能信其不可渝乎！异日女真决先（删此字）败盟为中国患必矣。此理之必然事之必至虽使伊周复生不能易此议也。臣。又闻两国之誓败盟者祸及九族陛下以仁覆天下其忍置河北之民於涂炭之中而使肝脑涂地乎！臣窃谓凡今之人臣不负陛下采访之意爱君忧国论奏忠赤者间亦有之其希意承旨背公营私苟求陛下富贵者不可胜数遂使忠赤之臣志不得伸言不见死者岂得已哉！诚以国之大事实系安危下情壅遏不得上达今而不言其如後患何譬犹人之一身中气痞隔阳不降阴不升则百脉不调四体不充久而不治病在膏肓虽有良医不能愈也。今疾幸在腹腠是正宜投药石之时也。臣愿为陛下出疆说谕虏（改作辽）人比因虏中（改作北朝）忘失虏（改作旧）主深虑扰攘之际疆陲不戒奸人作过边臣生事故遣近臣使之防边果有群寇妄托北朝惊劫边民虽降处分不得杀戮止牒北界刦行捕捉窃虑尚怀疑贰妄兴兵马务在谨守祖宗之盟无失百年之好如女真侵削不已力不能胜则许求援於中国报使复来厚加恩礼以释其疑使之外扞女真内屏中国则陛下奠枕永无忧於北顾百姓安业得尽力於南亩实天下万万年无穷之利古人谓夷狄相攻中国之福正谓是矣。（删古人至此十五字）臣固知疏远微贱辄以狂瞽冒犯天威难逃诛戮然臣闻忠臣徇义志士徇名故忠义发於内则鼎镬忘於外爱君之心切则虑患之志深也。况顽石五色尚有补天之功愚夫千虑岂无一得之长愿陛下勿以人废言留神听察则撮土之微尚能增山岳不厌之高爝火之光尚可裨日月不照之明矣。臣向任陕州灵宝知县日因论列陕右钱法蒙恩召对面奉德音欲除监司旋致烦言犹叨贰郡未到任间复蒙。
圣恩除臣提举江南茶盐事以岁课增衍。又蒙特转一官臣每以未能仰报天地为恨今日复睹奸贼敢尔欺君义当竭节图报涓埃是敢僭越辄贡刍荛万一臣言可采乞不降出庶使天下皆知断自宸衷不由人言足以竦动神灵激昂士类北虏（改作辽人）闻之恩归陛下则臣报上之疏足矣。傥或上误圣聪置诸鼎镬亦臣之所甘也。惟陛下择而处之书奏枷项编管连州宋昭相州人宣和四年五月童贯蔡攸等师既行即降旨妄议此事者必罚无赦执政廷臣皆不敢言独昭上此书论之书既上王黼见之大怒除名勒停送连州编管靖康元年臣寮言宋昭书切中今日之病乞加擢用诏赴都堂审察。
六日癸巳宣抚司礼待王介儒等发归。
茆斋自叙曰：二十七日同王介儒来起宿涿州次见走马者数辈皆夺到南军刀枪鞍马者。又有兵卒往来介儒云：两朝太平之久戴白之老不识兵革今一旦见此凶危之事甯不恻怆南朝每谓燕人思汉殊不思自割属契丹已近二百年岂无君臣父子之情仆答曰：兴废殆非人力今者女真逼燕燕人如在鼎镬皇帝念故疆旧民不忍坐视是以兴师援救。若论父子之情谁本谓的父耶知有养父而不知有的父是亦不孝也。（删。若论至此二十七字改作耳字）介儒笑而不答食时至新城介儒云：四军大王在白沟令勒留南使是夕宿外驿介儒云：恐见四军更须婉顺此行危险不易至此无犯虎狼（改作四军）之怒则事济而身全仆曰：四军不能止女真侵轶之患而於一介使人手无寸刃何足伸威。若言不及理某有死耳敢忘全燕安危存亡大计哉！仆窃料四军以昨日王师小衄故有留使人之意密使人访之昨日之战王师北来耶为复燕人南攻也。既而云：燕师乘隙攻掠仆曰：留滞一日耳无害也。四军令大石（改作达实）林牙来相见云：南北通好百年何为举兵侵夺地土仆答曰：朝廷缘女真海上累遣使人献还燕地每以温言答之不敢信从近。又得其文牒具言已据山後如南朝不要燕地则渠国自取之朝廷不得不发兵救燕林牙作色云：河西家（谓夏国）累次上表欲兴兵夹攻南朝本朝每将表章封与南朝不肯见利忘义听用间谍贵朝才得女真一言即便举兵仆答夏国虽累形（改作有）不逊之言然数十年间何尝侵得南朝寸土女真所言实有应验本朝不唯救应燕地亦欲自固边隅林牙。又云：君为使人。
何得与刘宗吉结约仆云：贵朝诸公深曾理论顾仆乃招纳使耳林牙云：以两国和好不欲留使人食罢可行为传语童贯欲和则仍旧和不欲和请出兵见阵仆归过白沟至种师道营仆独扣辕门有统制官杨惟忠来迎入见师道略语燕中事仆因语种曰：凡事军必居高阳以利战道今公营东西北背逼林木恐贼乘风声而来兼白昼眺望亦费（目力）盍少迁之既而师道果移营介儒行问曰：军南迁何也。仆绐曰：此更戍耳晚抵雄州入小使驿仆见童贯幕府官属环拥於後贯询燕中事宜仆具以所闻於刘宗吉者对幕属往往顿足抵掌切齿而怒盖诸公方以契丹为复盛如仆所言直易耳。又当时种师道杨可世皆失利於白沟方奏削雄州帅和诜高阳关路帅侯益以为探报不实故恶仆直言燕中之虚机宜王麟者属声言马某可斩贯因麾幕属退独谓仆曰：事尚在但勿与诸人言仆趋出幕府诸公遮路交口诮责贾评曰：吾曹不合不预教之耳仆曰：闻国家乘时复燕要在因险固而用燕人永为北塞藩篱方燕人离心日思南归而燕之精锐不满千骑耶律淳新立而女真已平山後事势逼蹙实见如此所以对太师尽言之不晓诸公恶言此保也。。且仆捐亲爱入不测之虏（改作地）实以国家安危存亡所系。又肯从诸公教语不对以实致误军国大事乎！众甚不乐时宣司议令种师道退军雄州师道力陈兵可进不可退邻敌在迩退必掩袭宣司遣参谋刘往谕之师道复不从巳退果为燕兵所袭伤拆甚众军既入雄州皆上城介儒望见问之仆绐曰：此陕西六路军马方到耳宣司委刘贾评王麟李子奇于景李宗振等携金玉茶具往驿中说话宾主皆谈上好云：巳奏禀朝廷。且欲仍旧但未得报介儒云：燕人久属大辽各安乡土贵朝以兵挠之决皆死战於两地生灵非便仲生云：谚语有之一马不备二鞍一女不嫁二夫为人臣岂事二主燕中士大夫，岂不念此仆答曰：燕人先嫁契丹今恐复嫁女真耳二人相顾大笑（删仲生至此五十七字）居二日以客礼见童贯毕作报书以铁骑送介儒等归。
蔡攸至雄州。
《北征纪实》曰：童贯败河朔之民故谓贯反及攸至皆沿路载斗焚香，或以手掬香炽之。且白其事而攸本与贯表里不能有所正也。。
十二日己亥宣抚司奏到诏班师。
宣抚司奏到上闻之亦惧诏班师令诸将分屯。
童贯作书约辽国李处温使为内应。
马扩既归童贯问契丹家谁为首台马曰：李处温良嗣不觉喜形於色贯召良嗣问良嗣对曰：良嗣旧在大辽与处温结莫逆交後论及天祚失德事欲与良嗣同约南奔尝於北极庙拈香为盟欲共图灭契丹今良嗣南归北极庙中之约必不虚设。若良嗣书到必以内应贯即令良嗣以书约之募谍者投书约马柔吉等令结义士开门迎降拘执契丹转祸为福往年沥酒北极庙归朝灭辽之言後处温等令子奭以帛书来答大率言伺隙密遣人速报相应之意欲俟王师逼燕为内应。
赵良嗣与李处温《书》曰：窃以天厌契丹自取颠覆兵连祸结弥历岁时旧君未还新主孤立扰攘之馀仰惟劳止不审迩辰台用何似伏惟眷聚上下均福顷年台旆自中朝使还植与奭相迎於良乡之驿舍具道朝廷礼乐文物之盛痛愤北戎腥膻（删痛愤至此六字改作契丹二字）残酷（添生民字）之弊至扼腕太息既。又执手於中京景昌门外之邸中极言戎狄（改作契丹）所以将亡之状议既决乃使不肖先归朝乞收复幽蓟故地汨汨许时未克厥志上方稽天之讨察时之变至於今日然後不肖言行计从阁下闻之必已大喜自古戎狄之兴（删此四字改作兴国）未有。若女真如此之速辽东辽西已为奄有前年取上京今年取中京遂破云：中如摧枯拉朽所在肝脑涂地腥闻於天山西良民所遭如此，岂不痛心疾首邪（删所在至此十五字）尚虑女真（删此二字）乘巳胜之势下居庸之孤城为之柰何我燕之人必引领南下已有来苏之望上欲拯民於水火乃遣太师楚国公领重兵百万将次於境上伐罪吊民霈如时雨已号令八路将帅以至於不校母得荼毒良民应天意顺人心扩幽蓟安生聚集此其大略也。如或昏迷不恭邦有常宪燕地褊狭幅员不过数百里已患女真之侵疆。且虑旧君之复至军兵日益困赋役日益重此正契丹运尽天亡之时也。虽有智者何以为谋契丹五京巳亡者四区区弱燕，岂能孤立阁下与诸庙堂大臣，岂不共知耶善为契丹之计者莫若劝诱新君以全燕之地来献於朝廷以安元元以保骨肉策之上也。如新君执迷及左右用事之人不明於祸福请阁下密结豪杰拘囚首虏（删此四字）壶浆箪食开门迎降使阁下世享富贵长守全燕以伸前日之志策之次。
也。阁下父子有志於此适丁斯时千载一逢莫如今日时哉！时哉！不可失也。已奉敕旨如以其旧官来降者即以旧官处之功高者别加厚赏以次者事毕日任便复业恐阁下欲知之母或迁延自速倾覆祸福逆顺指日可待顒侯来报以慰我思。又与李奭刘范马柔吉等书云：顷年沥酒於北极庙中以归朝灭虏（改作辽）为誓倏忽十年未即如愿今幸朝廷遣大臣领兵百万将次於近境足下速集义士开门迎降如能拘执虏囚（改作燕王）可以变祸为福虏中（改作契丹）五京已陷四京矣。如能完我（删此二字）全燕人以归中国则是足下阴德与时无穷可以坐享富贵矣。勉旃勉旃人回希来谕。
处温令李奭回书云：顷自白霫拜别时接音讠毛耳可得闻目不得见至於燕饮谈笑每思而念之奭与待制数尝发言灭虏（改作辽）为誓近岁间内外相凌盗贼竞起虽分五路已陷四京仅有幽燕孤危将亡甚於累卵无计解其纷难也。蓋历数之将尽相公自入枢廷顿变白首夙夜不遑怀履薄临深之惧东虏（改作女真）近日复有深入虑遭族诛之难不思往日之非惟念今日之咎愚闻慎密然後事济兵以诡道制胜大宋未有所行先形於外。若议兴行深宜密速愿救燕乡无告之民戎酋（改作天锡）成立全是相公与北枢萧公李密学处能奭等同立新分付得军兵事与南北面同勾当兼处分速集义士今月二日奭自状自备三千甲马武勇人准备防女真南来巳准奏行近戎主（改作天锡）助添招军赐得七万贯及有枢吏兵刑太原山甫少卿累次於奭处有言亦有向化心待与奭耶律策高勰马谔等同志彭城范与韩堇山西路押军近日并无文解来不知存在所有文字待范来获便奭处管分付到相公似有风闻此事待方便呈将来书示北遂趋参善保台严谨持六候问不具表弟守太常少卿知随驾翰林医官院使瘘同勾当在京军兵李奭上。
赐进士出身头品顶戴四川等处承宣布政使司布政使清许涵度校刊。
※卷八校勘记。
自尔圣圣相承（脱尔字）无不以一当百（脱以字）欺君罔上（上误作圣）君为使人何得为刘宗吉结约（下为字误作与）今公营东西北皆逼林木（皆误作背）直言燕中之虚实（脱实字）厉声言马某可斩（厉误作属）复不从已退（从一作得）顒候来报（侯误作侯）。若议兴师深宜密速（师误作行）同立新君（脱君字）近日并无文辞来不知存在（辞误作解）比遂趋参善保台严（比误作北）。

[book_title]●卷九
政宣上帙九。
起宣和四年六月二十四日辛亥，尽九月二十三日己卯。
二十四日辛亥耶律淳死（改作卒）。
燕王自马扩之归。又闻天祚之信忧惧成疾是夜疾笃死无嗣萧干立其刀萧氏权主军国事号皇太后改建福元年为德兴元年天祚闻淳死下诏曰：天命至大不可以力回神器至公示闻以智取古今定论历数难移是以圣人戒於盗窃故秦晋国王耶律淳九族之内推为叔父之尊百官之中未有人臣之重趋朝不拜文印不名尝降玺书别颁金券日隆恩礼朕实推崇众所共知无负於尔比因寇乱遂肆窥觎外徒有周公之仪内实稔子带之恶不顾大义欲偿初心任用小人谋危大宝僭称帝号私授天官指斥乘舆伪造符宝轻发文字肆赦改元以屠沽商贾为翊戴之臣以佞媚狙诈处清密之任不逾累月便至台阶刑狱滥冤纪纲紊乱恣纵将士剽掠州城致我燕人陷於涂炭天方悔祸神不助奸视息偷存未及百日一身殄灭绝嗣覆家人鬼所雠取笑天下而。又。
辄申遗令擅建长秋妄委妇人专行伪命其逆臣处温父子同恣贪婪杀戮无辜助为不法众心离散立致分崩狼狈荒迷容身地针罪诚难贷令必在行假其馀生庸示宽大据耶律淳大为不道弃义背恩获戾祖宗朕不敢赦应所授官爵封号尽行削夺并妻萧氏亦降为庶人仍改姓虺氏外据皇太叔并妃别无关碍更不施行其封爵懿号一切仍旧呜呼仰观天意俯徇舆情勉而行之朕亦不忍。且仲尼作春秋乱臣贼子惧後之为臣子者可不慎欤。
初燕王病卧於城南瑶池殿李奭父子与陈泌等阴使奚契丹诸贵人出宿侍疾燕王危笃处温托故归私第欲闭契丹於门外然後乞王师为声援契丹知遂不果後永休县进纳人傅遵说随郭药师入燕被擒告说李处温父子常遣易州富户赵履仁刘耀赍文字通童贯欲挟萧后纳土大宋履仁授朝散大夫刘耀均州团练使见充宣抚司准备差使萧后引问处温等示其前後罪犯遂无以对处温赐自尽子奭凌迟处斩籍其家赀得见钱七万馀贯金银珠玉称之自为宰相数月之间四方贿赂公行初处温父子闻天祚播迁劝立燕王僭号以图恩幸及燕王死後恐契丹亡失其所依亦遣人北通金国俟其大军之来期以内应一南结童贯愿挟萧后纳土以归皆非至诚盖所以宛转欲为身谋而至此反为身害朝廷抚定燕山府追封处温为广阳郡王子奭保甯军节度使以本宅为庙。
《北征纪实》曰：李处温者辽国故相李俨之子也。尝谏天祚以国危使奉中国不纳及九大王立以推立功而相之与四军大王者对主国柄後。又辅萧后说肃后归朝乃密遣人通好二帅约日以燕山降及萧后归而二帅失信不能周旋於其闲事泄处温为四军所杀而抗王师矣。虏（改作燕）人知其国。且亡而中国必欲故地也。是以不战而听顺谓中国既得所欲而彼尚可假中国之势存其血食而已然中国之意期於必灭之而後已是以虏（改作燕）人後复说女真犯（改作入）中原倾我根本皆以复雠也。中国失之甚者尤在，於是。
又曰：辽既无主群臣乃即燕山立其叔九大王耶律淳号天锡皇帝遂降封天祚为湘阴王适乃中国犯盟不惟我师不堪战。且九大王者素得人心我。又不直是以破贯如拉朽然及闻败群小大沮一帅议退。
师上意亦欲。且罢将复与九大王约旧好独王黼力主之百端激上意以成其奸因从经抚房降御笔以饬二帅曰：狗性从头杀便会走（删曰：狗至此九字）会九大王者适病死而辽人奉其妃号萧后为主故辽势更炽，於是再出师矣。。
七月二十六日壬午王黼再议兴师。
童贯蔡攸自瓦桥关莫州回河间府忽知中山詹度奏耶律淳死燕人越境而来者皆以契丹无主愿归土朝廷为言朝廷犹豫未决间太宰王黼欲功高蔡京力主再兴师议手诏优允，於是悉诸道兵二十万期九月会三关诏贯攸母归异议者斩，於是伐燕之议成矣。。
八月丁亥朔检校少傅河阳三城节度使刘延庆为都统制进兵。
封氏编年曰：朝廷以检校少傅河阳三城节度使刘延庆代种师道为都统制耀州观察使刘光世代辛兴宗同州观察使何灌为副统制。又分广信兵驻安肃遣张思政权领赐延庆旌幢七宝金枪御袍束带以宠其行议两道进兵延庆复营古城光世灌驻兵广信此时契丹以连月塞上无警留兵新城主将四军大王萧干太师大石（改作达实）要牙以燕王淳病先次并入燕结谋策立萧后不暇来白沟延庆瞰亡数遣将郑建雄李绍等渡河侵掠俘获甚众而牛栏监军领本族契丹会乡社丁出没於广信界光世出兵迎战其将冀景赵明任明等首摧贼（改作敌）锋万计贯表其功擢光世威武军承宣使宠锡甚渥俄诏华州观察使杨可世复赴朔方宣司听候差使贯令守安肃军时汉燕良民转为忧苦尝思南归未有以发因光世兵至往往来降。
宇文虚中劄子论收燕山利害。
契勘契丹二百年强国方其盛时自处尊行僭中国之名号（删僭中至此六字）指岁赐为献纳招携附属力制方夏今来遵奉睿算按兵临边曾未半年戎虏（删此二字）震威怀德亟遣使人祈哀请命其言逊顺至有虽循旧制惟命是从之语盖自三代以来摧强敌为附藩未有速於今日者今欲尽复燕山或使纳土临以大兵假以岁月固亦可致但天生夷狄不可尽灭（删天生至此八字）知彼知己当图万全今具合计议事如後伏乞朝廷集议详酌施行一兵有胜负乃古今之常理。若十万全军出塞攻取涿易未拔或虽得涿易而守备未。
完人心未固聚兵至燕燕未肯下相守半月以上攻之不拔後无援军粮道不继利害如何一今来夏人竭国点集次第甚大。若以此兵逆旧虏酋（改作主天祚）自西而来我军攻燕未下相遇於燕城之外其利害如何一女真兵马见在中京我军十万未必能围合燕城女真守约不遣助兵入关其利害如何一。若我兵未能下燕女真入关一举而拔掠为空城以城归我不惟缮守费力。又恐为夷（改作敌）所轻其利害如何一契丹昨来遣使女真愿为附庸女真不纳求附朝廷观其意盖是畏女真爱中国避强悍归仁义今西夏以重兵压云：中狡诈窥伺托为存亡继绝之言其意甚远。若契丹北为女真所拒南为中国所弃收拾馀烬翻然决计乘夏人聚兵之地割地以为约积粮以养兵不惟王师入燕为所牵制亦恐他日西北边事未有甯息之日一。若大金取燕不得之後却与开纳许之以称藩比之今日未举大兵其恩威两全利害如何一。若果得燕地一府九州五关三十馀县。又逐旋筑寨建堡营置守备人兵粮草调发措置何所从出一女真兵马或为夏国劲兵所挫，或以久客远征一旦归国我未得燕或得燕而守备未固与女真大兵声势相远其利害如何一。若得燕之後胡虏杂类（改作关外别部）依附旁近险阻或通款旧酋（改作天祚）或别立酋长（改作新君）西后偿可久戍北兵不可倚仗永远警备利害如何一。若西夏大兵助送旧酋（改作天祚）不能入燕不得志而归蓄怒乘虚却於陕西河东出没牵制作过其利害如何窃谓今日为国家大计须期永久安逸不费兵马钱谷公私事力坦然无北顾之忧费省力暇过於昨来与契丹通好时方为稳便。若兵连不解征伐防托或灭虏之後（删此四字）调发劳费大过於未用兵以前其利害不可不计。
九月三日己未乌歇（改作乌页）等至国门诏以赵良嗣充馆伴使起居郎檀棹充馆伴副使中使李琮童师礼就班荆馆押赐御筵。
燕云：奉使录曰：乌歇（改作乌页）高庆裔行次多是理会旧例计较礼数如乞就都亭驿安下上殿赐宴差馆伴使副之类童师礼传圣旨令臣良嗣谕与使副贵国兵屯白水泊虽已多时亦有未是处契丹旧酋（改作主）元未曾捉得亦未杀了。又闻契丹旧酋（改作主）走入夏国借得人马过黄河夺了西京以西州军占了地土不少不知来时知子细否使副答云：来时听得契丹。
旧酋（改作主）在沙漠已曾遣人马追赶次第终须捉得兼沙漠之间系是鞑靼蒯古子（删此三字）地分此
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:39:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>