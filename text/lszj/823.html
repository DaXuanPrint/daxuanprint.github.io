<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="政治丛书提要第一卷,政治丛书提要第二卷,政治丛书提要第三卷,政治丛书提要第四卷,《政治丛书提要》PDF下载,政治丛书提要全文在线阅读,政治丛书提要全文在线下载,大玄古籍书库">
<meta name="description" content="《政治丛书提要》全书共四卷，为清光绪宣统年间内府朱丝栏钞本，未题书写者。共三十种宪政类书籍提要，始于：日本宪法疏证提要。终于：日本统计类表叙论提要。应该是清末预备立宪时期，进呈给光绪皇帝阅读的宪政书籍提要，内容包括：宪法、国会、税法、制度、教育、货币、司法等等。_政治丛书提要_全文在线阅读_政治丛书提要_全文在线下载_大玄古籍书库">
<title>政治丛书提要_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">政治丛书提要</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,法律,完结</span> <br/>
          字数： <span class="inputVal" id="bknum">[book_length]26713</span> <br/>
          说明： <span class="inputVal" id="bkdec">《政治丛书提要》全书共四卷，为清光绪宣统年间内府朱丝栏钞本，未题书写者。共三十种宪政类书籍提要，始于：日本宪法疏证提要。终于：日本统计类表叙论提要。应该是清末预备立宪时期，进呈给光绪皇帝阅读的宪政书籍提要，内容包括：宪法、国会、税法、制度、教育、货币、司法等等。</span> <br/>
          封面： <span class="inputVal" id="bkimg">Z_6291.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]政治丛书提要
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,法律,完结
[book_length]26713
[book_dec]《政治丛书提要》全书共四卷，为清光绪宣统年间内府朱丝栏钞本，未题书写者。共三十种宪政类书籍提要，始于：日本宪法疏证提要。终于：日本统计类表叙论提要。应该是清末预备立宪时期，进呈给光绪皇帝阅读的宪政书籍提要，内容包括：宪法、国会、税法、制度、教育、货币、司法等等。
[book_img]Z_6291.jpg


[book_title]政治丛书提要第一卷
日本宪法疏证提要
东齐学院都研所
卷一、天皇之章
卷二、臣民权利义务之章
卷三、帝国议会之章
国务大臣及枢密顾问之章
卷四、司法之章
会计之章、补则之章
附录
皇室典范
右译日本宪法之条文，都七十六条。谨逐条疏通其本义，并引西洋各国宪法，以证其异同。此日本国体与政体之纲领也。
谨案：宪法之制，古所无有，至于近世文明诸国，始次第立宪。洎乎今日，俄国亦立宪法，则世界大国，几无不立宪者矣。此实古今政界之一大进步也。顾立宪国之中，实分二种：一君主立宪国，一共和立宪国。而君主立宪国之中又分二种：一君权重之立宪国，一民权重之立宪国。是之差别，各依其本国历史而不同，未易议其优劣。而日本则君主立宪中，又偏重君权之立宪国也。其原因亦由。历史之特质而来，已别编日本立宪史谭，以述其沿革。本编所载，皆主疏通证明日本宪法之条文，以标曰本政治之主要也。其所以必首及之者，则以其国既已立宪，则其宪法即为其国体政体之本原。其他之百为万变，皆范围于宪法之内。宪法为纲，而庶政为目，宪法为根，而庶政为枝。立宪国之政治，使不先明其宪法，则其他之事无从得其要领矣。考宪法之为物，其性质与效用学说至繁，不易辨悉。质而言之，则宪法者，不过合其国之君臣上下，明订一契约，约成之后，全国之人遵是而行，以保全其幸福而已。所以其用虽博，而造端实简。日本宪法七十六条，举其要义，不外六事：一天皇，二臣民，三议会，四政府，五司法，六会计，如是焉止矣。仅定此六事之范围，而能使全国之精神，遂与不立宪之国有天渊之异。此其中有至理焉。就日本之宪法论之，以天皇为立法行法司法之原，立乎至尊无上之地位，圣神不可犯，天经地义之本原立矣。然天皇不能躬亲细务也，则此三权各有其实行之机关。立法之权为国家至重之部，其本义非国家全体之人不足制定之。而就事实言，则国家全体之人，断无同时会于一处议事之理，则设为投票选举议员代表议事之制，是为议会。既有议会，即与国民全体亲临会议无异。虽然，使议会自议之而行之，则议会之权大至无限，而国家之秩序且坏。故议会之权止于可否各事，而议决之后，必付大臣执行，是为政府。政府之对议会，代天皇受责任。此因天皇不可受责任，而国事又不能无责任。必如此，则天皇可永立于神圣之地位，而万几又不忧其不举矣。此立宪国所以永无革命之事也。至于司法别立一部，不与立法、行法二部相混，此取其无所牵掣，可以持法之平而已。至于皇室之制，则不入宪法，别有皇室典范六十二条，亦缀于此篇之末。此日本宪法之大概，亦即日本政治之大概也。觇日本者，必先明此而后可。
日本立宪史谭提要
卷一
自日本开港至明治元年
自明治元年至六年
卷二，自明治六年至十四年
卷三，自明治十四年至二十二年
卷四明治二十二年以后
右为日本创行宪法之历史，分五期以述之。第一期，自日本开港通商，以至王政复古之时代，此时代中日本方覆幕府，灭封建，王政统一之基已立，而宪法之思想尚未萌也。
第二期为王政复古，至征韩论起，内阁溃裂之时代，此时代中，日本中央集权之实渐举，而庙堂之势力以意见不合而分裂，分为朝野二方面。在野者愤在朝者处理之不公，而思有以救正之，是时求立宪之机已见矣。
第三期为明治十四年政变前后之时代，此时代中经多次以畔乱民闲之政学家，大声呼号，言宪法之不可不立，异同蠭起，党派林立，而政府则思竭力扑灭之。盖斯时国民始知宪法之必要矣。
第四期为上下相争至宪法颁布之时代。此时代中，日本之民智大开，人人知宪法之要，各发挥其精神面目，据至理以为言，而政府亦渐知拒无可拒，于是天皇因万民之愿，颁开国会之诏，日本之立宪于是大定。此四期皆日本宪法豫备之时代也。
第五。期自宪法颁布，以至今日实行立宪之时代。此时代中，日本政党纷歧，更仆叠进，亦有多数之困难，而有甲午、甲辰两次之大战表明其为上下一心，国运日进，不得谓非立宪之效，然此后方未艾也。
以上五期，所以叙日本宪法历史之概略。然凡事莫不有历史。今于日本他政治上皆不详其历史，而独于宪法详其历史者，则以宪法一事为各国政治之根本，不能不详其沿革。且宪法之异同，亦由其历史而定。不明其历史，无以知其宪法之必如此制定。试观今世界各国，虽同为立宪，而宪法中之权限，各国之分配不同，此即历史所致。有本一部落初无君主，后其团体发达，成为国家，因而制定宪法者。此等国家，本无所谓君，如北美合众国等。是有其国虽旧有君主，而古来本有君民并治之习惯，其后遂以成不成文之宪法者。此等国家，民权甚重，如英国等是。此二种国家，其宪政均极稳固，而其国亦易发达。有君民因权利而相争，遂致决裂，有时则君统全去，有时则君统仅存，而改为立宪者。此等国家，上下之权本不定，宪法时有摇动之象，如昔之法、今之俄等是有君民尚未致冲突，而其君观天时人事之所趋，知欲固国基，必不可以不先立宪，而钦定宪法以颁之民者。此等国家，君权至重，而其宪法亦甚稳。固国力亦易发达，如昔之德，今之日本，是此皆宪法根于历史之实据也。故既有宪法疏证，即不能不有立宪史谭，以见日本立宪之由，有如是之波澜委曲云尔。
英国宪法正文提要
大宪章
权利请愿书
权利法典
皇位继承法
右英国宪法正文一卷，凡四种。宪法，学者称为不成文宪法。不成文宪法者，谓宪法之理混合于寻常法律之中，而未尝特标宪法之名义，别为一编，显分界限也。谨案英国宪法，萌芽于十二世纪以前，而昌明于十八世纪之末。其历史上之重要事体有三：一为约翰王时之大宪章，一为查理斯一世时之权利请愿书，一为威廉即位时之权利法典，及皇位继承法。英国学者以此为宪法三大经典焉。英国虽以不成文宪法著称于世，而其运用敏活，舒展自如，常使欧洲文明各国望尘不及。盖各国之宪法本乎法典，英国之宪法本乎历史，各国之宪法在乎形式，英国之宪法在乎精神。今所述者，皆当时制定之原文，不必为今日施行之实事。如泥文字以求之，直谓今日之英国并无宪法可也。然此数种经典，其精意之流衍于今日者，昭昭然若揭日月而行，为保障臣民权利之证书，即为成立议院政治之基础。其所以巍然为诸立宪国之模范者，恃有此也。英国既寓宪法于寻常法律之中，故因事制宜，随时损益，即以修正寻常。法律之方法，次第行之，其运用宪法，又时时轶出于文字之外，而依事势以为消息。盖宪法之原理，已深入乎人人之心，初无俟编条教，订法制，日讨国人而申训之。而政令所施，动合符契，以视拘拘于成文宪法以为步趋者，实有绝景而驰之象。欲知英国宪法之实际，必当深窥英国政治之精神。若此编者，其犹筌蹄也欤！
宪法说明书
第一次立宪政体
第二次宪法
第三次君位及君主之大权
第四次臣民之权利
第五次国会制度及上院之组织
第六次下院之组织
第七次帝国议会之权限
第八次国务大臣及枢密顾问
第九次法律及命令
第十次豫算
第十一次司法权
第十二次地方制度，中央行政各部
右日本法学博士穗积八束宪法说明书，共十二次。其承用之学说，大都出于德意志，参佐之以英法，旁及于荷、比诸国，而归重于日本，持论反复详尽，切近事理。谨案各国宪法，于其政体之差别，风俗之习惯，参观互证，必当融会政法之精理，准照国势民情自立不敝之法典，不得据纸上空谈，遂成定案也。何则？各国宪法，互有情形，历史之不同。彼国之所利，未必即利于我，我国之所利，未必即具于彼。傥立法之初，昧于事情，徒袭近似，害即伏于无形；强为附会，弊且出于不备。然则如之何而后可必经数年之试。验审时会之所趋，不耻效人，不轻舍已，详慎改革，以求其适宜。此研究宪法，必要经过之理也。博士，日本法学大家也。明治维新初，随使欧美，于各国宪法既寻其渊源，考其沿革，于本国国势民情，尤多经验。本编特发明体裁与模范之迥殊，形式与精神之互异。曰本宪法，改良政体，国体益以尊崇，摧抑私权，君权愈以巩固，实镕铸欧美，而成日本之特色。其中慎始防微之意，因势利导之方，博引旁通，时流露于意言之表，感情良匪浅已。
日本宪政略论提要
豫备宪政之主意
施行宪政之顺序
成立宪政之效果
中国兴革谈
右日本男爵金子坚太郎所讲述者。略谓日本宪法取法欧美，而能远驾欧美者，其端有三：一在豫备时期，从容研究，能将欧美宪法舍短取长；二在取日本历史上风俗习惯以为基础，而斟酌欧美宪法政治，蕲于适用。三在宪政颁发自上，仅举大纲，不详细目，法律随时可更，宪法百世不易。其得力之本原，在能折衷于我中国。尚书大禹谟：可爱非君，可畏非民，众非元后何戴，后非众，罔与守邦四语，以为宪法之总纲。惟时代递嬗，今与古殊，伏莽潜滋，外交强迫，势不得不参累朝之历史，酌今日之情形，择取欧美政体之组织而仿行之，因革损益，莫要于是。至振兴教育以启民智，扩张海陆军以御外侮，注重农工商以裕国用，仿元老院与府县会之例，以为先导，分别国家费用与地方费用，无使混同，固日本次第实行转弱为强之所藉，亦我中国于豫备宪法时期所当详核，本未急起以图者也。爰撮录以著于篇。
日本议会诂法提要
卷一、议院法之一
卷二、议院法之二
卷三、贵族院令
贵族院伯子男爵议员选举规则
贵族院纳税多额之议员互选规则
卷四上众议院议员选举法上
卷四下众议院议员选举法下
众议院议员选举法施行令
卷五贵族院规则
卷六众议院规则
右专述日本议院之制度。凡议院法九十九条，此两院所共也。其两院所独者，贵族院令十三条，众议院选举法一百二十条。以上逐条皆译其全文，而谨加以解释，后则附以贵族院规则一百八十八条，众议院规则二百一十三条，日本全国立法权之所寄也。谨案：议院者，即三权分立中立法部之机关也。自宪法表面观之，则议院不过宪法之一端。然自宪法之原理观之，则议院实为宪法之主脑，立宪与非立宪之分，其他皆细事，其重要者惟此而已。考国家应有议院之故，其学说言人人殊，然其大概不过用以发表舆论。尝观世界各国，其先正之格言，无不劝政府之听从舆论，即考之各国历史、为人。上者亦莫不以从谏而兴，以愎众而亡，是舆论之不可太拂，已为世人所夙知矣。然但勉政府以从舆论，而不设立机关，明定规程，是使政府将以何者为舆论而听从之，惑亦甚矣。是以古来虽有此言，而或得或失，治乱靡常，此不能仅咎政府，实机关不备，有以致之。故议院者，实所以制定舆论，其发言之方，必有其人，其时、其地、其事之定法，不能妄也；其发言之效，亦必有不经议院议决，政府不得妄行之定法，非空言而已也，较无机之舆论为少弊矣。惟各国设议院之时，其时议院之真理尚未发明，大都因国步艰难，政府欲为筹款征兵等事，不得已集众议之。斯时在上者之力已穷，不得不分权于民，以共救国难，于是始渐有宪法之制。当立议会时，人君咸以为于已有损，惟迫于时世之无如何，不得已而一为之。及其既立，而上下两利，国乃大兴，乃共悟议院为国家至妙之枢机，其后遂有不待时迫而亦为之者，而其效亦绝胜日本是已。考无议会之国，一切政治，皆君主独裁之，一切责任，即不啻君主自任之，是虽以衡石程书，御镫火以达旦，万几岂能悉当？而又上下不通，积为疑贰，遂有横决之一日。彼大臣或可无事，而君主则独蒙其祸，是君主代大臣受责任也。其理之悖，莫此为甚。有议院而使大臣受责。任，则民人之所责难，皆在大臣，而于君主无与。大臣岁岁有任免，君主千古无改易，此立宪国所独有之利一也。又无议会之国，上与下常不相习，遇有敌国外患，民人恒以为此君主之事，而非已之事，故财、兵二者必不能亿兆一心。有议会，则民人知君主之事即已之事，必出其全力以维持之，对外之勇怯，不可以道里计也。此立宪国所独有之利二也。有此大利，此宪法所以为政治之纲，而议院所以尤为宪法之本也。
日本丙午议会提要
卷一，开院敕语及奉答
新政府组立
众议院选举议长
众议院选举委员及常任委员
政府委员任命
豫算问题
减债基金问题
非常特别税继续问题
卷二、铁道国有问题
卷三、关税定率改正问题
诸法律案
诸种建议案
事后承诺问题
重要质问
各种问题
卷四、丙午议会件数
右纪日本明治三十九年丙午议会之事，其事之纲要，已具于目录之中。谨案日本以明治二十二年庚辰开第一次议会，至明治三十九年丙午，为第二十二次议会。每一次议会，皆有每一次之纪载，即其议会之历史也，亦不啻其国家之历史矣。前编译日本宪法疏证，因宪法为日本政治之至要，故译述其立宪史谭，以见宪法之历史，所以特详其事也。而议会者，宪法之主点，故有议会诂法，则亦宜编译其议会之历史以详之。惟日本议会已有二十二次，若逐次详之，则卷帙太多，为之不易。且近人已有逐次译之者，故不复详及，而仅译其最近之一次。其中问题，多属彼国之内政，与他国无大关系。然观其开议之形式，提议之事件，政党之纷歧，可否之变幻，则此日日本之议院作如是观，往日日本之议院，亦可作如是观矣。且日本此年之议会，实亦为其至重大之议会。何也？倾全国之力以与俄战，其兵费不资，战胜之后，与俄言和，又不能得其兵费，此已为议会极难担任之事。况大战之后，一切费用，不能不扩张，此尤为议会所难堪。今观日本，其旧内阁不能不对于议会而辞职，而议院对于新内阁之提议，初无所阻挠，盖群知其用之不可已也。盖宪法之效力有二者不同。有自上所颁之宪法，有自下所撰之宪法。自上所颁之宪法，则以君主为宪法之原，权利皆其所固有。所谓宪法者，乃君主所让与人民，而人民不啻沐君主之赐也。自下所撰之宪法，则其法实为国民所自定，既定之后，择一人以使行之，自无论为皇帝、为伯理玺、天德，皆不过代行宪法之一经理人而已。二者均由其历史而成。使出于第二例者，则其议会有绝对之大权；使出于第一例，则议院不能不承政府之意旨。而日本宪法之成立，则为由于第一例者，故君权之大，为列国宪法之冠。且日本旧行封建，藩阀贵族独握利权，不与齐民等，此阶级已深入人心。今在位诸元老，大率为藩阀之遗，又为维新之元勋，积威重矣。议员来自田闲，岂能与之相抗？故西人谓日本欲有完全之议会，尚非今日所能为也。然此亦不得谓非曰本臣民之特色也。
日本行政官制提要
卷一，内阁枢密院会计检查院
卷二，各省官制通则：
外务省
内务省
大藏省
卷三、元帅府
军事参议院
战时大本营
陆军省
参谋本部
教育总监部
各司令部
卷四、海军军令部
海军省
要港部
镇守府
舰队
侍从武官
卷五、司法省
文部省
卷六、农商务省
递信省
卷七、警视厅
贵族院事务局
众议院事务局
地方官、北海道厅
文官惩戒委员
卷八、台湾总督府
附卷
宫内省
右详日本全国职官之制，附以解释，即日本全国行政权之所寄也。谨案日本举全国之政，分隶九省：曰外务省，凡外交之事皆属焉；曰内务省，凡国之内政皆属焉；曰大藏省，凡财政皆属焉；曰陆军省，凡国之陆军皆属焉；曰海军省，凡国之海军皆属焉；曰司法省，凡关于裁判之事皆属焉。曰文部省，凡国之教育皆属焉。曰农商务省，凡畜牧、种植、制造，关于实业之事皆属焉。曰递信省，凡汽船铁道、电信邮便，关于交通之事皆属焉。有是九省，则国家所应有之政，已各有所隶属，遂合九省长官，再加一总理大臣，共组织以成内阁，以为全国政治之枢机，所谓中央政府是也。政府之外，复设枢密院，以备大事之顾问，设会计检查院，以监国用之当否。行政之道，于焉备矣。惟宫内省专掌皇室之事，与行政无涉。至于台湾总督府，则别成一行政部，而受中央政府之监督，此殖民地总督之通例。高丽则设一统监，而直隶于天皇，亦保护国之通例也。以上所陈，为日本全国职官之定制，其条理亦可谓简而不疏，密而不繁矣。虽然，道有进于是者，日本为立宪国，立宪国之职官，与未立宪国之职官，其面目亦无大异，而其精神所以大异者，则以未立宪国立法、行法、司法之权不分大小臣工，仅对于国君负责任，而无对于国家之。一方面可言立宪国以立法权归议会，行法权归政府，司法权归审院，其实则议会代表国民，为全国之基础，政府各员不过受其委托而实行之。故行政长官对于议会，遂有代国君负责任之义。议会有参劾政府之权，即不参劾，而政府所提议于议会者，若屡为议会所不许，则政府亦必自行解职。此大臣代国君受责任之实。此惟立宪国所独有，而适与未立宪国相反者也。夫制既如是，自浅识者观之，必以为议。会与政府既处于相敌之地位，则斯二者殆将日相冲突，而天皇且为之不安，欲其国政之举，盖必不可得矣。然考日本自设议会以来，二者之冲突盖寡，此固云日本议会尚在幼稚时代，不能尽行其应有之权，然亦以宪法既立，为执政者有议会以持其后，不能不顾全名誉，陈力就列，以赴功名行政之效，遂以大著。而为天皇者既有大臣以代其责任，夐然物外，为腹诽所不能至，其安富尊荣，有非未立宪国之君所能同日语者矣。由是君臣上下各得其职，谓非其行政官制之良，而能如是哉？

[book_title]政治丛书提要第二卷
日英法比警察制度
东方文化学院即京都研究所
第一、日本东京警视厅制度
第二、英吉利伦敦警视厅制度
第三、法国巴黎警视厅制度
第四、比利时比律悉警察制度
右述日、英、法、比四国都城警察制度，此次轺车所历各都会殷闻熙攘之状，及其整齐严肃之规，既得之目击矣，兹将其警察制度略为诠次。谨案：欧洲各国之首都，以伦敦为最繁盛，其警察制度之完备，亦推伦敦，以其事制曲防，纤悉周至，非恃以搜索罪人于既发之后，乃恃以防遏犯罪行为于未发之前故也。法、比二国警察制度，与英国稍有所异，而其为用也则同。故此三国者，警察于人民冲突之事，不数数见。日本警视厅之存废，现今尚嚣然于士大夫之口。将来果能隶属于东京市与否，虽不可知，然以去岁市民骚扰事件言之，则警视厅之予人以口实，或非无故也。夫警察者，防禁奸慝之利器也。然利器者既能贼人，则亦足以自贼。俄国警政之精密，警官之强干，声称烂然，几为各国所不及。然常以警察与人民之冲突，以致政府之威信因之销失。以日本近事言之，因市民与警官之冲突，而归责任于政府，终致有更换内阁之事。则防禁奸慝之干城，固亦有时为招延怨毒之标帜也。今叙述日、英、法、比警察制度为一编，其推行警政方法，多可采者。若其所以用之，则有道矣。
曰本地方自治提要
卷一市制总则町村制总则
卷二、市会町村会
卷三、市行政町村行政
卷四、市有财产之管理町村有财产之管理
卷五、有特别财产市区之行政町村内各部之行政
町村组合
町村行政之监督
市制附则町村制附则
卷六府县制总则
府县会
府县参事会
卷七
府县行政
府县之财务
府县行政之监督
附则
右详日本市町村之制及府县制，此即地方自治之实也。先胪其制定之条文，而后逐条解释，其义，皆本于曰本学者之说。都凡市制一百三十一条，町村制一百三十六条，府县制一百四十七条。谨案：立宪之国与未立宪之国，其政治之精神所以大异者，蔽以一言，则未立宪国之政治，皆自上而递放之于下，而立宪国之政治。皆自下而递积之于上而已，而其利害之效，遂以大殊。近世各国皆知以下为基之政治为顺理而适用，故无不采用宪法。日本者，亚洲之最先采用宪法者也。市町村为最下级之政治团体，所行皆微末之事。然微末之事不理，则宏巨者无由而举，故市町村制亦居要政之一。日本分全国为三府四十三县，分府县为各若干郡，则各隶于各府县。府县知事、郡长皆官也。又分全国为若干市与若干町村。市町村之会员，皆本市町村之民也。其义乃以市对府县，以町村对郡，相副而行。而自治团体之中，又仿佛分立法、行政二部，以议会为立法之部，以参事会为行政之部。议会自府县而郡市而町村皆有之；参事会自府县而郡市皆有之。町村之行政不繁，故无参事会。此议会与参事会之设，推其用意所在，盖以闾阎委曲之事，非其地方力之人不能知，且非与其地方有关系之人，亦知之而不尽力，此所以不能不行地方自治之故。且由此则有民会即不能不有选举权；有选举权则不能不分别有公民之资格与无公民之资格，民始自知人格之当尊矣。其所议者皆一七方之政，民始自知已与国家之关系矣。此二者皆立宪之本也，而政府亦得省其干涉之劳，以一意于大政。虽然，府县郡市町村之政，各由其议会议。决而由参事会与町村长执行之，是虽合于自治之义，而充其极，则人自谋其地方之利，遂致国异其政，家异其俗，致全国失其一致，此非国家之利也。所以必设府县郡各官以统一之，盖一所以尽自营之益，一所以求统一之方，其法乃相倚而不弊，而其自治之权限，亦由法律所限定，不能为所欲为，其庶乎有自治之利，无自治之害矣。夫地方自治为立宪之本源，在国家既立宪之后，自治之能力固可曰形发达，而在国家未立宪以前，地方自治已不能不实行，以为他日立宪之豫备。若其国先无地方自治，而能一旦立宪者，未之闻也。究之，民人之程度未高，则大计犹可勉为，而小事必不能尽职。盖大计者有一二豪杰主持，即可集事；为小事者，非人人有普通之教育不能也。日本之兵力可与西方强国抗行，而地方自治则成效尚浅，时时仰赖政府之维持，始不隳越，是令人益叹欧美之不可及矣。
日本自治理由提要
卷一、总论
卷二、市町村会
卷三、市町村行政
卷四、市町村财产管理
卷五、市町村内特别财产市区及各部行政
町村组合
市町村行政监督
是编为日本明治二十二年颁行市町村制时，恐地方人民不知其义，而附此以解释其理由之书也。其纲领分为七：一总论，论市町村之等。级及区域及市町村住民籍及公民权并市町村自主之权；二、市町村会论会之组织及选举权并职务权限及事务规程；三、市町村行政，论各职员之位置；四、市町村财产管理法，论市町村之岁入并市町村财政之要件；五论市町村特别财产及市町村各部行政；六论町村组合，七论市町村行政监督。是七编者，无非用以解释所以设立市町村之原理，而使地方人民得熟习而遵行之也。谨案宪政之与非宪政，其原理之不同，皆出于一则自上而推之，一则自下而积之之故，而其良楛之分，即由于此。盖自上而推之者，政令无巨细皆出于上，地方人民皆退处于无为，是举地方之桥梁道路，以至门庭圊溷之微，皆必赖庙堂之宵旰为之规定，是其精神之必不能及，而其条教之必不能适可知也，于是上与下皆病矣。且在上者无所限制，则日流于纵肆，在下者无所习练，则日即于愚惰，此又为退化之原因，而其祸将不止于一时一事。惟自下而积之，则地方人民一切切已之事，皆可听其自为，无官吏操切放任之弊。又得于此明习吏事，滋长公德，即以养成异日之人材，而为其上者亦得总揽大纲，不亲细务，既可节劳，亦易尽职，非两利之道哉？然而此等至理，在既发明以后，则人人可以与知，而在未发明以前，使乍闻其说，上与下皆不免于疑惧。在上之人既疑分已之权以予地方，他曰恐成尾大，不掉之势，国家将隐蒙其害，即上之人悟矣，而下之人久处于压力之下，举其性命财产，一皆仰付于官，为之既久，习与性成，若以此为定理然者，于此而一旦予以自治之权，平日所仰赖于人者，至此皆须自为，其劳费且十倍于昔，则不视为民义所当然，而视为繁扰之无艺者有焉。又其谬者误会其义，以为自治之权，一予而无不予，因此以逾其范围，则亦非国之福。此曰本市町村制理由所由作也。市町村制理由者，所以申明市町村制之宗旨，以使民不疑，豫表市町村制之果效，以使民乐从；终复明定市町村制之权限，以使民不越其分，亦可谓日政府之苦心矣。然而日本用是，亦适以自证其国民之程度，不及欧、美远甚。盖欧美各国之历史，皆先有地方自治，而后有国会，故至立宪之时，其国家之原理已为其民所周知，无政府预教民以自治之事也。虽然，法令者，所以明民，非以愚民，曰政府固可当之不愧焉，此其所以富强也欤。
英国政治要览提要
第一编宪法史略
第二编立法部
第三编君主及行政各部
第四编司法部
第五编地方制度
第六编救济贫民制度
第七编殖民地制度
右英国政治要览都七编，分十九章，为目四十有三。其中于立法、行政、司法及地方自治制度，虽未敢言翔实，而纂录纲要，亦可见英国政治之精神矣。谨案英国在欧洲为立宪政体之先进国承用不成文宪法，渐昌渐炽，以迄于今。其内阁进退，常视国会多数人之向背。言责任内阁者，必首推英国。其国会之设，权舆于数百年以前，势力最为强盛，非独专有立法之全权，亦有时侵入行政司法范围之内。故宪法学者谓为立宪政体内之议院政治，非虚言也。夫政体与国体常不必相合，往往同一立宪君主国，而其政治上之精神则大有异。英国政体，实由历史之代嬗与人民之习惯而来。其法制整齐，不若德意志，而君权之严重，亦不如日本。惟其国民根柢深厚，程度高尚，臣庶奉法于下，而有和亲康乐之风；君主垂拱于上，而有泮奂优游之角。君民辑洽，敷政优优，其所以镕治而陶成之者，实非一日。崛起三岛，雄视五洲，非偶然也。英国地方自治，亦根原于历史制度，致为复杂，而其程度之优善，亦为他国所不及。德国地方自治制度之改良，多取资于英国，而日本地方自治制度之成立，又取资于德国，沿流溯源，滥觞有自。今欲采用宪法，固当以地方自治为基，而近代地方自治之发达，又无如英国。论英国政治者，但惊其国会基础之巩固，而不知其地方自治精神之完足，犹皮相也。有心于国计民生者，当以是编为先路之导焉。
日本教育行政提要
卷一、总论
卷二、小学校、盲哑学校及类小学校之各种学校，并幼稚园
卷三、中学校，卷四、高等女学校
卷五、师范学校
卷六、高等师范学校及女子高等师范学校
卷七、高等学校
卷八、大学校
卷九、专门学校
卷十、实业教育
附录图书馆、博物馆等
学校、卫生顾问会议附学校卫生
高等教育会议
东京学士会院
气象台及纬度测候所
调查会
右编述日本教育上现今所行之政，彼邦谈教育行政者，名家七八，而以今任文部次官法学博士木塲贞长所谈为首屈。书成于明治三十五年，木塲氏持论务平，表彰其国之行政精神，而亦不自讳其缺陷。近四年来，教育行政无大改更，故采取其十之八九，补以近事，以成是编。首叙国家与教育关系之不可忽视，及宗教与教育关系之不可牵涉，皆洞观内外，确有心得之言。再论学校系统之不可紊乱，又贯澈始终，确有经验之言。分叙小学校、中学校、高等女学校、师范学校、高等师范学校、高等学校、大学校七种之用意，及内容教育大纲，已庶乎其备。附论专门学校、实业学校，傍及图书馆、博物馆等，更总括无遗。洵行政之指南也。夫治国之道，无论为立宪政体，为非立宪政体，苟不以学校为行政首务，必无术以唤起国民道德之心。行政多端，无论为理财行政，为治军行政，为种种行政，苟不以学校为诸政根本，亦无术以唤起国民忠爱朝野相助之心，愿学校设备，非国库所尽能担任，又非藉成于地方自治不可。彼欧美各国，自有其相沿之宗教教育，故虽未有教育行政以前，其教育亦未尝断绝。日本则维新前所谓寺子屋者，其教人也，不过以习字为大端，进而至于吟诗作文，便造乎其极，更无他学，不但于教育无行政，直可谓之无教育。乃维新后，翻然憬悟，次第行教育之政，不三十年，而大效著于俄战一役。战之胜，岂仅兵之胜，抑亦教之胜耳。而其握要方针，尤在勖励地方自治，俾郡市町村，各分任其小学校之设备，而教育乃广。虽然，彼谈教育者，犹汲汲焉谋扩张，谋普及，一若萌芽初茁，枝干未成，本根未固也者，夫亦环顾列强，近鉴北陆，知教育上尽一分人力，即国本上增一分势力，而国赋上宽一分民力，又市町村教育上厚一分实力，反是决无能立于世界者，不可谓不知本矣。
溯曰本教育之有政也，实权舆于同治六七年间，历二十余年而始具今日之规模。论者每叹进步之缓。然举行向未曾有之新政，安得有如许经验富、学识富之人，以供国家之任使？得人不易，即成事愈艰。幸其国考究欧美已成之局者踵相接，政府即倚赖。其说以措施教政，观于木塲所述，知其比较各国短长，参酌本国宜否，其用意果深，尤可重者，不徒震惊于外国，舍已以从人，而独成东方教育之政耳。故教育诠义为实行教育者共资之成鉴；教育行政为主持教育者抱定之方针，二者固交相为用者也。
日本教育诠义提要
卷一，小学校令施行规制
卷二、小学校教授要目
卷三、中学校令施行规则
卷四、中学校教授要目
卷五、师范学校
卷六、高等学校、大学校
卷七、实业学校
卷八、女学
卷九、学校卫生
卷十、学校令
右编详日本各学校之设施，即日本全国教育之法也。日本为国之道，尽见于此矣。其基曰小学校，再上曰中学校，曰师范学校，曰高寺学校，而终之以大学校，其特别者曰实业学校，曰女学，莫不详其规则，举其要义，以备借镜之资。谨案学校之设，实为古义，天下文明之国，莫不皆然，而中古之世，忽有不悦学之风，至于近时，天下各国，又莫不知学之要矣。盖昔之不以学校为重者，其意见常狃于国家以不合宜之法取士，而其时未尝无人材，因以为材本天成，不假人为之证。不知行此法之时，原未尝无人材，然此特其非常杰出之资，故能不为习俗所困耳。其稍次于此者，则皆沦于不可见之地矣。且此不学而成之人，若其少年曾受完全之教育，而又得无限受教育者供其指挥，其成就不更远且大耶？今之各国，皆知凡事皆赖人为，不能束手而邀天幸。况世运进步，其理解分析，曰益愈繁，有断非坐照所能知者，非自幼传习于学校不可。其为道在豫计国家当需何种之人材，即豫养此等人材，以备国家之用。其专职一事者需材矣，则有各科之教育；即为平民者，亦必具民人之资格，则有普通教育。即至女子，亦有女子应尽之责，则有女子之教育。其原理则以人莫不有事，即当莫不有学而已。然教育者，非可徒为教育而无统一之精神也，尤不可仅知他国之所为，而不知己国之特性也。盖国之于世，必有其古来之历史，因此以成国民一种之特性。凡国之建于千百年以前，而能至今不灭亡者，其特性中必有一可自存之道，若何保存，若何补救，此皆主教育者所当研究。又以其国现今所处之地位，当以何者为急，亦不可不豫定其蕲向，而鞭一国之人材以赴之。以此之故，内界外界各国不同，而各国学校之制亦有异。即其业学问。之发达亦各有偏。长。曰本于普通教育，专以爱国为主要。而其专门学之发达者，则莫如兵学，其次则法律，再次则医学。此盖其国注意之所在，而兵之一事，尤其国民之特性也。其他各科，则治者不多，而人材亦不及欧美，然其所专注意之途，亦可谓知其所急矣。
日本现行学制要览提要
日本教育事业沿革
教育制度
普通
专门
实业
师范
行政组织
教育理论
右述现行学制，首述教育沿革及学制大概，次普通教育，分小学、中学、高等女学、幼稚园及盲哑学校等次。专门教育，分高等学校、帝国大学等次，同于专门学校之医学、外国语、美术学校等次。实业教育，分上业、徒弟、农业、商业、商船及补习学校等次。实业专门学校，分高等农业、高等工业、高等商业及公立、私立实业专门学校等次。师范教育，分师范学校、高等师范学校、女子高等师范学校，临时教员养成所，实业教员养成所，附以图书馆、文部省博士、学士诸会规则。次行政组织，次教育理论，都为七卷。东瀛学制，灿然具备。谨案：列国竞争，其独处优胜者，皆国民之道德能力为之。故为国家者，不可不养成国民之爱国心，而增进其技能与智识也，则教育之术兴，学校之制成焉。学校者，所以陶铸国民，非以造就人才也，而人才之出，即由于学校之中。譬之艺谷然，犁土辟畦，而散播其种，俄而句萌焉，俄而植茎焉，弥望皆油油然，盈畴被野，如茨如云，则国民之程度齐一之象普及。教育之为功也，而其中有传种本厚，得地独优者，遂挺然独秀，或两歧焉，或九穗焉，则人才之说也，专门教育之为功也，故言教育之道，普及尤重于专门。何则？天生人，当使各尽其耳目心思之用，不能择人而教，尤不能于多数不教之中，择其少数者，施以教育，而豫以人才期之也。故各国学校制度，欲使全国人民咸出于学校之中，虽盲哑之人，必进而授以技能，以补其官骸之缺陷。而专门高等，又多悬其格，以待聪明才智之士，研求精进，以达于高深之域。兹其所以民智日开，人才辈出，而国因之以强且富也。日本三十年来，改良教育，其民既有尚武爱国之精神，其士之力于科学者，复较欧美有独到之处。其学制多仿德法，犁然奂然，可详语焉。兹编所述，皆其学校建设之规模，汇辑成书，垂览及之，可以观立学之方矣。
曰本陆军行政要览提要
第一章纲领
第二章部分
第三章教敕
第四章统帅
第五章校阅
第六章编制
第七章官署
第八章学校
第九章义务
第十章军队
第十一章军籍
第十二章将校
第十三章服役
第十四章军礼
第十五章警卫
第十六章征募
第十七章召集
第十八章卫生
第十九章军律
第二十章赏赐
第二十一章文籍
第二十二章军需
第二十三章军号
右译日本陆军行政要览，都二十三章，为目一百八十有六。凡编制之术，教练之方，养成将弁之法，经理军需之道，征募之规则，服役之章程，千条万绪略具于是。观其整齐画一，一切皆有壁垒森严之气象，行乎其闲，则其所以摧折劲敌，发扬武略，有由然矣。凡士卒之所以能制胜者，必在将校之得人。欲求将校之得人，必有养成将校之法。日本陆军教育事业，实以教育总监部统摄全体。而其养成士官之法，则以中央幼年学校、地方幼年学校、士官学校，及户山学校、𪿫工学校、陆军大学校等，自成一系统，学科完备，程度齐一，故其从事军旅，得以胜任有余。其骑兵、𪿫兵、工兵、军医、电信等，则又随事设立专门学校，以应无方之用。盖战略既日趋于复杂，而整军经武之术，亦不得不分门别户，为之研究。陆军教育，遂蔚然成一大宗。虽然，教育者，所以养成处理军事之知识也。至于料敌决胜之机宜，又非仓猝所能取辨，运筹帷幄，必有专家，故其参谋本部之构成，尤为重要。曰本陆军官署，以陆军省参谋本部教育总监部。三者各为独立，纲举目张，洪纤毕具。其设施之完备，实有能自树一帜于欧美各国军政之外者。其军制虽取法德意志，自日、俄战争以后，遂以陆军有名于世界，几有凌驾而上之势。虽曰国民教育，实使之然，毋亦编制之善，有不可没者欤？

[book_title]政治丛书提要第三卷
日本丙午豫算提要东方文化学院京都研究所
卷一
岁入经常别册甲之一，岁入临时别册甲之二，岁出经常别册甲之三，岁出临时别册甲之四，别册乙，别册丙
卷二
特别会计别册甲，特别会计别册乙，特别会计别册丙。
卷三
临时军事费豫算追加，乙已豫算追加一，乙已豫算追加二，乙已特别会计追加。豫算以外国库应负担之契约。
此为日本明治三十九年丙午议会之豫算。其大类凡三：
一、经常之岁出岁入，及临时之岁出岁入，并别册甲、乙、丙三种，此即以本年通国之所出，制通国之所入者；
二、特别会计甲、乙、丙三种，此以一部分之所出，即取诸一部分之所入者，其中亦以经常临时分之。
三、临时军事费豫算追加及乙已，豫算追加及豫算，以外国库应负担之契约等，日本丙午一年之出入，皆备于是。谨案：此编不仅为考察日本本年之财政起见，盖宪法之本原则在于议会，故既详宪法之历史，尤必详议会之历史。丙午议会，所以见议会历史之一斑也。然议会之第一要义，即为制定豫算，此为西方各国肇造议会之本义。自古及今，仍以此为议会之特权，未之或改。即议会之所以能维持宪法，永保其立法之地位者，亦因握豫算权之故。是豫算案者，议会之实际也。不然，议员以数百文人，手不持兵，徒为空言之可否，其何以能使行政者听其指挥哉？然此非议会之过也。国用之所入，不外取之于民，取之民者不能不求民之许诺，国用之所出，亦无非所以为民，为民者亦不能不受民之监督，亦其分矣。所以议会通例，每年开会时，政府必有所请求于议会，盖常欲加岁入也，而议会又常不免反对，夫政府盖常欲节岁出也，是二者恒不免有冲突之虞，而在国民程度未甚发达之国，则弊尤数见。此所谓豫算不能通过。豫算不通过，实为国家至险之事。日本知其如此，故有豫算不能通过天皇可以敕令，仍用去年豫算之制，此所以免不通过之难。此制恒为法学家所指摘，要亦无可如何之事也。至于观日本，以蕞尔之国，岁入如此其多，而民不加困，则财政之就理可知。负担如此其重，而民不加怨，则政府之信用可知。此犹豫算案之余事云尔。
日本岁计豫算制度考提要
岁计豫算及执行之顺序
豫算编制顺序
论继续费
论预备费岁出开支顺序
岁入征收顺序
岁出岁入之变通章程
论决算顺序
论出纳官
大藏省主计局长荒井贤太郎问答
会计检查院沿革
会计检查院法
会计法
会计细则
大藏省国库课长谈话
右日本岁计豫算制度一册。
谨案：豫算者，议会之要义也。议会者，宪法之根本也。欧西各国，当未有宪法之始，政府遇有大兵大役，集国人而议之，使之各出金钱以纾国难，其后因缘以成宪法，于是人民之对于国家，享莫大之利益，即为国家负担无穷之义务。政府以民闲之财治民闲之事，无不予人以共见，而国与民一体之义乃愈明，其民人爱国之心，遂日增长而不能。自已国基亦因之愈固而不可动摇，此环球所以无不立宪之国也。是编列豫算之法，其大纲有九：
一曰岁计，豫算及执行之顺序，盖总论大藏省之职掌，与主计局总司豫算决算，并监督出纳官吏之原，则为财政之纲要焉。
二曰豫算，编制其法，由大藏省将来年之岁入岁出，约计书详审而平均之，内阁集国务大臣会议而决定之，付诸议会，以待其协赞评决以后，奏请裁可而公布之，以为一年之经费。
三曰继续费，豫算概限以一年，其费有非一年所可竟者，入于此项，而别求议会之协赞。
四曰豫备费，豫算为岁出立限，凡款项彼此不得挪移，故为第一豫备费以补豫算之不足，为第二豫备费，以防豫算之不及。取之有定额，用之有定限，事后必告议会，以求其承诺，皆所以济豫算之穷也。
五曰岁出，开支顺序其法，以开支命令权属之各省大臣，以管理现金权属之国库，互相维持，以期无弊。
六曰岁入，征收顺序其法，征收官当征收租税时，发布纳额，告知书于纳税者，使如期如数纳之金库，金库以其所收租税通知于征收官，使征收官据以报告。其立法之意与岁出同。
七曰岁入岁出之变通章程，金库不能遍设于国中，故特设收入所，使收集岁入现金，以时缴于金库；特设开支所，使以时至金库领取现金，以备岁出付款之需，而制限其数，以通岁出岁入常法之变。
八曰决算顺序决算者，盖对于豫算，具实用实销之数以告之议会者，其法各省。大臣计一岁出入之数，告之大藏省，大藏省综核之，以为总决算书，送内阁，交会计检查院详审之，仍由内阁付之议会，以求承诺。
九曰出纳官。所谓出纳官者，凡特设之收入官、开支官及物品会计官皆是也。此特论其选任之法。以上九篇，凡豫算纲要略具焉。附以问答十三条，以尽推行之义，并附以会计检查院沿革。会计检查院法二十五条，会计法三十三条，会计细则一百二十三条，会计检查院事务章程三十四条，末缀以日本大藏省国库课长谈话一篇。会计院处于政府议会之闲，为独立衙门，以检查全国财政，纠正政府，征信国人，法至善也。其沿
革凡三变，至立宪后，始直隶于天皇，其组织亦渐完备，行之以至今日，益推行尽利焉。夫财政为国家命脉所系，理之得其道，则富且强，不得其道，则贫且弱。然而天下无无弊之法，待其弊而补救之，不如于其始而制限之。观于日本处置财政之始，即于宪法上为立峻极之大防，知此意也夫。
日本国债制度提要
国债概要，内国公债偿还方法，各种公债缘起，外国公债募集理由及契约法律等述要，各种公债募集实况，各种公债证券名称及式样，各种公债重要收支，战时公债，战后公债整理计划
右专叙日本国债制度，其大纲可分为三：曰本国公债，曰外国公债，曰战时公债。自金札引换公债以下，其目凡十三，此本国公债也。九厘七厘公债以下，其目凡五，此外国公债也。发布国库债券，输入外国资本，而附以整理国债之计。画此战时公债也。
谨案：公债之妙用，在能补剂财政，充实国防，凡交通界、实业界、军事界中，有赖国家经营者，莫不恃国债以巩其基础。
世界各国，于经济上问题，未有不注意国债之发达者。然设网必提其纲，振衣必挈其领，国民负担过重则蹶，非补救不足以资周转也。于是有豫备偿还之法，金额交付，空言无补，非证凭不足以昭信守也。于是有契约法律之用，债务之条例棼如，非综核无以齐其制也。于是有债券之名称式样，岁计之盈虚有数，非豫算无以剂其平也。于是有债金之重要收支。若战时之规画，其要义尚不止是。盖平时之规画易，战时之规画难，无论兵机万变，为贷金者所危险，而军费过巨，不免有耗竭元气之虞。故篇末战后公债整理计划一章，于减轻本利，酌核时期，尤兢兢三致意焉。尝观欧美历史，其发行公债之方法，视乎国家之信用，信用一失，则经济上必大见困难。盖举方尺腐败之券，以奔走一世，使其倾囊倒箧，毫无难色者，全在信用，信用可恃，全在豫备。英以杜兰斯哇尔战事停偿，令下，债券之价格骤低，国家之信用几替。
此整理本金法所以盛行于二十世纪也。其行用此法之故，由平时债额既巨，一旦筹制军备，负担愈重，使不早定办法，昭示中外，则影响所被，不独内地市场为之摇动，即海外视听亦将混淆，而战后之财政，其急迫更难言状。故创行整理本金法，由历年普通会计内，次第支拨资金，以为偿还公债。之豫备，欧美行之，金库渐裕，其后有应非常之准备，踵其法以济时艰者，而成效亦卓著。日本是已。虽然，道有进当。夫日、俄宣战，举国景从，
无论都鄙，不分妇孺，莫不缩衣节食，醵金以献，不旬日闲，竟达巨额。至期核算，已逾募集额四倍有奇，外债之输入者亦称是，固不第收效于整理基金也，谓非日本债史之特色哉？
日本税制考提要
大藏省主税局之职掌及官制，地租论，所得税论，营业税论，相续税论，酒税论，糖税论，酱油税论，卖药税论，登录税论，印纸税论，矿业税论，取引所税论，银行税论，狩猎税论，骨牌税论，织物税论，通行税论，国税与地方税之区别论，管野税务监督局长谈话，英法租税比较论
右日本税制考一册。谨案是册记录日本现行租税制度，首载大藏省主税局职掌，以次列各项租税制度。其目曰：地租所得税、营业税、相续税、酒租、糖税、酱油税、卖药税、登录税、印纸税、矿业税、取引所税、银行税、狩猎税、骨牌税、织物税、通行税，凡为类者十七。地租者，以土地之价计分课之，而乡社公地、沟地、铁道等地，则不课其租。垦荒有年限，灾祲有蠲缓，征收有期会，略如中国之法。所得税从其所得而课其税者，盖计各家财产所得子息而征之。营业税者，盖就其所经营之业而征之。相续税者，从子孙继续父祖之业，或他人继续他人之业而征之。酒税者，分四类：曰造酒税，曰酒精税，曰麦酒税，曰冲绳县酒类出口税，各为法以征之。糖税者，盖课其运销，其行销于内地者，从其取运时征之，输出外国者无税。酱油税者，盖与盐法有关系，故制造者皆须经政府之允许，一年分两期征之。贩卖家用，皆纳税。卖药税者，分二类：曰卖药印纸税，以定价计分征之，而所贴印纸之价即为课税。曰卖药营业税，或调制各药，或从外国输入，而贩卖者分别课之。登录税者，类极复杂，要之，其事须登于公家簿籍者，皆课之。印纸税者，凡关于证明财物之劵书帐簿，皆购国家所制之印纸黏贴，国家即以售印纸为课税。矿业税者凡三类：曰矿山税，计其价格征之；曰矿区税，计其坪数征之；曰采取砂金地税，计其町数征之。取引所税者，凡证劵、债劵，按其劵中之金数计分课之。银行税者，就所发行之兑换纸币课之。狩猎税者，凡猎必从官领执照，分用火器与否，分别课之。骨牌税者，凡制造贩卖，皆须经政府之允许，而按具课之。织物税者凡二类：曰毛织类，从其制成运销时征其现金；曰非毛织类，从其制成运销时，以印纸之法征之。通行税者，就火车、电车、轮船之乘客课之。综其税课，每岁所入凡三百兆有奇，而地方之税不与焉。日本臣民之负担亦重矣哉！然其取之也至纤至悉，其为法也至精至微，民不怨而国不病者，何也？盖其名目虽繁，而取数则少，防闲虽周，而遵行则易，又必经议会之协赞，此其所以能推行而无扞格也。又管野税务监督局长谈话一篇，则将各种税则皆详述其用意之所在，与其查定之。
法征收之方，则其立法之精意，行法之机关，略具于是矣。未附英法租税比较论一篇，则将两国所有之租税，一一比较而详论之。盖日本未变法以前，地租之外，其他税制亦至简矣。今日之税制，皆采自列邦而斟酌损益以行之，其运用之善，乃有突过其本来者。四十年来，学士大夫之研究，亦至矣哉！今并录之，可以互镜焉。
日本货币制度考提要
明治以来改革币制始末，改革币制之理由及其利弊，币制改革实行之方法，日本现行货币法，货币之铸造，纸币发行制度，第一节兑换银行券条例，第二节纸币发行机关，第三节纸币发行法，第四节中央银行兑换手数科，第五节制造及发行规则，第六节课税。附录：货币制度问答录要采用金本位要领，设立中央银行要领。
右述日本货币制度，首言币制改革始末，及现行货币法及造币诸规则，以见由银本位进于金本位之次第。次言纸币发行制度，以尽流通之用，附以各种问答，以为吾国改良财政之津导。
谨案环球各国，俱以金币为易中之本位，权之以银、铜二币，辅之以钞币证券，其流通聚散之机关，则统于国家银行。铸币行钞之权，惟国家银行得有之。盖财政大纲，不可不统一于中央政府也。故入其都市，观其廛肆，所挟以为交易之用者，皆形制有定象，轻重有定衡，无朝夕，无远近，若斠若划一，细民不得挠其分量，持其缓急，而国家常握其操纵之柄焉。微特其轻赍划一，利于商战之竞争也。即以行政言，国家之岁入岁出，既有一定之圜法，上下之交，无可容其欺蔽，故豫算决算，可以持筹数计，无或爽失。而又有银行以为出入之枢纽，使国中之财常贡于国中以效用，无府库封殖之虞。其纸币既得信用，尤可以补三品之不给，鼓铸无匮乏之患，兹其财政之所以善也。日本自德川世，金银、铜三货并用，其后与海外各国交通，顿形竭蹶，经计学家，几经研讨，而后财政机关得以整理。区区三岛，对于欧美各强国，得以支拄，不为其所吮吸。且兴学练兵，糜无数金钱，以战胜强邻，亦云艰矣。兹编所述，可灿然考其成绩。中国欲整理财政，庶乎借镜不远也。
日本关税制度提要
税关各种问题，税关行政实况，税关设备，从价税从量税，评价不服时得上诉，税关官吏人材，税关官制，税关经费，税关制度概要，关税法述要，关税定率法之要旨，附论各种租税征收法，日本关税条文，日本税关官制
右日本关税制度，为横滨税关长槚本圭三郎讲述者，计十九条。大藏省铃木经理课长讲述者，计三十八条。
内十五条统论各种租税征收法，后附日本关税条文，日本税关官制，都为一编。
谨案：关税之分类，不外输出输入两途。近来欧美各国，于输出税均渐减免，存者仅一二国而已。盖自国际贸易，竞争日烈，欲本国之商品流衍于外国之市场，必令价格低廉，而后可以扩张销路。若重课税，则使货价昂而赢利薄，不啻自蹙其生机。是减免输出税者，实为对外竞。争之要著。至于输入之品，则又以保护本国工商之故，特为重税以限之。诚以列强角峙，商战方殷，欲维持本国之富源，不得不压制外来之商品，则所谓保护政策者，亦政府不得已之苦心。且征收关税，本为一国之特权，从未闻以加税问题而启干戈之衅者。然我既重税他国之货，他国亦重税以报之，矛戟相攻，适足碍两国工商之事业。故各国政府商社，近颇研究关税，同盟主义，期免彼此之竞争，此亦世界和平之进步也。日本于开港通商之始，受各国之劫制，以关税载入约章，于是外货之输入日本者，征税不得过若干；内货之输至他国者，征税多寡惟所命，揆诸公理，实失其平。且输出与输入并征，尤为失策。自改正税率，以后，输出税一律免除，仅由税关检查，为编制统计之豫备。输入税虽亦采用保护政策，终以限于商约，不能实行。彼国通人，深以为病。然观其税关之制度，与其任用官吏之方，事事与欧美相合，而又有国力以盾之，则改正条约之期，知其不远矣。
日本中央银行制度提要
第一章中央银行设立理由，第二章中央银行营业大旨，第三章政府委托事务，附中央银行监理规则。
右日本中央银行制度一册，首详设立之理由，次营业之大旨，次政府委托之事务，而以监理规则附焉。谨案：银行者，全国财政之枢纽，而中央银行者，又全国银行之枢纽也。
各国中央银行，大抵为国家所设立，故亦称国家银行。闲有由商民集股开办者，政府亦必设条例以监督。之所谓国家银行条例是也。其特别之权利，为发行纸币；其重要之职务，为出纳国帑，经理公债，制金货之平准，都泉布之汇输，平时则以低利供各银行之流通，有事则出资以维持市面。盖握一国财政盈虚消息之机关，使国家与社会交受其益，而不专以营利为主义者也。
日本国立银行之制，权舆于明治五年。其时通国所设银行，仅东京、大阪、横滨、新泻四处，资本薄弱，不能得民闲之信用，又值金贵纸贱，物价腾踊之时，公私俱生困难，于是政府力图整理，于明治十五年，改立中央银行，予以发行纸币之权，全国财政之机关，始归统一。是编虽述中央银行之制，而维新以来财政之历史，亦略可考见焉。其闲规画经营之迹，维持补救之方，亦理财者所宜留意也。

[book_title]政治丛书提要第四卷
法兰西税债币制要览提要
东方文化学院京都研究所。
第一章中央税制。第二章公债。第三章币制。第四章地方税债。
右述法兰西税则币制大概，首中央税制，言国家维正之供，为经常之收入；次公债，言国有所需，发债券于民，民输其资，国给以息，此为一时一事之吸集。次币制，货币之分别，造币之轻重，纸币发行之机关，以赡一国流通之具。次地方税制，夫里之布，入市之征，以供国家及地方兴举之用。都为四章，举其纲要，法国财政，于兹可见。
谨案：法兰西自见复于德人以后，既为贻款所创，又为军备支出所困，其财政之拮据，百倍于畴昔。其巧立名目，征取租税者，亦多为各国所无。如人别动产税、人别动产税者，不问内外国人及男女之别，凡享有自己之权利者，而不得以贫民论，即寡妇及未成年之男女，皆须输纳。
兵役税、广告税、酢税等，几有取之惟恐不尽之势。其所以支拄强邻，恢复前业者在此；其所以精华销竭，生殖不繁，致不免有外强中乾之象者亦在此。顾其征敛虽繁，而仍输将恐后，民人无转徙沟壑之恸，国家无宣告破产之悲。一因其人民知国家之休戚，即一己之休戚，国家倾危，已亦不能独存，遂不惜竭其手足之所入，以急公而奉上，而又日淬厉于学，其能力足以发造物之藏，以继其后，故不三十年而元气昭苏，蒸蒸日进，蔚为西方强国焉。今观其设立筑路兴学特别资金，及使私设银行贷与自治团体之法，多可采用者，垂览及此，而富国裕民之道，得其大概矣。
日俄战时财政史提要
第一编军事费总额及临时豫算特别会计法支出内规。第二编岁计剩余。第三编增税等收入。第四编特别会计赀金移用。第五编公债。
右编为日本明治三十七、八年与俄国开战时财政之要领都五编。一为军事之总额及临时豫算特别会计之法。此举岁计之收入，军事之支出，统筹而合计之者二。为两次岁计剩余，此就经常岁计收入节省剩余，以补充军费者三；为两次非常特别税及烟草盐专卖制度，此为一时权宜之计，斟酌物价民情而出之者四；为移用特别会计赀金，此为动用一切赀本金，移缓而就急者五；为发行国库债券及募集外债之计划。此系明定公债规律，得内外之信用而通行者。日本战时之财政，略具于是。谨案：日俄之战，二十世纪开幂之一大战争也。日本于甲午还辽以后，举国上下，尝胆卧薪，誓雪国耻，教训生聚，迨十年而后用之。然当战衅初开，搜讨军实，断非经常岁入所能支办，不得不别筹新辟之财源。今考其筹款之事，共分三期。第一期为明治三十六年十二月，政府所筹备战军费，计一亿五千六百余万圆；一亿，合一百兆。第二期为明治三十七年三月议会豫算之案，所筹临时军费计四亿二千万圆；第三期为同年十一月议会追加豫算之案，所筹翼年军费，计七亿八千万圆。此关乎军费上所支出者也。其筹款之途，约分五类：曰岁计剩余，曰非常特别税，曰特别会计赀金，曰公债及临时入金，曰军事献纳金。出于岁计剩余及增税等收入者约十之二三，出于公债及借入金者，约十之六七。此关乎军事上所收入者也。夫强敌在前，日夜发兵转𫗵不绝于道，而起视其国中，则士习于庠，农服于亩，工商安于市，若不知征缮之烦者。于此见财政之整理得宜，而宪法之大有造于国也。大抵立国之道，莫患乎上下相暌，而国民不知有应尽之义务。往往羽书交警，戎马临边，君臣宵旰于庙堂，士庶酣嬉于草野，虽坐拥素封，不闻出毫末以佐公家之急者，彼固以为国家之事，而于己无与也。若宪法既立，则君与民一心，国与家一体，平时有利害相关之谊，有事必出全力以担负之。是故言征兵，则人人有敌忾同仇之志；言募𫗵，则人人有急公好义之忱，有不待驱迫而然者。且议和宣战之事，虽出于君主之制裁，而筹𫗵之事，则归诸议院。议院之所承诺，即为国民之所担任，亦即为法令之所当执行。列国之兵政财政，所以能集权于中央者，实恃议院为之关键耳。今观日本两次豫算之案，政府所提议者，议院未尝阻挠，议院所赞成者，国民未尝反抗，盖群知兵之不得已，而用之不可无也。迨至功成事定，君主享其荣名，而百姓仍充然而乐业。以视秦汉之开边，宋明之加赋，其气象之舒蹙，有不可同日语者。夫非宪法之明效大验欤？
曰本司法纲要
卷一裁判所构成法一。卷二裁判所构成法二。卷三裁判所构成法三。卷四裁判所构成法四。卷五辩护士法执达吏规则。卷六行政裁判法。诉愿法。
右略举日本司法部之概略，附以解释，以见立。宪国立法、行法、司法三权分立之实情，其主体凡四篇，曰裁判所及检事局之区域及组织，曰裁判所及检事局之官吏，曰裁判之办法，曰司法行政及监督权。凡四篇，以辩护士执达吏规则附焉。其行政裁判法，为防行政官吏之违背法律也，特畀人民以控诉官吏之权。此等裁判，职权尤专，故不属于通常裁判，而自为一编，所谓特别裁判者是也。谨案：行法、司法之权，当未有孟德斯鸠学说以前，大都混而为一，其中容有设一部分之官吏以掌之者。而其至下级之裁判权则出于令长，是行法与司法不分也。其至上级之裁判权则属之元首，是行法与司法不分也。至下级为裁判所自始，至上级为裁判所自终，此而不分，则中闲虽设一二专司裁判之官吏，固犹之不分也。自孟氏创三权分立之说，凡各立宪国，有议会以立法，有政府以行政者，莫不设立。各级裁判，所，以完全司法独立之权。日本为立宪国，则司法自必独立明矣。其要义凡四：各级裁判所自相联助，自相监督，而必不受政府之节制，一也；任其事者必有专门之学，二也；其官皆任以终身，若无大故，不能变更，与政府各官随政党为进退者，质性全别，三也。凡经其所裁判者，人民有服从之义务，四也。其立此制之命义在，必使为法官者，有学问，有经验，无内顾之忧，无旁骛之事，而后一意以持法律之平，而保国家民人之安全。此犹之布帛菽粟之值，必有待度量权衡也。若司法失职，则是。非无所取准秩序，遂不可保，国家危矣。故欲专司法之任，即不能不重司法之权，此其使司法独立之意欤。夫司法为内政之官，原与外交无涉，而在今日东方之国，则司法一部，若与外交有绝大之关系者，则以西方各国对于东方，又有所谓领事裁判权也。领事裁判权者，谓甲国之民移居乙国，则立于乙国统治权之外，而得享其特别权利也。此说之行，虽根于强弱不同而起，而其口实则必以民法、刑法之不善，裁判之腐败，不便于受治为言。自有领事裁判权之说，则外国人之入内国者，政府有保护之责，而无监督之权。夫被保护者，不予保护者以权，是使之不能保护也，事后乃从而责之，于是国际之困难极矣。故谋自立者，不能不谋收回治外法权，而欲收回治外法权，非使司法部精良不可。日本于收回领事裁判权之成绩，虽半由兵力之强，与外交之巧，而其主要则在改良司法部，盖其君臣上下谋之二十年而后达其目的者。司法之于国，岂不重哉？
法国司法制度提要
第一编绪论。第二编裁判所及理刑局。第三编裁判所办理诉讼。
右列三编，凡十二章，分二十二节，为法国共和现行刑法，即全国司法部之概略也。制度纲要已具于目录之中。其关于民事者，自始审裁判所以下，其种类凡五。其关于刑事者，自违警章罪裁判所以下，其种类凡三，而皆受其成于破毁院。破毁院者，即评定官阶级之最高者也。其他附属吏之制限，理刑局之组织，检察官之职。务控诉院之管辖，靡不逐条剖解，而以代讼人、律师、公差、差总附焉。其裁判所办理诉讼，为防官吏民人之违背法律也，特于和解起诉、评议疑问、采决理由判决文告等，详加诠释。此种办法，范围极广，故不属以上各章，而自为一编，所谓特别审理办法也。谨按司法者，据三权分立中最要之方面，即宪法精意所流衍也。自宪法外表观之，则司法祗居宪法之一部。然自宪法内容观之，则司法实握宪法之大纲。文化优劣之原，政界治乱之机，其他无足论，至要者，惟司法制度而已。考司法应行独立之故，聚讼纷如。自孟德斯鸠倡立法、行法、司法三权鼎峙之说。世之政治家、法律家，研究此问题者，固无俟赘言。即著作哲学两家，亦罔弗竭虑殚精，穷其究竟，其说遂有不胫而走，不翼而飞之势。法国现时司法权由立法分离而独立，亦立宪国之通例也。试举立法、司法分立之要义：一、裁判所不得反对法律之施行；二、不得如前时高等法院得施行一切命令；三、司法部员不得为一切政治上议论，此司法不能侵立法之权限也。一、立法部无裁判权；二、立法者当裁判失当之际，无矫正或破坏权；三、不以新法駮旧法所判之事件四，除裁判官自身废止外，不得制新法，令其退职。此立法不能侵司法之权限也。此制既立，然后为法官者，事权一，界限清，壹意持平，而绝无 法徇情之弊。故立宪国之人民，皆有服从法律之性质，实由司法独立之效，有以致之。法。国律例渊源罗马，久为各国之模型，然司法制度，屡经改革，而始有今日之完备，此犹日躔月离之有经度，古疏今密，可得而稽也。若司法区划，悉由控诉院之管区分之。本国有管区凡二十四，殖民地有管区凡七，内以法官操其柄，外以领事秉其枢，至与波斯、埃及诸邦缔约，则又有所谓领事裁判权，以扩张其国力焉。然则司法制度者，非第治内之矩矱，抑亦治外之准绳也。
比利时司法制度提要
第一章裁判所。第二章裁判官。第三章书吏及以外裁判所之附属吏。第四章理刑局。第五章司法事务之执行。第六章司法行政之监督。
右译比利时现行司法制度，都六章，凡二十三条，逐条诠释，以见脱离。和兰仍采法兰西宪法主义，成一独立之立宪君主国。其大纲凡四：曰裁判所及理刑局之组织，曰裁判所及理刑局官吏之资格席次，曰司法事务之执行，曰司法行政之监督，而以书吏及附属吏附焉。谨案：比利时隶属法国以前，其司法制度，全受法廷支配，轻重出入，如轮附轴，而失其自由改革权。然司法部之组织，犹根据法律，未至秩序紊乱也。自千八百十四年，为和兰所并，任意更张，成规顿失，支离棼错，举国哗然。揆其不合公理之处，约有四端：一、废陪审制度，二、停开审重罪轻罪事件，三、破坏裁判官转任停职规则。四于二三州之地，设破毁院三处。此千八百十四年及十五年之敕令也。迨千八百三十年，法兰西王室变更，影响所及，震荡全欧，比利时遂乘此时机。脱和兰之羁轭，而成为独立。自是以来，颁布立宪，厘订规制，又以法典之编，非参酌现情，难以遽收实效也。于是顺国民习惯，体社会风俗，溯司法制度沿革，仍取千八百十年法国所定之法律，补苴罅漏，公布遵行。其稍与法国歧异者，惟比国破毁院，祗有民事、刑事两部，不能如法之又设请愿部，比国治安裁判所，审判官任至终身，而法国无此特权。重罪裁判所在各州之首府设之，而法国则非常设数端以外，其审定区域，布置职务，皆与法国同。此比利时现行法制之大概也。盖未立宪之国，行法与司法合，立宪之国，行法与司法分，合则有牵掣之弊，分则有独立之权。刑法之平与不平，其原因实造于此。自孟德斯鸠建三权分立之议，立宪之国，莫不设立各级裁判，所以袪混一之害，而完全其独立权。比利时为世界立宪国，司法固当独立者也。当其服属法国之时，事事禀承，必有难舒展自如者，而政法之精理，亦颇得其遗。传读千八百八十五年颁布之法律，原本法国，不相迳庭，饮水思源，非无故也。
日本统计释例提要
卷一：土地之属，凡十二。人口之属，凡三十二。教育之属，凡二十七。社寺及教会之属；凡七。
卷二：民事及刑事、裁判之属，凡四十。警察之属，凡十三。监狱之属，凡十四。陆军之属，凡二十二。海军之属。凡二十五。
卷三：农业之属，凡十七。山林及狩猎之属，凡七。渔业及制盐之属，凡四。矿山之属，凡四。工业之属，凡二十三。外国贸易之属，凡二十二。内国商业之属，凡七。会社之属，凡十。储金及保险之属。凡五。
卷四：陆运之属，凡十六。水运之属，凡二十五。邮便及电信、电话之属，凡二十三。筑造之属，凡九。卫生之属，凡四。救育之属，凡八。卷五、银行及金融之属。凡四十三。财政之属凡三十二。
卷六：爵位、勋章及褒章之属凡七，议员选举之属，凡六。官制及附录之属，凡十三。北海道之属凡十。一，台湾之属。凡六十二。
右历举日本至近统计各表，一一释其所以立此表之故，以见日本国势之实状，而日本政府之注意，亦显著于是矣。其纲凡三十一，即某事之属。目凡五百五十八。其表中所列实数，不可胜书，但著其目而详其用而已。谨案：统计之为式，乃举凡天时人事物产，无论百为万变，苟其有数可稽，无不列之于表。而其用意则在观所著之实数，而知其致此之原理，因以筹其消息迎距之方。其端亦发于西人，初亦不过供学者研究学理之用。一千六百二年闲，法国始设立统计局，其后泰西各国，次第设立，至一千八百五十三年，始设万国统计会。日本明治初年，其国之政家即注意于此。后经营之久，至日本明治十五年，始刊行统计年鉴。自是日本亦得入于万国统计会之闲。今日统计一门，已成为专家之学，于各科皆有关系，而惟于政治上则关系尤大，几为研究政治者所必需。盖人事蕃淆，不可纪极，其实数不明，斯其实理必不能测，而其实数则必隐于繁复之中，不可得见。往昔之言治者，无统计学以为之根据，惟凭一时一事之见闻，见一以为然，则以为莫不然，其见一以为不然，则亦如是，于是影响附会，以一人之幻想，绳社会之实事，而政治斯病矣，此政治之所以不进也。挽近以来，天下皆知从事于征实之学，事事皆先求外界之实状，而徐绎其所以然之故。然后立为义例，不合则再改，必求其密合而后已。彼声光化电之学皆如是也，而政治学之研究亦复如是。故统计学遂为政治学实验之法。政治中必赖统计而后明者凡六：一、人口统计，则疏密增减、寿夭性情职业之理可见焉。二、经济统计，则生产消费、分配、交通、贸易储蓄价值之理可见焉。三、政法统计，则领地人民、立法、司法、财政、陆海军、警察、监狱之理可见焉。四、社会统计，则劳力贫民及其他慈善事业之理可见焉。五、道德统计，则犯罪自杀等之理可见焉。六、教育宗教统计，则教育宗教之理可见焉。凡此诸事，其理非冥悟可得，非知其数，即无著手之方。此即统计之大用也。然而统计之学，在国家法制已定之后，固不可不日为调查，以自镜其为治之得失。而在国家法制未定之先，则统计尤不可不先为豫备。盖非此则无以知己国之虚实。及其趋势而徒为法制，亦终不能实行而有效也。至于己国之实状已明，而后持以与他人之国相比较，则己国之所当自谋者，有不洞如观火者哉？此统计学所以为立法行法之大要也。
曰本统计类表叙论提要
土地之属第一，列表二。户口之属第二，列表十二。教育之属第三教会附列表六。官制之属第四爵位勋章附，列表七。财政之属第五，列表十。陆军海军之属第六，列表九。民事刑事裁判之属第七，列表四。警察之属第八，列表三。
监狱之属第九，列表二。卫生之属第十教育附列表六。农业之属第十一，列表八。山林狩猎之属第十二，列表三。渔业制盐之属第十三，列表三。矿山之属第十四，列表三。工业之属第十五，列表七。会社之属第十六保险附，列表三。筑造之属第十七，列表二。银行之属第十八。外国商业之属第十九，内国商业之属第二十。陆运之属第二十一水。运之属第二十二。邮便电线电话之属第二十三邮便储金附，列表三。
谨案：统计之学，始于西人，盖深得周官遗意。日本于明治十五年仿行，统计岁出一册。是编为明治三十七年，统计凡三十一门，为表五百五十有七。兹就其体例，删并门类为二十三门，小者以类相附，为表一百一十有六。增进日本各校儿童学龄表，日本全国陆军一览表、日本全国海军一览表，日本远洋渔业时地分数列表，台湾历年吸烟人数列表。凡五表皆删节简要，便于观览。复论其治国大要，综括精义，各为论说，列于表首，而则效损益之意，即寓乎其中。日本维新之初，首颁御誓五章，与一国臣民共守宪法，励精图治，三十余年，纲举目张，凡行政司法、练兵理财，以至振兴工艺，推广贸易，事事效法西人，善取众长，一变旧俗。其急功趋利，近于霸术，而本末兼权，归于明体达用而止。然其国人稠地狭，殖产不繁，生计颇绌，虽人才奋出，殚力竞进，而终有限制，未能遽达其志。徒以家国一体，朝野一心，其民有聪强勤朴之风，其治有画一整齐之象，用能崛起三岛，发愤自雄。故论天时地利，日本实远逊于我，而人和过之。程子曰：有关睢、麟趾之精意，而后可行周官之法度。事固如此。是编所列，自土地、户口、学校、职官、财政、军备、司法、警察、监狱、卫生、农、工、商、矿、林、渔、狩牧、轮路、邮电之属，灿然悉备。以山海贫弱之国，而数载战胜，骤致盛强，岂非综核名实之效哉？

[book_title]《政治丛书提要》PDF下载原书地址：[URH:★http://www.daxuan.com★]
[IMG:政治丛书提要_1.jpeg]
链接：
[URH:★http://www.daxuan.com★]
提取码：k1ja

        </div>
      </div>
    </div>
  </div>
</div>
<!--update:2025-08-30 09:43:29-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>