<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="桐阴旧话,桐阴旧话全文在线阅读,桐阴旧话全文在线下载,大玄古籍书库">
<meta name="description" content="一卷。宋韩元吉撰。韩元吉字无咎。宰相韩维玄孙,官至吏部尚书。自号南溪居士,生卒年不详。除本书外,尚著有《南涧甲乙稿》、《南涧小集》等。《桐阴旧话》所载为韩氏家事世旧闻,从韩亿到韩综、韩绛、韩绎、韩维、韩缜。共十三条。因韩家京师府第门前有桐木,故名。《宋史·艺文志》记载本书为十卷,陈振孙《直斋书录解题》亦云十卷,而后世散佚,故仅剩一卷。有《续百川学海》。(戊集)。本、《古今说海》(说略部杂记家)。本、《学海类编》。(集余一)。本、《丛书集成初编》。(文学类)。本等。_桐阴旧话_全文在线阅读_桐阴旧话_全文在线下载_大玄古籍书库">
<title>桐阴旧话_韩元吉_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">桐阴旧话</span> <br/>
          作者： <span class="inputVal" id="bkauthor">韩元吉</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]1946</span> <br/>
          说明： <span class="inputVal" id="bkdec">一卷。宋韩元吉撰。韩元吉字无咎。宰相韩维玄孙,官至吏部尚书。自号南溪居士,生卒年不详。除本书外,尚著有《南涧甲乙稿》、《南涧小集》等。《桐阴旧话》所载为韩氏家事世旧闻,从韩亿到韩综、韩绛、韩绎、韩维、韩缜。共十三条。因韩家京师府第门前有桐木,故名。《宋史·艺文志》记载本书为十卷,陈振孙《直斋书录解题》亦云十卷,而后世散佚,故仅剩一卷。有《续百川学海》 (戊集) 本、《古今说海》(说略部杂记家) 本、《学海类编》 (集余一) 本、《丛书集成初编》 (文学类) 本等。</span> <br/>
          封面： <span class="inputVal" id="bkimg">Z_6475.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]桐阴旧话
[book_author]韩元吉
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]1946
[book_dec]一卷。宋韩元吉撰。韩元吉字无咎。宰相韩维玄孙,官至吏部尚书。自号南溪居士,生卒年不详。除本书外,尚著有《南涧甲乙稿》、《南涧小集》等。《桐阴旧话》所载为韩氏家事世旧闻,从韩亿到韩综、韩绛、韩绎、韩维、韩缜。共十三条。因韩家京师府第门前有桐木,故名。《宋史·艺文志》记载本书为十卷,陈振孙《直斋书录解题》亦云十卷,而后世散佚,故仅剩一卷。有《续百川学海》 (戊集) 本、《古今说海》(说略部杂记家) 本、《学海类编》 (集余一) 本、《丛书集成初编》 (文学类) 本等。
[book_img]Z_6475.jpg


[book_title]桐阴旧话
韩元吉撰
忠献公将生，令公梦人手中书一大兴字示之，知门户之将起也。及命名，从人从意，而字宗魏，盖取毕万之后必大万盈数，魏大名之义耳。年六七岁，病甚，令公与夫人守视之，忽若张口饮药状，曰：有道士牵犬，以药饲我。俄汗而愈。后因画像以祀。按列仙传：韦善俊，唐武后朝京兆人，长斋奉道法，尝携黑犬，名乌龙，世俗谓为药王云。
太保公，忠宪会祖也，周国公祖也，皆㘸灵寿相比。献肃公自太原移帅定武，始议攺㘸，既发冗，则二瓦棺并列，有泉湛然其下，大惊，以问乡老，有曰：当时开圹见水贫不能易地，遂以木架于水上，然犹不腐，则知未尝溢涸尔。因不敢攺，而相地者以为奇，第斲石为柱，横二石梁尾，棺仍之，不别为椁，增筑其封，岐蒙首于上。淇水李公邦直为墓表，孙康简公曼叔书之，亦买田灵寿，以赡同族之贫者。
忠宪公少年贫时，学书无纸，庄门前有大石，就其上学字，晚即涤去。遇烈曰，及小雨，张弊伞自蔽，率以为常。
公与李康靖公同行应举，有一毡同寝卧，至别割毡为二分之。其后浸贵，以长女嫁康靖公子邯郸公，而第七解州府君娶康靖公女，子孙数世，婚姻不绝。
李康靖公子汝州守赵公门客，本传云：依所亲赵，况其是乎。■忠宪公亦往见焉。赵公尤敬待。忠宪，每闻公至书院，即令设肉食。康靖尝有简戏云：久思肉味，请兄访及也。赵公遂以女许嫁忠宪。公。既过省，赵公遣人送女至京师，资从甚鲜华，女亦乘马，披绣衫，戴帽汩成外旅邸一。夕病心痛卒，忠宪具素服往哭之，后乃为王文正公壻也。
舍人讳综，字仲文，景祐元年登进士第，后以吕文靖公荐入馆。忠宪公书戒之曰：惟上感君恩，次答知巳，外但服勤职业，一心公忠，何虑前程不达？切湏照管人情，周防忌善之言为切。继迁开封推，又戒之曰：乍赞浩穰，庶事皆湏熟思，无致小有失错。至于断一笞杖或不当，明则惧于朝章，幽则畏于阴骘。二书真迹具在族人家，自余尚数纸，亦与献肃兄弟者，无一笔草书尾但云：吾押付汝而不名。
王夫人初未有子，梦一僧貌甚异，手持莲花曰：汝欲生男乎？摘五果饵之。后生舍人及献肃公、职方、宫师、庄敏公。五子皆贵显，尝诲之曰：汝父有法度，为世所知，汝曹或不及，则人必以为类我也。其善教如此。
献肃公讳绛，字子华，发解过省、殿试皆第三，以元祐三年三月薨，皆三数，亦异事也。故苏惠公颂挽诗云：三登庆历三人第，四入熙宁四辅尊。盖公自枢副迁参政，宣抚陜右，即军中拜昭文相，再入史馆相也。
职方讳绎，字仲连，从晏元献公辟为永与倅。有富家子悦娼女柳，约为夫妇，而父母强为子娶，乃谋之市卜，教以厌蛊，期妻必死可娶。娼则厚酬之。既而妻果病垂死。妻之父母闻而告官。晏公醇佛不信，曰：世固有是邪？职方固请鞠之，遂得。尝发地藏木偶人，书其妻名氏生时与咒诅之词。晏公大惊，乃奏抵法。
宫师讳维，字持国。忠献公尝梦巨碑中有宫师姓名，而为金字，莫晓。所谓然，亦意公必贵也，故公不出应科举，忠献公亦不强之，曰：是儿当月致远大。其后公预元祐党籍，蔡京请徽庙御书群臣姓名而金字填之，或谓为应
庄敏公讳缜，字玉汝。初求字于欧阳文忠公，公以小合幅纸书玉女二字送来，庄敏大不乐。明日相见，犹有愠容。文忠公曰：出处无点水也，君何怪耶？取笔添女字三点，相与一笑。盖诗中王欲玉女，但音发作汝也。前辈亦雅戏若此。
契丹使每岁至中国，索食料，多不时珍异之物，州县桡动。公之使虏，入其境稍深，则必索猪肉及胃脏之属，从者莫能晓。燕北第产羊，俗不畜猪，驿司驰骑，疲于奔命，无日不加籓楚，所以困之尔。𫗟回程与送伴者饮，率尽酒，然公𭎛日乘骑如故，初不病醒也。盖取随行大杯酌劝之，伴者不能胜，屡至委顿。临别痛饮达旦，及叙违马上，几不能相揖。后闻虏中青伴者以失仪沙袋击之至死。

        </div>
      </div>
    </div>
  </div>
</div>
<!--update:2025-08-30 09:45:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>