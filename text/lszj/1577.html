<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="避暑漫抄,避暑漫钞全文在线阅读,避暑漫钞全文在线下载,大玄古籍书库">
<meta name="description" content="笔记。题宋陆游编。一卷。书中所录包括唐、五代及两宋人笔记中若干条目,每条之下,均注明所抄书目。内容则以轶闻逸事为主,亦有涉及文学与文人者(如李煜亡国前后之事,唐代宫廷之俳优戏等)。因所抄之书有今不见传本者,故具有一定价值。此书《宋史·艺文志》未著录,书前无序、后无跋。有《古今说海》、《历代小史》、《丛书集成初编》等本。_避暑漫钞_全文在线阅读_避暑漫钞_全文在线下载_大玄古籍书库">
<title>避暑漫钞_陆游_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">避暑漫钞</span> <br/>
          作者： <span class="inputVal" id="bkauthor">陆游</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,笔记,完结</span> <br/>
          字数： <span class="inputVal" id="bknum">[book_length]5449</span> <br/>
          说明： <span class="inputVal" id="bkdec">笔记。题宋陆游编。一卷。书中所录包括唐、五代及两宋人笔记中若干条目,每条之下,均注明所抄书目。内容则以轶闻逸事为主,亦有涉及文学与文人者(如李煜亡国前后之事,唐代宫廷之俳优戏等)。因所抄之书有今不见传本者,故具有一定价值。此书《宋史·艺文志》未著录,书前无序、后无跋。有《古今说海》、《历代小史》、《丛书集成初编》等本。</span> <br/>
          封面： <span class="inputVal" id="bkimg">Z_7045.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]避暑漫钞
[book_author]陆游
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,笔记,完结
[book_length]5449
[book_dec]笔记。题宋陆游编。一卷。书中所录包括唐、五代及两宋人笔记中若干条目,每条之下,均注明所抄书目。内容则以轶闻逸事为主,亦有涉及文学与文人者(如李煜亡国前后之事,唐代宫廷之俳优戏等)。因所抄之书有今不见传本者,故具有一定价值。此书《宋史·艺文志》未著录,书前无序、后无跋。有《古今说海》、《历代小史》、《丛书集成初编》等本。
[book_img]Z_7045.jpg


[book_title]避暑漫抄
宋陆游抄
上西幸蜀，禄山以车辇乐器及歌舞衣服，迫胁乐工，𪺮引犀象，驱掠舞马，尽入洛阳，复散于河北，向时之盛，扫地而尽矣。洎肃宗克复，方散求于人间，其后归于京师者，十无一二。初，禄山至东都，大设声乐，揣幽、燕戎王、番胡酋长，多未之见，因诳之曰：吾当有天下，大象自南海奔走而至，见吾必拜舞。鸟兽尚知天命有所归，何况人乎？于是左右引象来，至，则瞪目愤怒，略无拜舞者。禄山大怀惭怒，命置于槛阱中，以烈火𦶟之，以刀槊，俾壮士乘高投之，洞中，胸臆血流数大鹰人乐工见者，无不掩泣。
萧瑀尝因宴，太宗谓近臣曰：自知一座最贵者先把酒。时长孙无忌、房玄龄相顾未言，瑀引手取杯，帝问曰：卿有何说？瑀对曰：臣是梁朝天子儿，隋室皇后弟，唐朝左仆射，天子亲家翁。太宗抚掌，极欢而罢。
安禄山败，史思明继逆至东都，遇樱桃熟，其子在河北，欲寄遗之，因作诗同去。诗云：樱桃一笼子，半赤半已黄。一半与怀王，一半与周至。诗成，皆赞美之曰：明公此诗大佳，若能言一半周至，一半怀王。即与黄字，声势稍稳。思明大怒曰：我儿岂可居周至之下？即其传也。
元和初，达官与中外之亲为婚者，先已涉溱洧之讥。就礼之夕，傧相则有清河张仲素，宗室李程女家，索催妆诗，仲素朗吟曰：舜耕余草木，禹凿旧山川。程久之乃悟曰：张九，张九，舜禹之事，吾知之矣。于是辟客大笑。
李福妻裴氏，性妒忌，姫侍甚多，福未尝敢属意。镇滑台日，有以女奴。献之者，福意欲私之，而未果。一日，乘间言于妻曰：某官已至节度使矣，然所指使者，率不过老仆，夫人待某，无乃薄乎？裴曰：然不知公意所属何人？即指所献女奴。裴许诸。尔后不过执衣侍膳，未尝得一缱绻。福又嘱妻之左右曰：设夫人沐发，必遽来报我。既而果有以沐发来告者，福即言腹痛，且召其女奴。既往，左右以裴方沐，不可遽巳，即告以福所疾。裴以为信然，遽出发盆中，跣问福所苦。既业以疾为言，即若不可忍状。裴极忧之，由是以药投童溺中进之。明日，监军使及将校悉来候问，福即具以告之，因曰：一事无成，固当有分，所苦者，虚咽一瓯溺耳。闻者莫不大笑。
咸通中，优人李可及，滑稽谐戏，独出辈流，虽不能托讽谕，然巧智敏捷，亦不可多得。尝因延庆节，缁黄讲诵毕，次及优倡为戏，可及褒衣慱带，摄齐升座，称三教论衡。偶坐者间曰：既言慱通三教，释迦如来是何人？对曰：妇人。间者惊曰：何也？曰：金刚经云：敷坐而坐，非妇人，何湏夫坐而后儿坐也。上为之启齿，又曰：太上老君何人？曰：亦妇人也。问者益所不喻，乃曰：道德经云：吾有大患，为吾有身。及吾无身，吾有何患。非妇人，何患于有娠乎？上大悦，又问曰：文宣王何人也？曰：妇人也。问者曰：何以知之？曰：论语云：沽之哉，沽之哉！我待贾者也，非妇人，奚待嫁为？上意极欢，赐予颇厚。
汉以孝廉取士，而袁本初、曹孟德皆举孝廉。唐重进士，而黄巢屡主进士。科目之不足据也如此。
张巡之守睢阳，玄宗已幸蜀，胡羯方炽，城孤势蹙，人食竭，以𫄨布切。煮而食之，时以茶纸和之，而意气自如。其谢加企吾表曰：想娥眉之碧峰，豫游西蜀；追绿耳于玄圃，保寿南山。逆贼禄山，迷逆天地，戮辰黎元，膻臊阙庭，震惊陵庙。臣被围七旬，亲经百战，主辱臣死，当臣致命之时；恶稔罪盈，是贼灭亡之日。其忠勇如此。又激励将士，赋诗曰：接战春来苦，孤城日渐危。受围如月晕，分守若鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天地，心计欲何施。又夜闻笛诗曰：岩峣试一临，虏骑俯城阴。不辨风尘色，安知天也心。营开星月近，战苦阵云深。旦夕高楼上，遥闻吹笛吟。
逆明将乱于中原，梁朝志公太师有语曰：两角女子绿衣裳，却皆太行激君王，一止之月必消亡。两角女子，安字，绿者，禄字也。一止，正月也。果正月败亡。
张易之，行成之族孙。则天临朝，太平公主引其弟昌宗入侍。昌宗荐易之器用过臣，即令召见，俱承辟阳之宠。右补阙朱敬则谏曰：臣闻志不可满，乐不可极，嗜欲之情，愚智皆同，惟贤者能节之，不使过度，则前圣格言也。陛下内宠，巳有薛怀义、张易之、昌宗，固应足矣。近闻尚食奉御柳模，自言子良宾洁白，美须眉，左监门卫长史侯祥，自云阳道庄伟，过于薛怀义，专欲自进，堪充宸内供奉。无礼无义，溢于朝听。臣愚职在谏诤，不敢不奏。则天劳之曰：非卿直言，朕不知此。赐彩百股。唐史旧书详载斯语。父子兄弟，君臣荐进，献纳如此，亦可谓之秽史矣。
唐文皇既以武功平隋乱，又以文德致太平，于篇咏尤其所好，如曰昔乘疋马去，今驱万乘来。词气壮伟，固人所脍炙。又尝观其过旧宅诗曰：新丰停翠辇，谯邑驻鸣笳。一朝辞此去，四海遂成家。盖其诗语与功烈真相副也。
宣宗微时，以武宗忌之，遁迹为僧。一日游方，遇黄薜禅师同行，因观瀑布，黄叶曰：我咏此得一联，而下韵不接。宣宗曰：当为续成之。黄蘖云：千岩万壑不辞劳，远看初知出处高。宣宗续云：溪涧岂能留得住，终归大海作波涛。其后竟贱大位，兆先见于此诗矣。然自宣宗以后，接懿、僖之时，海内遂不靖，则作波涛之语，岂非谶邪？
李芳仪，江南国主李景女也。纳土后在京师，初嫁供奉官孙某，为武，疆都监。为辽中圣宗所获，封芳仪，生公主一人。赵至忠虞部自北虏归明，尝仕辽，为翰林学士，修国史，著虏庭杂记载其事。时晁补之为北都。教官览其书而悲之，与颜复长道作芳仪曲云：金陵宫殿春霏微，江南花发鸬鸪飞。风流国主家千口，十五年来粉伐稀满堂诗酒皆词客，夺锦挥毫在瑶席。后庭一曲风人改，收泪临江悲故国。令公献籍朝未央，敕书筑第优降王。魏俘曾不输织室，供奉一官奔武。强秦淮瀚水种山树，塞北江南易思土。双燕清秋梦柏梁吹落天涯。犹并羽，相随未是断肠悲。黄河应有却还时。宁知翻手明朝事，咫尺山河不可期。仓皇三鼓滹沱岸，良人白马今谁见国亡家破一身存薄命如云信流转。芳仪加我名字新，教歌遣舞不由人。采珠拾翠衣常好。深红暗尽惊胡尘，阴山射虎边风急。嘈杂琵琶酒阑泣，无言数徧天河星，只有南箕近乡邑。当年千指渡江来，千指不知身独衰。中原骨肉又众落，黄鹄寄意何当回。生男自有四方志，女子那知出门事。君不见李陵椎髻泣穷边，丈夫漂泊犹堪怜。江州庐山真风观，李主有国日，施财修之，刊姓氏于石。有太宁公主、永禧公主，皆李景女，不知芳仪者孰是也。
李煜在国，征行娼家，遇一僧，张席焜，遂为不速之客。僧酒令，讴吟吹弹，莫不高了。见煜明俊酝藉，契合相爱重。煜乘醉大书右壁曰：浅斟低唱，偎红倚翠。大师鸳鸯寺主，传持风流教法。久之，僧一妓之屏帷，煜徐步而出，僧妓竟不知。煜尝密谕徐铉，铉言于所亲焉。
李后主尝买一砚山，经，长才逾尺，前耸三十六峰，皆大，犹手指左右，则引两阜坡陀，而中凿为砚。及江南国破，砚山因流转数十人家，为米老元章得。后。米老之归丹阳也，念将卜宅，久未就，而苏仲恭学士之弟，号称好事，有甘露寺，下并江一古基，参群术，唐晋人所居。时米欲得宅，而苏觊得砚，于是王彦昭侍郎兄弟与登北固，共为之和会，苏、米竟相易。米后号海岳庵者是也。砚山藏苏氏，未哉索入九禁矣。
慈圣光献曹后，佐佑仁庙，定策立英宗、神宗，乃本朝后妃，盛德之至者也。其在父母家时，与群女共为撚钱之戏，而后一钱辄独旋转盘中，凡三日方止。及晚岁，疾病急愿，左右问：此为何日？左右对以十月二十日，实太祖大忌日也。后颔之，乃自语曰：只此日，去只此。日去，免烦他百官。盖谓不欲别日立忌，使百官有司有奉慰行香之劳也，遂以是日崩。今人学道，号超脱非常，一且于死生之际，未必能达。后之始终若此，岂非天人乎？神庙当宁，慨然兴大有为之志，欲问西北二虏罪。一日，被金甲诣慈寿宫，见太皇太后曰：娘娘，臣著此好否？后迎笑曰：汝甲甚好也。虽然，使汝至衣此等物，则国家何堪矣！神庙默然心服，遂卸金甲。
艺祖受命之三年，密镌一碑，立于太庙寝殿之夹室，谓之誓碑，用销金黄幔蔽之，门钥封闭甚严。因敕有司，自后时享及新天子即位，谒庙礼毕，奏请恭读誓词。是年秋享，礼官奏请如敕。上诣室前再拜升阶，独小黄门不识字者一人从，余皆达立庭中。黄门验封启钥，先入焚香，明烛揭幔，亟走出阶下，不敢仰视。上至碑前再拜，跪瞻默诵讫，复再拜而出。群臣及近待皆不知所誓何事。自后列圣相承，皆踵故事，岁时伏谒，恭读如仪，不敢漏泄。虽腹心大臣如赵韩王、王魏公、韩魏公、富郑公、王荆公、潞文公、司马温公、吕许公、申公，皆天下重望，累朝最所倚任，亦不知也。
靖康之变，犬戎入庙，悉取礼乐祭祀诸法物而去，门皆洞开，人得纵观。碑止高七八尺，阔四尺余，誓词三行：一云：柴氏子孙有罪，不得加刑，纵犯谋逆，止于狱中赐尽，不得市曹刑戮，亦不得连坐支属。一云：不得杀七大夫及上书言事人。一云：于孙有渝此誓者，天必殛之。后建炎中，曹勋自虏中回，太上寄语云：祖宗誓碑在太庙，恐今天子不及知。云云。
正和初，上始躬揽权纲，不欲付诸大臣，因述艺祖故事，御马亲巡大内诸司，至内后拱宸门之左，对后苑东门，有一库，无名号，但谓之苑东门库，乃贮毒药之所也。外官一员共监之，皆二广、川、蜀，每三岁一贡，药有七等，野葛、胡蔓皆预，鸩犹在第三，其上者鼻嗅之立死。于是亲笔为诏，谓取会到本库，称自建隆以来，不曾有文遣，此皆前代用以杀不𢌜之臣。藉使臣下果有不赦之罪，当明正典刑，岂宜用此？可罢其贡，废其库，将见在毒药焚弃，瘗于远郊，仍表识之，母令牛畜犯焉。呜呼！上圣至仁，大哉尧舜之用心也！
林中尽彦振摅气字轩昂，有王陵之少戆。罢政人一不得意，寓扬州，丧其偶。久之，忽于几筵座上时见形，饮食言语如平生状，仍决责奴婢甚苦。彦振徐察非是，乃微伺其踪，则掘地得大穴，破之，罗捕六七老狐。中一狐尤耄而白，且解人语言，向彦振求哀曰：幸母见杀，必厚报。彦振弗顾，悉命杀之，迄无他。
朝奉郎刘均国言，侍其父吏部公罢官成都，行李中水银一箧。偶过溪渡，箧塞遽脱，急求不获，即揽取渡傍丛草，塞之而渡。至都久之，偶欲汞用，倾之不出，而斤重如故也。破箧视之，尽成黄金矣。国初征泽潞时，军士于泽中镰取马草，晚归，镰刃透成金色，或以草然釜底，亦成黄金焉。又，临安僧法坚言，有歙客经于潜山中，见一蛇，其腹胀甚，蜿诞草中。徐遇一草，便啮破，以腹就磨，项之，胀消如故。蛇去。客念此草必消涨毒之药，取置箧中。夜宿旅邸，邻房有过客。方呻吟床第间，客就讯之，云：为腹胀所苦。即取药就釜煎一杯汤饮之，项之不复闻声，意谓良已。至晓，但闻邻房滴水声，呼其人，不复应。即起，烛灯视之，则其人血肉俱化为水，独遗骸卧床，急挈装而逃。至明，生人视之，了不测其何为至此。及洁釜炊饭，则釜通体成金，乃密瘗其骸。既久经赦，客至邸语其事，方传外人也。
张守一为大理少卿，平反折狱，死囚出免者甚多。后有白头老人诣前拜谢曰：某非生人，明公所出，死囚之父也。无以报德，傥有防身之求，或能致耳。俄有诏赐脯，城中纵观。守一见士人家女甚美悦。之计无从出，试呼前鬼问曰：能为我致否？曰：此易事，然不得，久絻。可七日而已。遂营静处，设帷帐，有顷而至。女惊曰：此何处？守一及鬼在傍，绐云：此是天上。因与款昵，情爱甚切。至七日，鬼复掩其目。送还。守一私觇女家云：女郎卒中恶，不识人。七。日而醒。
有神降于郑洚家，吟诗曰：忽然湖上片云飞，不觉舟中雨湿衣。折得莲花浑忘却，空将荷叶盖头归。
富彦国在青社，河北大饥，民争归之。有夫妇襁负一子，与之，道左空。蒙中而去。后归乡过此，蒙欲取其骨，则儿尚活，肥健于未弃时。蒙中有大蟾蜍如半轮，气咻咻然，意儿呼吸此气，故能不食而健自尔。遂不食。年六七岁，肌理如王。其父抱儿来京师，以示小儿医张荆筐。张曰：物之能蛰，燕蛇、虾蟆之类是也。能蛰则不食，不食则寿千岁。若听其不食不娶，则仙道也。父喜，携去，今不知所在。
秦会之有十客，曹冠以塾师为门客，王会以妇弟为亲客，吴益以爱。婿为娇客，施全以划刃为刺客，李季以章醮为羽客，龚釜以治产为庄客，丁祀以通家为狎客，曹咏以献计取林一飞还子为说客，郭知运以离婚为逐客。初止有此九客耳。秦既死，葬于建康，有蜀人史叔夜者，怀鸡黍，拏生刍，号恸墓前，其家大喜，因厚遗之，于是谓之吊客，以足十客之数。
领表或见异物自空而下，始如弹丸，渐如车轮，遂四散。人中之郎病，谓之瘴母。海边时有鬼市，半夜而合，鸡鸣而散，人从之，多得异物。宣政宫中用龙涎沉脑屑，和蜡为烛，两行列数百枝，艳明而香溢，钧天所无也。南渡后，久绝此，惟太后回銮沙漠，复值称寿，上极天下之养，用宣政故事，然仅列十如炬，太后阳若不闻。上奉巵问：此烛颇惬圣意否？后曰：尔爹爹每夜常设数百枝，诸阁亦然。上因后起更衣，微谓宪圣曰：如何比得爹爹富贵？

        </div>
      </div>
    </div>
  </div>
</div>
<!--update:2025-08-30 09:47:53-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>