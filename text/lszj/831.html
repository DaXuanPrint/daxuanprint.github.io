<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,敬乡录卷一,敬乡录卷二,敬乡录卷三,敬乡录卷四,敬乡录卷五,敬乡录卷六,敬乡录卷七,敬乡录卷八,敬乡录卷九,敬乡录卷十,敬乡录卷十一,敬乡录卷十二,敬乡录卷十三,敬乡录卷十四,敬乡录全文在线阅读,敬乡录全文在线下载,大玄古籍书库">
<meta name="description" content="十四卷。元吴师道撰。本书为补宋洪遵《东阳志》中所记人物之缺而作，始自梁朝，迄于南宋末。每人皆先述其事迹，后录其诗文，并间有吴氏考证、按语。体例略近元好问《中州集》，但元氏借诗以存人，吴氏则因人以存诗文，故或有仅载篇目而不录原文者。其编辑宋人小传，是在《宋史》未成以前，故记载多有异同，亦有《宋史》不载之事。于史颇资参考。有清李小雅抄本，缪荃孙、瞿熙邦校并跋，四册(现藏北京图书馆)、《四库全书》本。此外，近人张钧衡撰《考异》一卷，《辩疑》一篇，收入《适园丛书》第一集。《续金华丛书》。(史部)。亦有《敬乡录》十">
<title>敬乡录_吴师道_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">敬乡录</span> <br/>
          作者： <span class="inputVal" id="bkauthor">吴师道</span> <br/>
          朝代： <span class="inputVal" id="bkdate">元代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,传记,完结</span> <br/>
          字数： <span class="inputVal" id="bknum">[book_length]95074</span> <br/>
          说明： <span class="inputVal" id="bkdec">十四卷。元吴师道撰。本书为补宋洪遵《东阳志》中所记人物之缺而作，始自梁朝，迄于南宋末。每人皆先述其事迹，后录其诗文，并间有吴氏考证、按语。体例略近元好问《中州集》，但元氏借诗以存人，吴氏则因人以存诗文，故或有仅载篇目而不录原文者。其编辑宋人小传，是在《宋史》未成以前，故记载多有异同，亦有《宋史》不载之事。于史颇资参考。有清李小雅抄本，缪荃孙、瞿熙邦校并跋，四册(现藏北京图书馆)、《四库全书》本。此外，近人张钧衡撰《考异》一卷，《辩疑》一篇，收入《适园丛书》第一集。《续金华丛书》 (史部) 亦有《敬乡录》十四卷附《考异》一卷本。</span> <br/>
          封面： <span class="inputVal" id="bkimg">Z_6299.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]敬乡录
[book_author]吴师道
[book_date]元代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,传记,完结
[book_length]95074
[book_dec]十四卷。元吴师道撰。本书为补宋洪遵《东阳志》中所记人物之缺而作，始自梁朝，迄于南宋末。每人皆先述其事迹，后录其诗文，并间有吴氏考证、按语。体例略近元好问《中州集》，但元氏借诗以存人，吴氏则因人以存诗文，故或有仅载篇目而不录原文者。其编辑宋人小传，是在《宋史》未成以前，故记载多有异同，亦有《宋史》不载之事。于史颇资参考。有清李小雅抄本，缪荃孙、瞿熙邦校并跋，四册(现藏北京图书馆)、《四库全书》本。此外，近人张钧衡撰《考异》一卷，《辩疑》一篇，收入《适园丛书》第一集。《续金华丛书》 (史部) 亦有《敬乡录》十四卷附《考异》一卷本。
[book_img]Z_6299.jpg


[book_title]提要
【臣】等谨案敬乡录十四卷元吴师道辑师道字正婺州兰溪人至治元年进士仕至礼部郎中以宋婺州守洪遵东阳志所记人物有遗阙因集录其乡贤自梁迄宋末毎人先次其行略而附录其所着诗文亦有止着其目者明正徳间金革守赵鹤有金华文统十三卷盖祖是书为之然较之是书既多复出复有阙遗如是录载潘良贵矫斋记静胜斋记答雷公达书君子有三戒説四篇而文统止载矫斋记及答雷公达书二篇删汰殊无义例则是录实为博要金华代出硕儒师道所录全在元人以前文献流尤可贵惜若宋方符所编宗忠简遗集师道谓不及见故集中封事诸篇此录不载然此录有赠鸡山陈七四秀才五言一首方符所编转未之及则亦足补其阙矣又此书编辑诸贤小犹在宋史未成以前故多有异同参互之事若谓梅执礼宻与诸将谋夺万胜门夜入金营刼二帝归范琼以为无益独吴革与赵子方结军民得众数万王时雍徐秉哲闻之惧使琼泄谋于金师宋史及东都事略本俱不载其详附见于此书又若宋史载嘉定十四年三月丁亥金师破黄州知州事何大节弃城遁死己亥金师陷蕲州知州事李诚之死之是録载李诚之死事与宋史合而于何大节之遁则引刘克庄答傅谏议伯成书辨大节初防齐安官吏士民过武昌复自还齐安固守半月城破金师拥入大江死于赤壁矶下则大节实未尝遁此事与宋史颇异亦可以资考证元好问中州集为世所重以其详于篇章并核于事实师道此书又岂出好问下欤乾隆四十六年七月恭校上
总纂官【臣】纪昀【臣】陆锡熊【臣】孙士毅
总　校　官【臣】陆费墀

[book_title]敬乡录卷一
元　吴师道　辑
梁刘峻字孝标平原人隠金华山事见本传及文选注孝标所自叙郡志山之紫薇岩乃其讲授处清修寺即故宅也峻甞撰类苑一百二十卷不传世说注行世诸文间见文选独山栖志一篇传云其文甚美近出金华智者寺经藏函中人罕知者按栁子厚龙城录记隠金华山者汉刘仲卿也愚考昔人谓龙城录唐志无之乃王铚伪撰或云刘焘今志中叙近代江治中王征士而不及仲卿尤足以表其妄也但其间有云帝鸿铸鼎雨师乘烟山号缙云者且三国以来处属临海缙云为章安县地方不与婺相渉何为引此赤松乃黄初平之号非神农时雨师窃谓吾邦以文名前代者实自峻始而此为金华山作既足证伪书之舛他竒古清丽之语甚多不当以此微疵弃也山栖志
夫鸟居山上橧巢木末鱼潜渊下窟穴泥沙岂好异哉盖其性然也故有忽白璧而乐垂纶负玉鼎而要卿相行藏分糺显晦踳驳无异火炎水流员动方息斯则庙堂之与江海蓬户之与金闺并然其所然悦其所悦乌足谓毛衣疮痏在其间哉予生自原野善畏难狎心骇云防朱屋望絶髙盖青组旦沾濡雾迷弥愿闲逸毎思濯清濑息椒邱寤寐永怀其来尚矣矧专澨壤民欲天从爰洎二毛得居岩穴所居东阳郡金华山东阳实防稽西部是生竹箭山川秀丽臯壤坱鬰若其羣峯叠起则接汉连霞乔林绕防则春青冬緑廻溪暎流则十仭洞底肤寸云合则千里雨散信卓荦爽垲神居奥宅是以帝鸿逰斯铸鼎雨师寄此乗烟故涧勒赤松之名山贻缙云之号近代江治中奋迅泥滓王征士髙拔风尘龙蟠鳯栖咸萃兹地良由碧湍素石可致幽人者哉金华山右马鞍山也蕴灵藏圣列名仙牒左元放称此山云可免洪水五兵可合神丹九转金华之首有紫岩山山色红紫遂以为称靡迤坡陁下为深陼防岏隠嶙上亏日月登自山麓渐髙渐进曲路廻隘鱼贯而升路侧有絶涧閙山喧壑俯窥木杪下临无地栗栗危壑至山将半便有广泽大川臯陆隠脉予之葺宇实在斯焉所居三面廻山周绕有象郛郭前则平野萧条目极通望东西带二涧四时飞流泉清澜微霔滴沥生响白波跳沫汹涌成音漕渎引流交渠绮错悬溜泻于轩甍激湍廻于阶砌供帐无绠汲盥潄息瓶也枫椅楮栎之树梓栢桂樟之木分形异色千族万种结朱实包緑果摇白蔕抽紫茎橚矗苯防捎风鸣籁垂条櫩户布叶房栊中谷涧濵花葩攅列至于青春受谢萍生水动则有都梁含馥怀香送芬长乐负霜宜男露芙蕖红花照水臯苏缥叶从风慿轩逺眺蠲忧防疾丘阿曲陵众药灌丛地髓抗茎山筋抽节金盐重于素璧玉豉贵于眀珠可以飬性消疴还年驻色不借雀文黄散勿用负局紫丸翾禽翔鸟风胎两鷇緑翼红毛素肉翠鬛肃肃切羽关关好音驯狎池园旅食鸡鹜若乃魂日伺辰响类钟皷鸣蚿曙声象琴瑟猿薄雾清转飞防乗烟永吟嘈飗喨悦心娱耳谅所以跨蹑管籥韬轶笙簧宅东起招提寺背岩面壑层轩列景防宇凌空博敞闲虚纳祥生白左睠右睇仁智所居故硕德名僧振锡云萃调心七觉诋诃五尘郁烈戒香浴兹定水至于薫炉夜爇法鼓旦闻予跕履抠衣躬行顶礼询道哲人钦和至教毎闻此河纷梗彼岸永寂熈然若登春台而出宇宙惟善是乐岂伊徒言寺东南有道观亭亭崖侧下望云雨蕙楼菌榭隠暧林篁飞观列钱玲珑烟雾日止却粒之氓嵗次祈仙之客餐星髓吸流霞将乃云衣霓裳乗龙驭鹤观下有石屏耸峙中扄刻削颇类人工濯流潨泻渀涌决咽电击雷吼骇目惊魂寺观前皆植修竹檀栾萧飋被陵縁阜竹外则有良田区毗通接山泉膏液郁润肥腴郑白史漳莫之能儗致红粟流溢鳬鴈充厌春鼈防擅碧鸡冬□味珍霜鵽角巾升于邱岭短褐出自中园菀蒋逼侧溪湖菅蒯骈填原隰养给之资生生所用无不阜实藩篱充仭崖巘嵗始年季农隙时闲浊醪初齐清觞新熟则有田家野老提壶共至班荆林下陈樽置爵酒酣耳热屡舞讙呶盛论箱庾髙谈谷稼嗢噱讴歌举桮相酬人生乐耳此懽岂訾若夫而衣耕而食日出而作日入而息晚食当肉无事为贵不求于世不忤于物莫辨荣辱匪知毁誉浩荡天地之间心无怵惕之警岂与嵇生齿剑扬子坠阁较其优劣者哉
古风
自昔厌喧嚣执志好栖息啸歌弃城市归来事畊织凿石窥嶕峣开轩望崭崱激水栏前流修竹堂隂植香风鸣紫鸎髙梧巢緑翼泉脉洞杳杳流洑下不竭彷佛玉山隈想像瑶池侧夜诵神仙记晓吸云霞色将御六龙舆行従三岛食谁欤金门士抚心论胸臆
右灵岩古刹闻昔乃孝标之故宅此地上接紫薇岩双龙洞天想其一时飞屐上下千峯紫翠之间左浮丘而右洪崖风致犹目前也虽遗迹不可追企而泉石景响常存寺之法堂重葺以山栖志旧文镌之此文虽齐梁间余体而古雅特可喜中所谓流洑者盖洞天之水也时咸淳丙寅嵗良月之三日北山何基识
右两篇详畧不同而诗又前篇所无或者何先生节取其文抑别有所传耶兼其题引文字特亦小异今并存之以俟知者师道识
唐骆賔王义乌人仕至临海县丞事见唐史本传及郡志有集十卷类説本事诗记宋之问逰灵隠寺夜吟得首聨有老僧坐大禅牀上续之终篇迟明访之不复见寺僧曰此骆賔王也徐敬业之败与共逃将帅虑得罪求类二人者函首献故敬业为衡山僧賔王亦落发遍逰名山按传称賔王亡命不知所之蜀本集序亦云广陵起义不捷遁逃其説皆合云
灵隠寺
鹫岭郁岧嶤龙宫鎻寂寥楼观沧海日门聼浙江潮桂子月中落天香云外飘扪萝登塔逺刳木取泉遥霜薄花更发氷轻叶互凋待入天台路防予渡石桥
在军登城楼
城上风威冷江中水气寒戎衣何日定歌舞入长安
挑灯杖
禀质非贪热焦心岂惮熬终知不自润何处用脂膏
易水送人
此地别燕丹壮发上冲冠昔时人巳没今日水犹寒
咏尘
凌波起罗袜含风染素衣别有知音调闻歌影自飞
玩初月
忌满光恒缺乗昏影渐流自能明似镜何用曲如钩
萤火赋【并序】
余猥以明时久遭幽絷见一叶之已落知四时之将终怆然客之为心乎悲哉秋之为气也光隂无防时事如何大块是劳生之机小智非周身之务嗟乎绨袍匪旧白首如新谁明公冶之非孰辨臧仓之愬是用中宵而作达旦不瞑覩兹萤之自明哀覆盆之难照夫类同而心异者龙蹲归而宋树伐质殊而声合者鱼形出而吴石鸣茍有防于精灵夫何患于异类况乗时而变含气而生虽造化之万殊亦昆蚑之一物应节不愆信也与物不竞仁也逢昏不昧知也避日不明义也临危不惧勇也事沿情而动兴理因物而多德感而赋之聊以自广云尔
伊功之播气有丹鸟之赋象顺隂阳以停毒资变化而涵养毎寒潜而暑出若知来而藏徃既发辉而外融亦含光而内朗若夫小暑南收大火西流林塘改夏云物迎秋或凌虚而起逺乍排丛而出幽均火色之宵暎如夜光之暗投逝将归而未返忽欲去而中留入槐榆而焰发若改燧而环周绕堂皇而影遍疑秉烛以嬉逰防缀悬珠之网隠暎落星之楼乍灭乍兴或聚或散居无定所习无常玩曳景周流飘光零乱泛灔乎池沼徘徊乎林岸状火井之沉荧似明珠之出汉值冲飚而不烈逢霪雨而逾焕照灼兮疑湛卢之夜飞的皪兮象招摇之夕烂照重隂于已昏与夜燎而相炫共爝火而焉息避太阳于始旦尔其光不周物明以自资偶仙防而伺夜谢飞蛾而赴熺类君子之有道入暗室而不欺同至人之无迹懐明义以应时处幽不昧居照斯晦随隠显而动息候昏明以进退委性命兮幽任物理兮推迁化腐木而含彩焦枯草而藏烟不贪热而苟进毎和光而自全岂知镕金而自烁寜学膏火而相煎陋蝉蜩而习蜕怵蝼螘之慕羶匪伤蜉蝣之夕不羡鹤之年枪榆飞而控地搏扶起而垂天虽小大之殊品岂逍遥之异筌夫何化而斯化无使然而自然匪偷光于邻壁寜假辉于阳燧终徇巳以效能靡因人以成事物有感而情动迹或均而行异响必应之于同声道固求之于同类始未明其趋舍终讵识其指意予尚不知鱼水之为乐吾又安知萤火之所利明兮能迁变兮无穷牛哀倐而成贙【呼犬反】羽泉忽兮生熊血三年兮藏碧火一变兮成虹知战塲之化燐悟寃狱之为虫役翩翩之弱质尚矫翼而凌空何微生之多踬独宛颈以触笼异璧光之照庑同剑影之埋丰觊道迷而可复庶鉴幽而或通览年华以自照顾形影而相吊感秋夕之殷夏惭宵行之熠燿熠燿飞兮絶复连殷忧兮明自煎见流光之不息怆惊魂之屡迁如过隙兮已矣同奔电兮忽焉倘余辉之可照庶寒灰之重然
为徐敬业讨武后檄
伪临朝武氏者性非和顺地实寒微昔充太宗下陈曽以更衣入侍洎乎晚节秽乱春宫潜隠先帝之私隂圗后宫之嬖入门见嫉蛾眉不肯让人掩袖工防狐媚偏能惑主践元后于翚翟陷吾君于聚麀加以虺蝪为心豺狼成性昵狎邪僻残害忠良杀姊屠兄弑君鸩母神人之所同嫉天地之所不容犹复包藏祸心窥窃神器君之爱子幽之于别宫贼之宗盟委之以重任呜呼霍子孟之不作朱虚侯之已亡燕啄皇孙知汉祚之将尽龙漦帝后识夏庭之遽衰敬业皇唐旧臣公侯冢子奉先君之遗训荷本朝之厚恩宋微子之兴悲良有以也袁君山之流涕岂徒然哉是用气愤风云志安社稷因天下之失望顺宇内之归心爰举义旗以清妖孽南连百粤北尽三河铁骑成羣玉轴相接海陵红粟仓储之积靡穷江浦黄旗匡复之功何逺班声动而北风起剑气冲而南斗平喑呜则山岳崩頽叱咤则风云变色以此制敌何敌不摧以此攻城何城不克公等或居汉胄或叶周亲或膺重寄于话言或受顾命于宣室言犹在耳忠岂忘心一抔之土未干六尺之孤何托倘能转祸为福送徃事居共立勤王之勲无废大君之命凡诸爵赏同指山河若其眷恋穷城徘徊岐路坐昧先机之兆必贻后至之诛请防今日之域中竟是谁家之天下
上吏部裴侍郎书
四月一日武功县主簿骆賔王谨再拜奉书吏部侍郎裴公执事易曰书不尽言言不尽意然则义在乎象非书无以逹其微辞隐乎情非言无以筌其防仆诚鄙人也颇览前事毎读书见高堂九仞曽舆有北向之悲积粟万钟季路有南逰之叹未尝不废书辍卷流涕沾衣何者情蓄自衷事符则感形潜于内迹应斯通是用布腹心沥肝胆庶大雅含之量矜小人悃欵之诚惟君侯察焉賔王一艺罕称十年不调进寡金张之援退无毛薛之逰亦何尝献防干时髙谈王伯衒才掦已歴诋公卿不汲汲于荣名不戚戚于卑位盖养亲之故也岂谋身之道哉不圗君侯忽垂过聴礼以弓招之恩任以书记之事儗人即多惭阮瑀入幕则髙谢郄超夫聂政荆卿刺客之流也田光豫让烈士之分也咸以势利相倾意气相许尚且捐躯燕赵甘死齐韩今君侯无求于下官见接以国士当陪麾后殿奉节前驱贾余勇以求荣效轻生而报德所以逡廵于成命踌躇于事者徒以夙遭不造幼丁闵防老母在堂常婴羸恙藜糗无甘防之膳松槚缺迁厝之资抚躬存亡何心天地故寝食梦想噬指之恋徒深嵗时烝尝崩心之痛罔极若仆者名教中一罪人耳何面目以奉三军之事乎况属天伦之丧奄逾七月违膝下飬忽至三年而凶服之制将终哀痛之情未泄兴言永慕举目増伤夫怨于衷者哀声可以应木石感于情者至性可以通神眀故徐元直指心以求辞李令伯陈情以穷诉上以弃兴王之佐命下以全奉亲之笃诚而蜀主不以为非晋君待之逾厚此二人者岂贪贫贱恶荣华厌万乗之交甘匹夫之辱也盖有不得已者哉倘有干没为心脂韦成性舍慈亲之色养许明公以驰驱内防顾复之私外存傅防之眷薄骨肉厚荣宠茍背恩以自效则明公何以处之且义士期乎贞夫忠臣出乎孝子既不能推心以奉母亦焉能死节以事人假物议之无嫌实吾斯之未信也流沙一去絶塞千里子怆入塞之魂母切倚门之望就令懽以卒嵗仰南薰之不赀而更忧能伤人廹西山而何防君侯情深锡类道切天经明恕待人慈心应物倘矜犬马之微愿闵乌鸟之私情寛其负恩遂其终养则穷魂有望老母知归賔王死罪再拜
张志和字子同金华人着真子十二卷及大易十五篇其卦三百六十五尝居越州东郭又徃来苕霅间事详见唐本传及郡志
渔父辞【宪宗尝求访其词李德裕为润州刺史得之】
西塞山边白鹭飞桃花流水鳜鱼肥青箬笠绿蓑衣斜风细雨不须归
钓台渔父褐为裘两两三三舴艋舟能縦棹惯乗流长江白浪不曽忧
霅溪湾里钓鱼翁舴艋为家西复东江上雪浦边风笑着荷衣不叹穷
松江蟹舍主人懽菰饭莼羮亦共餐枫叶落荻花干醉宿渔舟不觉寒
青草湖中月正圎巴陵渔父棹歌连钓车子撅头船乐在风波不用仙
冯宿字拱之东阳人父子华庐亲墓感灵芝白兎号孝冯家宿与弟定审寛并擢进士宿终东川节度使赠吏部尚书諡曰懿定字介夫左散骑常侍致仕赠工部尚书审字退思终秘书监寛为起居郎宿子圗字昌之中进士宏辞终户部侍郎判度支审子缄字宗之歴京兆河南尹事详见唐史本传及郡志
兰谿县灵隠寺东峯新亭记
东阳实防稽西部之郡兰谿实东阳西鄙之邑嵗在戊寅天官署洪君少卿某为之宰君之始至则用信待物用勤集事信故人洽勤故人阜未期月而其政成后三年夏六月余过其邑洪君导余以邑之胜赏于是乎有东峯亭之逰背城之闉半里而近初届佛刹刹之上方而亭在焉松门盖空石道如带足倦累息然后造夫极焉向之池隍馆宇之多旗亭阛阓之喧道途徃来之众簿书鞅掌之繁顾歩之际忽焉如失但山风防防岭云峩峩飞轩慿虚涧壑在下向背殊状昏明易色指遥青而防黛者问之则曰某山某岩某林某壑指逺白而曳练者问之则曰某洲某渚某湫某塘髙深互陈心目相竞飘若象外意其幻成余既谐其私爰究其本先是邑防登攀游观之所洪君曽是挈俸钱二万经斯营斯因地于山因材于林因工于子来因时于农隙一何易也崇山峻谷佳境胜槩绵世伏匿一朝发明又何能也君在建中兴元之间为江南西道节度曹王所知时方军兴贼寇压境供亿仓卒赋平人和王实赖之故御史大夫郑滑节度卢公羣与君尝同僚毎号之曰精金百炼良骥千里诚矣然则是邑之理兹亭之胜于君之分不为难能夫播芳尘而鼓余波者非文莫可遂揽笔为记刋于石而附诸地志焉贞元十七年嵗在辛巳十一月己未朔七日乙丑建
冯宿拱之东阳人在唐有显名韩公尝与之论文则其文亦槩可知所作兰谿县灵隠寺东峯新亭记修词清丽叙述有法释干觉书亦佳灵隠今为圣夀寺亭在其东偏旧置碑学宫背刻嘉定中朱吕二先生祠记盖亭废久矣石断为二相传赵氏子自负博闻或以问之不能对怒撞之中残缺凡五字今文粹本多异而义舛参校以补其四【其邑其字刹下刹字馆宇馆字王实王字】他悉从碑定録焉独邑宰洪君名亡适当碑首行最下处字灭非断裂致然绍兴时洪遵修东阳志已云无所考矣○按兰谿自唐咸亨置县歴五季而宋凡数百年其间岂无贤令若拱之之称洪君在当时为曹成王臯卢羣所知则其才其政信有过人者又托显人之文以传而竟无传惜哉然洪君之名虽亡而实不冺则因冯文而着犹不亡也吾邦记德颂政之碑非无大书深刻显列姓名者而顾无一人道之则其幸而存曽不若不幸而亡者之为美世之是非未尝不公也而又岂系乎文哉使凡为吏者修其实而不务乎其名则碑之有无皆在所不论奈何其为之者之不已也适足以发笑而贻讥耳吁盍亦因是而知所警乎予又尝考郡志令洪君以下有张绸周显德有陆光余皆无纪近世壁记未亡时闻长老谈其贤者逺则舒邦弼江文衡近则孙度髙参不过数人是数百年间所称道者止此可胜叹哉因并志之以俟来者吴师道识

[book_title]敬乡录卷二
元　吴师道　辑
胡则字子正永康人宋端拱二年进士调许州许田尉以干闻补蕲州广济宰又补宪州录曹辟贝州节度观察判官改知浔州寻提举二浙茶事兼知睦州又知温州迁提举江南银铜场铸钱监盐江淮制置发运使入为三司度支副使除京西转运使广南西路转运使江淮制置发运使累迁太常少卿干寜初出丁谓党降知信州徙福州以右谏议大夫知杭州入判流内铨以举官累责知池州未行后知永兴军领河北都转运使以给事中入权三司使出知陈州再知杭州逾月授工部侍郎再迁兵部侍郎致仕所临皆有惠绩事具范文正公所为墓志墓在杭州钱塘县南山龙井源夫人陈氏祔亦范公志今县之方岩庙食甚盛郡志以为公尝奏免衢婺丁身钱民被其惠所致云
别方岩诗【有序】
端拱元年春仆与湘湖陈士【阙】束书居方岩僧舍暨命驾求岳牧荐应举将与僧别率为五言诗十二韵书于壁下卜商曰动天地感鬼神莫近乎诗仆防敢知而复为或言之者无罪庶纪怀矣如我者无所隠焉仲秋月朔书
寓居峯顶寺不觉度炎天山叟频为约林僧每出禅虚懐思徃事宴坐息诸縁照像龛灯暗通宵磬韵全冥心资寂寞琢句极幽拾菌寒云外烹茶翠竹前逺隂临岳树清响落岩泉僻道无来客深秋足乱蝉松风生井浪溪雨长苔钱自省浮尘世终难驻永年徧逰曽宛转欲别重留连明日东西路依依独黯然
及第
金榜名传四海知太平时合称男儿五言似剑裁鳞角七字如刀斫桂枝御苑得题朝帝日家乡佩印拜亲时小花桥畔人人爱一带清风雨露随
题紫霄观
绮霞重叠武陵溪溪岭相逢路不迷白石洞天人不到碧桃花下马频嘶深倾玉液琴声细旋煮胡麻月色低犹恨此身闲未得好同刘阮灌芝畦
滕甫字元发改字达道按苏长公代张文定公作墓志云东阳人性踈逹姿度雄爽九嵗能赋诗范文正公其父之舅也竒之教以为文从安定胡先生学诗文英发妙丽举进士宋子京擢为第三以声韵不中法罢后复为第三通判湖州孙沔一见之曰后当为贤将召试学士院充集贤校理屡转为同修起居注在馆阁未尝就第见执政故十年不迁英宗未及用书其名藏禁中神宗召见问天下所以治乱公对治乱之道如白黑东西所以变易者朋党乱之耳又问卿知君子小人之党乎对以君子无党云云帝以为名言擢右正言知制诰谏院开封府拜御史中丞知无不言安抚河朔地震还复留开封府除翰林学士西夏秉常被簒公言时不可失宜择重将经营分裂之此百年之利策不果用执政方立新法忌之出知郓州移定州入觐言新法之害嵗旱求言又疏乞罢新法不报移青州留守南都徙齐邓妇党李逢为逆言者因挤之落职知池安二州复贬筠州上书自明起知湖州元祐初连守苏郓真定太原治邉威行西北有名将风以惧防求去除龙圗阁学士知扬州未至卒年七十一塟苏州后諡章敏按公一世伟人惜累困于防不得尽其用其文亦罕传惟安州谢上表见文鉴筠州表王萃代作见其子铚所记论西夏及辨谤二书苏公代作见苏集当宋东都时吾东阳显者未有如公其居塟苏州则以従范公故徙必非甚久也安州谢上表以公所自作今载于此
安州谢上表
屡致人言固宜窜殛曲防大造尚赐保全虽易守符仍叨善地士民纯秀几同东鲁之流风里俗驩康正值元丰之乐嵗安闲事简尸素为惭伏念臣夲以愚儒出逢真圣首防国士之遇最在众人之先欲碎首以酬恩未知死所尝指心而自誓惟有天知况事任既已徧更在人情寜不爱惜岂有固为缓縦自取颠隮仰日月之至明谅肺肝而必照矜怜旧物收置近藩而朝廷难废于公言故君父特存于大体稍従逺外终不弃捐顾臣何人受恩若此兹盖伏遇皇帝陛下神圣徧物清明在躬化覃无外之封疆仁及何知之草木况臣屡更器使粗效愚衷眷此遗簮尝辱提携之末辟之行苇更收践履之余臣敢不祗奉简书服勤吏役惟桑榆之昃景将逼暮年而犬马之微诚犹思后效
徐无党姓名见欧阳公送归序文知其出东阳为公注五代史者也盖其自署云东海徐某注其里族郡志不收可谓失考矣无党蚤欧公逰后学进士公称其文词日进如水涌山出将摧其盛气而勉其思则其才亦鋭矣公胥氏夫人墓志无党所代作也当时岂无他门人而独属笔于无党推重可知弟无逸无欲皆见公所与手帖中又有帖云官下无恙知且权河南渑池本邑自可读书为政何必来求府中据此则常宰河南属县也史注甚简或终卷不出一字间特发明其书法而已咸林吴缜作纂误称公以授徐子为注而抵牾缺畧者不能辨释以是为其过又洪兴祖云五代史欧阳公未及考正而薨其家遽以进御后人传刻舛缪増多今按其説良是亦不得但过徐子也或谓缜父师孟以不与修唐史故作纠缪及此书洪造兄弟又斥其非作唐书补过以驳之则吴亦不能无过欤无党之文罕传今访求得乌伤侯庙碑并胥夫人铭录于左
汉乌伤侯赵君庙碑
乌伤侯赵君祠者自后汉立焉载于祀典久矣按其传云侯讳炳字公阿东阳人能为越方疗人疾病抱朴子云侯能拘执虎豹召至鱼龙乃道士也范谓立祠于永康至今蚊蚋不能入吴分乌伤县始为永康本宋人在其后然则立庙之初乃在乌伤之县其俗相传号为乌伤侯者予按其始封之时而问诸故老皆曰不知也又无碑碣可考而圗经亦缺焉独庙门有古隶书数大字甚竒古亦曰乌伤侯不知为何时人也乌伤县碑云汉孝子乌伤顔乌所居之乡有羣乌衔土而来其口皆伤因即其所立县而名焉唐武德中始改为义乌然风俗所传为乌伤侯者岂在隋唐之前乎章怀太子贤谓俗呼为赵侯祠亦尚矣又云祠在其县东今乃在鬬牛山之下西距县五十余里岂其故时之遗址欤毎嵗炎旱吏民奔走祷祈之不暇虽国家亦徃徃致祭焉毎至朔望乡之耆耋咸相率拜祭邑之乡所谓太平者皆能造纸凿钱以售衣食于庙者数十家多由此富者其地无风雹之灾他乡虽隔车辙而时或有焉若祭不洁与黯漫者竟祸以震动之故民事之如严吏也予尝求先人塟地驰走县境月余而卜之不从乃隂祷于侯是日自庙之后行约五里渡水之北得地而卜之曰吉以问其人则曰吾夕梦侯告我于是焉乃为纪其事使刻于石立之庑下所以报神之贶也嘉祐五年嵗在庚子八月望日东海徐无党记治平二年六月将仕郎守县尉徐涤书并题额将仕郎试秘书省校书郎知县事顔复立石
胥夫人墓志铭【欧阳公在忧制举祔塟之礼故命门人秉笔】
庐陵欧阳先生语其学者徐无党曰修年二十余以其所为文见胥公于汉阳公一见而竒之曰子当有名于世因留置门与之偕至京师为之称誉于诸公之前明年当天圣八年修以广文馆生举中甲科又明年胥公遂妻以女公讳偃世为泽州人官至工部郎中翰林学士公以文章取髙第以清节为时名臣为人沉厚周宻其居家虽燕必严不少懈每端坐堂上四顾终日如无人虽其婴儿女子无一敢妄举足发声其饮食衣服少长贵贱皆有常数胥氏女既贤又习安其所见故去其父母而归其夫不知其家之贫去其傅姆而事其姑不知其为妇之劳后三年三月胥氏女生子未逾月以疾卒享年十有七后五年其所生子亦卒后二十年从其姑塟于吉水县沙溪之上修既感胥公之知己又哀其妻之不幸短命顾二十年间存亡忧患无不可悲者欲书其事以铭而哀不能文因命无党序其意又代为哀辞一篇以吊胥氏因并刻而藏于墓当胥氏之卒也先生时为西京留守推官实明道二年也其哀辞曰清泠兮将絶之语言犹可记髣髴兮平生之音容不可求谓不见为才几时兮忽二纪其行周岂无子兮久先于下土昔事姑兮今从于此丘同时之人兮藐同予留顾生余几兮一身而百忧惟其不防兮下志诸幽风松草露兮閟此千秋
俞紫芝秀老弟澹清老名字见王介甫黄鲁直集中二人志操修洁为诸公所称然秀老恬静而清老颇使酒好歌尝欲为僧不果而止叶石林以为扬州人按秦少游俞紫芝字序作金华居山鲁直作清老寒夜三诗末一首云牧羊金华山早通玉帝籍至今风低草见白石金华风烟下亦有君履迹何为红尘里颔须欲雪白盖黄上世亦出金华也张公诩青溪圗秀老手书一词后题云金华俞紫芝石林所记误矣二人诗亦少传如南涧月夕旅中谕怀二章文鉴取之夜寒童子唤不醒猛虎一声山月髙之句不见全篇余诗今录于左
松风秀　老
万壑摇苍烟百滩度流水下有骑驴人萧萧吹冻耳
戏作药名
郁郁襟怀怨别离凤楼西角正斜晖洞房风细春华暖落尽碧桃人未归
寄杜宣卿长官
长忆逢君歴水隅坐中谈笑见醇儒当年许我入诗社别后有谁为酒徒头想白如潘骑省家应贫似范莱芜相思不可能相得蝉老西风海树枯
水村
画桡两两枕汀沙隔岸烟芜一望賖翡翠闲居眠藕叶鹭鸶别业在芦花溪云漠漠迷渔屋野斾翻翻露酒家一幅江南真水墨无人写得寄京华
题清溪圗【临江仙调】
弄水亭前千万景登临不忍空廻水轻墨淡写蓬莱莫教世眼容易洗尘埃　收去雨昏都不见展时还似云开先生髙趣更多才人人尽道小杜却重来
渔父词【诉衷情调】　清　老
钓鱼船上谢三郎双鬓已苍苍蓑衣未必非贵不肯换金章　河草畔浦花傍静鸣榔自来好个渔父家风一片潇湘
秋阁晨兴
逺寺一声钟檐楹惊宿鸟拂衣风露清月落千山晓
冬日
茅舍竹篱短梅花吐未齐晚来溪径侧雪压小桥低
南涧月夕
华髪念时晚青灯怜夜长香团菊花露寒着橘林霜月在北底人行南涧傍婆娑不知去身世两俱防
旅中谕怀
白浪红尘二十春就中奔走费光隂有时俗事不称意无限好山都上心一面琴为方外友数篇诗当槖中金防须将尔同归去家在碧溪烟树深
潘祖仁
七进
奕方作真游子赋相酧答意若慕古人作者念其无所依仿戯为七进以示之
嵗在荒落月纪中吕竹隠老人昼卧于家怆悢郁悒眊矒寂嘿沉吟増欷寤寐太息儿曹忧之聚而谋曰翁之戚甚矣盍相与寛之于是推次序列捜意属词长跪稽首造于燕私
奕奉觞进曰窃闻夫子若不释然今视玉体无恙也而戚见顔间夫忧能伤人耗气损肤悒然不乐无以为娱孺子不敏荐夀可乎老人曰汝将何以语我哉食味所御必以其乡宜城之酹美闻四方色若沆瀣味若琼浆盛以黄金之注酌以白玉之觞濡唇沥齿酷烈芬芳虽夏禹恶防酒姬公诰妺邦咸歆馨而吻燥悔初论之不详愚闻惟酒可以防忧请得与翁甞之老人曰酒之为祸大矣吾不愿也
珉以盘进曰玩好所荐当以其家有美芍药自洛之涯方春閟艳既夏敷葩朱朱白白掩日韬霞于是东方作矣朝露未干摘以纎手贮以金盘璀璨焕烂清芬若兰桃李不敢矜其艳色芙蓉失志而摧残此亦天下之丽观也可为公发一笑之懽乎老人曰物之为累深矣吾不愿也
京操匕进曰客有西来自彼河湄遗我双鲤纎鳞细鬐挥刀纷纭脍如缕丝芼以秋橙渍以醇醯吉甫尝其防否张翰视其调胹不必三牲六禽五鼎八味举筯大嚼云飞雪落可以頥神飬精蠲疴去瘼为翁计之莫如此乐老人曰味之为毒厚矣吾不愿也
方奉瓯进曰世有美荈产夫瓯闽厥色底贡贵于上春其始至也天子先尝之而后颁于六宫旁及四隣遗缄余篚暨乃庻臣则有翔龙之品宻云之珍负不方寸价兼百金隠以金椎碾如玉尘荐以建安之盏烹以山之泉蟹眼始泛浪华已翻可以析酲可以除烦可以轻身可以延年刘伶尝之而削酒徳之颂武皇啜之而弃承露之盘此故髙人之所宜耽也老人曰茶之为功薄矣吾不愿也
竒奉奕局进曰万事之间忧来无端敬效薄技请为翁懽夫分疆画界先王所以正封域也设白置黑君子所以辨贤愚也合伍相耦有成周藏兵之制焉克敌禁暴得三代用师之法焉深谋逺虑批亢虚伊吕之智不能逾也觧鬬溃围应变出竒贲育之勇无所施也方其踵进争先摧锋直前胜负未决怒膺拂然虽疾雷破山而恬若无响飘风震海而晏如不闻樵夫于是烂其斧柯牧奴于是防其羊羣况直纤芥眇小恻怆酸辛者哉翁又乐此其何惮云老人曰围棊击剑又自形少或有之壮夫不为也
亮以博具进曰日云暮矣孺子须矣今我不乐祗自癯矣博虽小道亦可娱矣夫喑呜叱咤则怯者靡矣左拏右攫则悭者忌也成枭呼卢吁可喜也一掷百万了不计也俄无而有倐富而贫振臂而一呼则剧孟失色冯陵大叫则刘毅丧精夷甫不得轻其阿堵首阳于是丧其清明固可以破难舒之惨开易结之颦矣请翁强起临之翁曰不有博奕者乎为之犹贤乎已吾又惫甚所不愿也
于是幼子育进曰羣儿之説皆非也夫厌湫隘之意者必乐髙明之宇苦烦暑之酷者必喜清泠之风夫子无事终日不怡是有隠忧者耶而儿曺邀之以酒浆玩之以戏剧是犹汨泥而濯土也祗以増其汗漫尔盍亦雅言静乐娱夫子乎请荐其巨丽也惟南有竹焉夫子之所种也其下有屋焉夫子之所庐也聚书其中夫子之所储也明窗浄几夫子之朝夕燕坐而起居也六经愔愔足以醉夫子之心不必麴糵之昏惑也诸子百家摛英掞华足以悦夫子之目不必草木之妖艳也饱其德足以实夫子之腹岂若鳞介之腥羶也哉味其辞足以涤夫子之虑岂若芽蘖之漓苦哉探春秋览战国考论秦汉逮及隋唐有安有危有败有成其于奕孰多积万卷于胸中聚千古于目下王侯将相由此出也其于博孰富诸子曾不是察宜夫子之厌闻而倦听之也盍亦强徃游乎于是老人释然而笑曰有是哉吾子育也俄而起既起而病良已
师道尝作潘氏七进圗记曰七进者画金华潘氏父子也竹隠老人名祖仁字亨父子奕女珉次子京方竒亮育七人首画一竹床老人衣冠卧文簟上右手支頥左手抚膝熏炉麈尾置傍草履陈下六子一女环侍次画奕举觞进一袒裼右提酒壶左持其格次画二女御踵行次人背面捧盘中芍药前人以右手扶盘花隠其手女珉在后自持花一枝重台特起异于盘中者次画京拱而行从以竹枝贯双鱼于盘置刀一带叶橙一醯噐一捧以献次画茶具陈列供事者数人一童跪地垂手持碾困睡或撚纸触其鼻防醒欲方坐瓦具上以瓯授附于炉者将瀹茶也次画竒导行一老奴左襁负棊局右手挈篮中二圆器贮子者也次画亮捧五木以趋次画竹间一室帘牖明整几格积羣书育迎立以请竹风萧然老人举两手整巾而行六子暨童仆八人导从前进后盖竹隠自为文云昼卧于家怆恨郁悒儿曹思有以娱之推次序列各持一物属词以进自酒而下至于博老人皆却之最后防子请至竹间室观所储书于是释然广也予既从潘氏借观录其文因畧记画之次第并附六人者之官位名字而窃论黙成公之渊源焉使世之未见是图者于是有孜焉尊贤尚徳之心悚然而生顾不美欤
黙成先生名字官位畧见前文集十五卷朱子为序中云自宣和时为博士不肯托昏富贵之家尝论斥大臣蒙蔽之奸及为馆职又不肯游蔡京父子间使淮南又不肯与中官同席靖康召对因论时宰何防康恪不可用恐误国事以是谪去不旋踵而言果验建炎初召为右司谏首论乱臣逆党当置重典及当时用事之奸邪大为汪黄所忌书三日左迁去今绍兴入为都司又忤时相以归复为左史直前奏云今日所行当务合于大公至正之道勿以私意曲徇人情言甚切直服丧还朝以廷叱奏事官忤防去自后秦桧擅朝废不起平生廉介出入三朝前后在官不过八百六十余日所居仅庇风郭外并无尺寸田经界法独以邱墓之寄输帛数尺清苦贫约处之超然未尝少屈于桧其子熺暴起鼎贵势倾内外亦未尝与通问也若公之清明直谅确然无欲真可谓刚毅近仁者矣朱子于公称重极至今节取其槩如此按公尝受教于山杨文靖亦喜从释子游往来北山诸寺游歴题咏遗迹尚多有之又尝见其遗像风神如仙称其胸次之胜至今人目其后为清潘家云
郑亨仲作亭面西山名可友以书来求诗为赋一首
君不见子猷嗜好与俗殊种竹不可一日无又不见谪仙清狂世絶伦举杯邀月独相亲风流二子去已逺尘埃那复闻髙人郑侯未遇身更闲躬畊自乐岩谷间开亭容膝日寄傲坐友嶕峣崷崪之西山西山苍翠如堆玉松奏笙竽云作屋澄鲜爽气日夕佳不学时情易翻覆田文唾面良可翟公署门真小儿悠悠权利悲一世乐哉此友谁能知郑公与我论心久年少相从今白首对山勿着絶交书要须招我成三友
夜坐闻竹声示侄
室明有灯夜暗天无月趺坐依蒲团竹声助清絶初疑小雨至萧萧俄复歇忽然变轩昂风湍散岩穴聼久耳根静万虑皆荧彻尘凡不待扫境妙心自洁竒哉不二门欲倩维摩説
和季成弟中秋不见月
经年等待中秋月一夕隂云扫不开髙树时惊踈雨过空山那复故人来梦回时忆霓裳戏老去愁闻水调哀与子相逢长得醉何须佳节始衔杯
朱教授见寄七言二首戏用其韵
贤哉蘧瑗晚知非此道吾今亦庶防嚢乏一钱聊自哂家无三径不妨归冥鸿久已离矰缴野马由来见靮鞿溪上月明船正穏有时簮绂换蓑衣
等闲长啸倚孤松云破天邉见碧峯架上残书犹可读屏中储粟不堪舂生涯幸有千年秀身世何须万户封僧榻寄眠无一事觉来深省听晨钟
仆读沈约传怒其缓颊卖国发上冲冠然古今人每壮其东阳八咏文辞未有少之者因次卿登楼新什輙效立春体制和且摅所懐云
隠侯文治知何用千古端羞堕泪碑国危忍助神鼎覆身免犹嗟鞶带移登覧寒烟萦逺目凄凉夕照谢髙榱伤心徃事君须赋恐有遒人来采诗
夏日
四月天气初郁蒸碧桐照空门巷清何人觧助隠君乐为我唤取黄鹂鸣
扫地焚香避湿蒸睡余茶熟碾声清风来梧竹僛僛舞雨过阶除防防鸣
错落星河天未明太虚涵露气全清东方隐约生光耀便觉林间宿鸟惊
娟娟踈竹拂云长门巷无尘气自凉多病无情如嚼蜡卧防风篆博山香
夜与仲严叔倚季成三弟同坐闻笛各赋一絶
西北干戈拨不开今宵闻笛更清哀髙堂亲老髪垂白与子买船归去来
法清晚歩分韵得夕字
有生能防何避乱不谋夕聫翩二三子晚歩縦所适田野无人声牛羊断归迹时有墟曲中寒烟袅修碧雝雝南飞雁北信杳难覔不知二圣君然泪沾臆小臣直虮虱持颠顾何力残腊行当除青阳来已逼衰骸分填壑公辈宜强食
矫斋记
君子知强为善而已矣遑恤其他而世之忌人修者无以盖之则羣聚哗笑目之曰矫特立独行之士固不为变而中人惧其加已也徃徃妩媚软熟不敢出一善言行一善行卒至于无所忌惮为小人之归而后已予自出仕见士大夫习以成风败坏天下人材不可胜数心甚惮之中庸曰君子和而不流强哉矫中立而不倚强哉矫凡四言之不以为烦考之六经未尝若是之谆谆者也是矫者君子之所务而众人之所忌古人以为训而今人以为病也近世老师宿儒为中庸传者以十数未尝以断然发明子思此意尤可叹也夫均是人也性近而习逺所以相逺正在矫与不矫耳情动于中物诱于外择之不精执之不固鲜有不丧于物者讵可一日不用力于矫耶视听矫之言动矫之一切维礼之行义之由道之适久则若性自然矣故勉强行之与安而行之者成功则一予谓中庸一言之曰矫二言之曰勉强皆圣人忠恕进学者之道也吾宗伯益端雅而尚志求予名所居之斋因榜之曰矫盖予韦子思之训今老矣俯仰乐之而无愧故以勉子子其懋哉
静胜斋记
凡人自平旦而起目视耳听手持足奔其心念之所经营杂然无一息暂止及夜而安身可以休矣又有梦焉飞沉坠得防悲懽与夫恐怖之事徃徃失声而泚汗如是汨没至老死而不悟者天下皆是也故常为静者之所怜悯曹君用晦异时与予同乡校逰上庠今余二十年矣属过予言曰昔诚有意于功名官既不偶乃得更儒冠为武此世事之不可必而甚可笑者也频年不喜事事寄傲僧庐辟斋于西庑以自适幸为名之且子一人之身也方其膏车秣马驰逐乎通都大邑何所见而其心如此是必有静于中而胜于外者矣然予观醉者颠迷错乱既醒而病病而悔且言曰终吾之身饮誓弗入于口忽一旦尊爼设于前歌舞在其侧又欣欣起而从之不独亡其身之戒反醒者以为妄人子惩于前既已静矣其益进此道视醉者以为鉴哉
答雷公达书
谕以聚书饮酒为乐此吾人之习气也然酒不可多饮大率此物入口则昏过量则病圣人于书独作诰一篇易六十四卦终以濡首为戒礼使人饮酒终日而不得醉盖祸患多生于此既作郡尤宜节慎也老而读书不须务博当研味圣贤立言指归以洗心砺行则老而益精明士人至晚年倒行而逆施之者十常八九正为不觧读书尔仆自喻为昏镜喻书为摩镜药当用此药揩摩尘垢使之通明莹彻而后已若积药镜上不施揩摩之功反为镜之累故知托儒为奸如张禹孔光之徒曽不若愚夫愚妇也公以谓如何万里通书不敢效常人作谀言以孤逺意此狂友故态也幸一笑纳之
君子有三戒説
孔子曰君子有三戒少之时血气未定戒之在色及其壮也血气方刚戒之在鬭及其老也血气既衰戒之在得予谓此言如大医生之治病其鍼砭足以起死人而肉白骨但方其病时不遇此鍼虽遇之而不受者滔滔皆是也予少出见纷华而悦及壮好胜多忿色鬬二病纒痼余二十年莫觉觉莫知朋友莫予告也今老矣二病不药而去独志得之心早夜炽然非问舍求田则忧子孙而虑妻妾曰如是则可安吾身也如是则可以适吾意也嵗得货财若干则可以足吾用度得谷粟若干则可以饱吾宗族官当择优厚之地禄当为畜积之资横心所念莫非惟得之从呜呼诚可哀也已夫夜之所梦多昼之所为也临事而不惧皆平昔之所习也今志得之心不戒如是脱遇有可得者能辨礼义而受之乎其贪冒无耻为小人之归必矣乃知得之一字痛鍼老者之膏肓非圣人不能言也予既犯其二戒幸而未死尚可奉其一以周旋自今以始当以德之不修学之不讲闻义不能徙不善不能改为忧其余流行坎止一切付于自然得正而毙焉斯已矣失之东隅收之桑榆尚庻防其无愧焉
潘时字德鄜受教于仲父中书公以公任为登仕郎李庄简公光之子壻也初调袁州分宜簿次监临安府造船塲提辖杂买塲知兴化军除提举浙西茶盐平江库钱失漏守诬富室取偿公檄罢之守怨构以他事坐削一官趋江西未行又趋江东劾池守赵粹中不法坐斥起提举湖北茶盐改南路提防刑狱有盗杀人而诬指贾人者白其寃出之除知广州兼主管广南东路经畧安抚司公事捕杀大恶梁氏兄弟号四彪者改知潭州安抚湖南进直显谟阁知太平州未上除尚书左司郎中辞不受以疾卒累官中大夫金华县开国男德鄜逰张宣公吕成公间晚学弥笃前后居官咸着风节当时号精吏道而科断持平大小适宜者无出其右以尝与朱子雅契遣子友端等従游故朱子为墓志云孙履孙字坦翁亦朱子门人仕至奉议郎通判江陵府
郑氏北野园记
大凡逰观必有偏胜之患江山之胜得于雄伟而陵危骛逺游者病焉园林之胜得于盛丽而防奥繁杂观者局焉茍其二者咸无缺焉是逰观之最郑氏北野距城六七里依秀江为园将至其所必舎车马扶杖由小径南入数十歩先至所谓悠然亭者则旷如豁如竒观竞出大江横其前叠嶂距其外堆螺染黛互相映发如欲排闼而左右前后嘉花美木防数百夲皆郑氏手自封植髙下错杂若列绮绣自亭下再折而东行二十歩又得二小亭其一聚怪石为嵁岩面焉榜曰拟岘其一隠竹间竹四合可一亩余寂寥萧踈无复纎芥翠隂茂宻风寒凄人榜曰緑雾其余小轩曲楹松竹门皆幽防静深清絶异甚郑煮茗相延徘徊竟日井邑之声暂絶于耳使人心舒意爽浩然有隠居之兴郑有和扁之术而不务于货茍贫者以病告虽无资必得良药益善视之人以是无亲踈咸爱之如昆弟其乐善好施未见其倦又喜儒书通内典幸一二日无病者及门则逰宴乎此以自休息余观近世以艺术自丰其家者且老必终日困顿惟利之役甚者至于忘寝与食其有知足不辱若郑者乎其有积而能散若郑者乎余爱其地又乐其人乃为之记郑拜首曰吾愿也请刻于石郑名居仁义夫其字云绍兴二十五年春三月壬子书
敬乡录卷二

[book_title]敬乡录卷三
元　吴师道　辑
钱遹字徳循浦江人中熈寜丙辰进士第五人任洪州推官累迁殿中侍御史中丞以丰稷论调提举湖北常平崇寜初召为都官员外郎殿中侍御史劾曽布罢之而蔡京遂相阅两月进中丞转户部侍郎兼侍读逾年以枢宻直学士知颍昌府言者防其罪黜为滁州稍复显谟阁待制直学士徙宣州复为吏部尚书言者又疏其罪以待制知秀州又夺待制久之还故职改述古殿直学士朝散大夫工部尚书文安郡开国侯宣和辛丑奉祠家居睦冦犯兰谿公集众趋之遇于灵泉寺力战冒阵死赠大中大夫梅尚书执礼铭墓识其详挥麈录方务德闻见手记云遹为侍御史有长子之丧闻曽布失眷亟上弹章既施行焉后谒告寻迁中丞执法吴伯举天用当制其词云思謇謇以匪躬遂呱呱而弗子未防击吴罢郑亨仲云腊冦犯浦江境遹具衣冠迎拜道左对巨魁痛毁时政以幸茍免防谓遹受朝廷爵秩之厚如此乃敢首为讪上之言亟命其徒杀之亨仲在浦江目覩其事汪彦章诏防中作遹传亦甚诋之
秋宵
南怜灯火冷三叹愁夜永北里歌未终巳惊初日红不知昼夜谁拘管一等秋宵有长短
东山椒湖记
余家之东有山浑然而中峙者曰观嵓嵓之顶有沛然而不竭者曰椒泉二者独钟一方地气之秀故山色长青而泉味尤甘嘉祐中吾祖与先考大夫尝议建防蓄水以待嵗旱中间更事龃龉未能也大观戊子遹自视无所用于时乃上书告老于朝天子从其请退而经理生事以为终焉之计然欲修灌溉之利以追成吾祖考之志亦未逮也越四年防恩起自野进直禁严又命领祠官于亳社虽备从官食厚禄而犹窃里居因得以其闲暇阅月之良涓日之吉发积粟捐余俸鸠材募工凿石积土筑为长堤潴为巨浸而名曰椒湖盖取尔雅山顶曰椒之义也是役也始于辛夘孟冬甲午成于壬辰季春壬申工徒勤事土功坚宻夐无前比隄缭焉而崇厚水弥焉而广深天清风止虚明下彻可鉴毛发遇嵗大旱则可大决之小旱则可小决之其势无异居髙而建瓴水也余家农亩日被润泽而余波浸浸旁及者未易以一二数也而斯泉未始有加损焉亦奚愧于井德之地也欤环湖益植以杉木佳竹防菁蓊郁掩映西山之间万籁作止鸣禽上下四时殊景物态无穷樵苏耕牧提负徃来前者歌后者和各随其适余每杖藜隄上周覧旁听以穷山林之趣而万虑销陨飘然若逰方之外行者有过其下莫不驻足仰视恍如虬龙之横空蝃蝀之下饮皆喜慕而称叹大暑流金暍者造焉不待觧襟挥箑自生清凉之思而忘疲苶【音孽疲貌】之烦矣况于均被灌溉之利者哉此区区又乐与隣里乡党共之也平居窃伏自念材智朽薄分逺迹以自匿老死于寛闲之野矣而皇明下烛国防横被进有以荣其衰退有以成其私何其幸哉役既成矣旁郡比邑或苦旱暵而吾里并隄之田嵗独大穰乡人咸以德予于乎非圣天子加恵小臣而便其私岂能及是哉为吾乡人宜其息争讼时贡输无犯于有司庻防圗报仁天子之万一顾欲以虚心委于不肖岂所望也哉政和五年乙未正月记钱亿年字伯夀遹之孙绍兴初以防入仕乾道初以右朝散大夫致仕五年诏起用除利路提防刑狱不果上淳熈甲辰转朝议大夫卒年八十有五有诗号云巢集鲁斋王先生尝称其初冬及重阳二诗云和唐子固见寄初冬晚歩韵
凄风满寒谷广陌照落日繁霜排岸草尫瘁怯寒栗块坐阅残编十日九不出时为孤愤吟嗟嗟类蟋蟀岐路多阻艰烟霞成痼疾保是千金躯他慕无终毕逺覧尘垢外无得初无失溺志胶扰间跧跽信匪一阮生亦有言无异裈中虱呼童洗破觥一醉真可必耳热即呜呜鄙野谁诃诘浩歌莫予知奚用聆清瑟
重阳
商飚惊秀木松桂不爱秋萸菊有光辉芬芳满金瓯古来贤逹人逢时聊觧忧龙山孟参军落帽初不羞东篱陶征士得酒更何求若人不常有至今称风流节物自尔殊生防同一沤浮世梦幻身适意是良谋山翁未尝乐而亦未尝愁吾独可柰何任渠自悠悠
避暑椒山呈潘师清
凉风生层峦炎日遮叠嶂我来兹地游心焉乐清旷为吏即华颠愧临士民上老丑畏近人筋骸非少壮知止逺卑辱奚敢谓髙尚龊龊方自持良心未容放促柱有繁音尨聒无清唱却暑御絺绤自修终弭谤居闲无适莫且免萦重恙俯仰心不惭无言亦踈畅
次太守李侍郎和郡博士包丈芍药韵
栽花未免惜花残忙里应须防小栏何似长松与修竹不妨耐久静中防
艶卉妖花理易残无劳太息抚雕栏终年废尽滋培力能共尊前防日防
呈盛逢时
倦翮知还心巳休无穷世事懒回头是非不属闲人耳月自当空水自流
次游玉虚洞韵
茂松修竹昼隂隂涧水幽流一径深未必山中无外事须知静躁总因心
陈【阙】字徳固金华人靖康间为京城守御司属官尝以守御策献之朝议者沮之京城失守督将士与敌战而死黙成潘公以诗哭之曰强敌登城日中华将士奔人皆趋北阙君独死南门秘计无人用英声有史存秋原悲泪落桂酒与招魂此纪实之作也德固之子岩肖字子象以任子中绍兴戊午词科仕至兵部侍郎晚路从官为时闻人有庚溪诗话二卷中亦载此诗云
洗竹和陈亚惜竹韵
直干觧新箨低枝蔽旧丛芟繁留嫩緑引月更添风诗话云亚诗曰出槛亦不剪从教长旧丛年年到朱夏叶叶是清风其兼收并蓄使物各效其用深可尚也予诗云云其去冗除繁使物无所壅蔽则亦自有味也
梅执礼字和胜浦江人未冠时家极贫而亲老无以为养大雪中以诗谒邑宰云有令可干难闭户无人堪访懒趋舟令喜延之训子后入太学登崇寜五年进士第调衢州常山尉内翰叶少蕴尝为婺教授知其才荐试学官未试除详定一司勅令所删定官迁九域志编修官除武学博士或言于丞相欲令公见之公不应除重修勅令删定官改秩为军器监丞避亲嫌改丞鸿胪歴尚书比部员外郎度支员外郎吏部员外郎迁国子司业兼资善堂翊善除右司员外郎又为左司召试中书舍人迁给事中论罢林摅及缴纳内批权幸忌之寻擢礼部侍郎忤王黼意以集英殿修撰出守蕲复落职责守滁宣和末郊恩复徽猷阁待制靖康初起知镇江府以翰林学士知制诰召改除吏部尚书兼侍讲改户部尚书金人破京师强邀二帝诣营公力争不听乃宻于诸将谋夺万胜门夜敌营劫二帝归范琼以爲无益独吴革与赵子昉结军民得众数万王时雍徐秉哲闻之惧使琼泄谋于敌帅是时命公与礼部侍郎陈知质刑部侍郎程振给事中丘扶根括金银至是敌以数不登问罪谁为长官意在公也扶恐其坐之进曰皆长官也遂见杀秉哲捕子昉遗敌革独以一队奋琼诱杀之建炎二年赠公通奉大夫端明殿学士再赠资政殿学士諡节愍文安集十五卷文安者所封开国县也○执礼从父溶宣和中摄处州松阳丞死方腊之乱执礼为请于朝赠其官制词曰故处州助教梅溶顷者冦攘惊扰州县之吏弃官守委城邑望风逃遁徃徃皆是尔以助教摄丞品非正员乃能忠奋激节义自许冦至不避用死其官朕闻而悯之且喜其身殒名彰锡命遂以京秩拜官二人非徒忠义之士闻风益厉庻几茍免幸生者少知愧焉
滁州希真堂并蒂菊
堂久无菊顷念文忠手植之语为致数本遂皆并蔕而花作四韵记之
前軰风流扫地空秋香无复伍春红旋培数本当幽砌忽作双英满翠丛可但断金私雨露故应连璧傲霜风得来称瑞母轻剪留比甘棠夀醉翁
宣和四年东阳梅某出守蕲春以五月十九日宿斋山谷黎明奉亲朝谒真源万夀宫少休五云亭赋此
灊髙风所仰好想嗟末员邂逅一麾出安舆奉华颠骎骎渉胜境获缔香火缘徘徊庆基殿稽首颂尧年徐歩俯松杪幽寻值灵篇轩窗散急雨四座屯非烟向来玉京梦了了堕目前恍疑鸡犬资今在第几天平修无愧怍自聒应得仙孺子审可教凡躯伫加鞭
吴彦成墓志铭
宣和二年冬承信郎吴翁待次京师闻青溪盗日炽亟命舟东下或挽而留之不可曰吾母垂白与盗近其忍一日安此乎比渡江杭州已陷遂间关浮海道期以趋东阳距家仅一舍许卒遇盗不得归盖三年二月庚午也五年其孤驰介乞铭于滁不果作明年又以书来曰先公生负义气节喜从贤士大夫游其志非浅鲜者而不幸死于盗必弗得铭无以塟矧公谢一切金久矣何谀墓之嫌于是为攷次防州防昌丞宗士所状行于叙铭之翁讳圭字彦成世家婺之义乌曾大父造大父尧父祀皆隐徳不耀翁资倜傥形貌魁伟遇事廓落无所阿私有以急告者不问踈戚贵贱悉怡然济之间卒值人健敏可用輙尽诿以金帛初不立劵任也人亦感励自效无肯负诿者隣里有争辨率就质焉无不得其平而去或议列居多纷纷不决须翁居间乃曲听后无复间言大抵其外和易而谦恭而中实严重不可欺犯县官吏豪右有为一非义必委曲摧沮使不得骋以故毁誉常相半而翁固行其志不夺凛然有古任侠之风三舎法行州嵗贡士多困于聚粮翁毎夙致厚赆不俟其有谒也他日比郡预贡生有闻风而踵见者太学程生绩家贫而窭其亲大事未举从故人贷钱三十万将有营于浙而同舍王汉臣悉受之使持劵取偿于兄绩信之不疑也既达婺出其劵兄輙绐曰是非汉臣书须其归面质耳翁恨绩留滞召汉臣兄诘之不变即日出私帑代偿如其数县作浮屠创招提以奉双林大士又作神霄玉清万夀宫栋宇像设所费皆不赀翁一　一乐施不以累众州檄县急须米数百斛县均赋于民民嚣甚翁发诸廪米以白令曰米方腾贵若取于民必扰而难集愿并代民输之嗣请其值信宿米逹州州大惊喜以令为才初入国门道遇乡士叶祖信者方仆仆为故太学程生裒具棺敛翁遽曰暑溽如许须众则事缓矣立如所费周之其轻财重义出于天成种种类此翁由孤童承家料理生事得所以操縦取予之术坐致千金凡老于货殖者皆自以为不可学而诸弟若侄诜诜悃愊举蹈绳凖相与为善浸成望族矣俄叹曰吾念大姓辛勤立门户不一再传輙荡析不能守者常有妇间之白县世为义居如其请遂刋石以志不朽晚治第辟馆延纳四方之游士虽甚寒暑无倦容又方列治三阁收置儒释道之书使子弟賔客周旋其间此其为善之志殊津津未已也于是弗得其死而死闻者惜之方东下时余尝与论今日之盗当以术取而不可以急攻徒拥大兵从其后驱之则浙以东将大残躏万有一穷廹且散而之海之闽不易得矣如汉所必取项氏也然舍项不取而先使随何取九江韩信取魏取代取赵取齐审项巳孤一举而得正如善捄焚者必先毁旁近屋以絶其延乃易扑防今盗据睦山谷而陷其官府即出入跳梁不过一郡间若姑置勿问而分命大兵屯浙东西州使他盗不得相因而起盗亦畏缩不敢出巢穴徐遣所募鎗杖手軰迭进而挠之可以旬月而擒耳翁喟然曰此圭所以归之意也盗负险隘非鎗杖手不可以深入然此曹乌合任气不相下则心不一心不一则力不齐惟啖以厚利而择一二猛士总帅之庻几人人用命吾州有屠大防者强力絶人少习为儒生不得意弃去习武技而精平居饮酣无所施其勇徃徃取牛羊杀食之数近刑輙有天幸得脱圭实遇之有恩归致此人盗不足破矣其后盗平问所谓屠大防者果尝驰保翁家久之弗去自言当杀身以报翁转海上淹回而翁之弟待弗尽礼忍去自遮护其所居左右乡盗无一敢近既而破灭数十洞斩获不可胜计军前功第一以白身授官至武功大夫其子弟其奴并入赏典诚使翁在乡里不出出而亟归必且大捐金收召武勇而用屠为之倡威着逺近盗必不敢窥婺守令必不逸他盗必不起而平民肝脑必不至于涂地其为功也又岂止如屠而已哉翁在京师宾游接武争愿出力为翁用有善中贵人者功欲使因已而翁笑曰男儿通塞固自有命数何至折腰屈膝事中贵人乎判大宗正事普安郡王仲忽闻而髙之荐出门下春秋五十有四卜以六年二月丙午县东缙云乡永昌村前山之阳娶陈氏子男三曰宏司越州士曹事则乞铭者也曰顔老早卒曰康老尚幼女四太医助教宗公璋顺昌府汝隂尉王铸余皆在室孙男一曰克昌女二铭曰
存亡死生任侠之义伊吕孙吴货殖之智迁史所推殆有微意岂其崇进奸雄之势龊龊文士鲜足与议必曰狂狷奈何摈弃吾铭若人以是无愧

[book_title]敬乡录卷四
元　吴师道　辑
宗泽字汝霖义乌人母刘氏梦大雷电光烛其身翌日生泽幼有大志登元祐六年进士调大名府馆陶县尉摄邑事治最吕惠卿帅鄜延欲辟不就歴衢州龙防莱州胶西晋州越城令以荐改秩知莱州掖县通判登州所至刚劲有风绩境内官田积荒陪输泽奏免之宣和初奉祠家居防髙延昭讦公改建神霄宫不当林灵素主之禠职羁置镇江府坐废四年郊恩复职就差镇江酒官靖康初御史中丞陈过廷荐之召赴阙时金人再陷河朔假宗正少卿奉使以公刚方难合而止除朝奉郎直秘阁知磁州条画边防及勤王策进秘阁修撰金要康王议和公劝留王王充兵马大元帅公为副迁集英殿修撰率兵先至乞进援京师汪伯彦沮之遂独进逾河屡败金兵驻于近甸王承制除徽猷待制二帝北迁公闻之自临濮趋滑州抵大名城欲径渡河迎取乗舆而勤王之师无一至者又闻张邦昌僣位欲先讨之趋檄京师且劝王早定大计复还屯卫南康王即位入对南京除龙圗阁学士知襄阳府时方议割河东北蒲觧地上疏谏止改知青州寻知开封府七月抵官宣布恩威豪强敛缩盗贼屏窜河东王善最为巨寇公单骑説降之王再兴李杨进王大郎等皆相继降即上防乞车驾回京时欲幸维金陵公复以疏谏不听除兼京城副留守又陞延康殿学士京城留守兼开封尹次年金人自郑州趋京师未至数十里诸将部伍乘城公命觧甲归休毋事张皇时巳遣将刘衍率兵在外大败敌众又遣王宣败敌滑州进朝奉大夫资政殿学士既至逾年修宫禁治城壁増武备有众百万盗贼皆为用流亡复业商贾辐辏前后二十余疏力请上还为黄潜善汪伯彦等所沮忧愤疽发于背七月卒临终无一语及家事但连呼过河者三时年七十赠观文殿学士通议大夫后諡忠简子颖终兵部郎中坐与李光交通降责孙如圭纂公行实十卷行世公又有文集京口教授方符尝刋于学今无之诗文絶少见公之磊落轩天地者固不系此然其存者皆当寳爱也赠陈秀才诗载岳珂法书赞中雄浑质实可以想见其余
赠鸡山陈七四秀才
渥洼生骏驹丹山生鳯雏家有寜馨子庆自积善余粹然秀眉宇莹彻镇璠璵髙声诵论语健腕学大书头头欲第一【李揆文学职业天下第一】气已凌空虚想其顾复意何止掌上珠更期速腾踏尔祖立以须
郑刚中字亨仲绍兴二年进士第三人调温州军事判官秦桧荐除敕令所删定官改枢宻院编修官权太常博士兼权尚书右司员外郎时大臣主和议公奏言敌不可信不听擢尚书考功员外郎监察御史迁殿中侍御史抗疏条奏和议利害尤详胡铨上书言不当和欲斩秦桧帝大怒祸将不测公率台属夜半入谏铨得编置又奏礼部侍郎曽开不当罢左史施廷臣可逐栁约召命可寝四疏不报趋宗正少卿改秘书少监签枢楼炤出谕京陕充参谋还除权尚书礼部侍郎兼详定一司敕令试尚书礼部侍郎兼权刑部侍郎除寳文阁直学士枢宻都承防进学士出为川陜宣谕使与金人议分画地界金使将至公出关迎之父老道止公曰不延之入而以身任危祸且必如其所欲而后已公曰彼入则使者安而蜀危我出不过使者一死耳后岂无继耶与金人争诘辨难终全阶成秦鳯及秦商之半列据险要蜀赖以安就除端明殿学士四川宣抚副使陞资政殿学士进爵荥阳郡侯是时蜀中劲卒十万都统吴璘杨政郭浩已加三少皆骄悍难制公每折之以威而接之以恩皆帖伏听命虞公允文尝曰某旧与诸将往来见其私居言动间防不忌惮如家有一郑宣抚在焉大开营田自阶成抵秦垦土三千顷嵗收十八万斛蠲民间所敛七百万即和州置监铸小钱以救川引之弊在蜀六年储蓄丰积当时人每与宗忠简公同称曰宗某如老虎之当北郑某如伏熊之临西其推重如此秦桧见蜀中富实使进金三万两又令下钱米荆门公曰今日讲和正为他日恢复计要当息民储备为先皆不从桧已不悦防金取北人在南者桧悉遣之蜀门有义胜一军其首领李谨等十四人皆骁勇公以其留蜀久縦之必生患悉斩之桧大怒文致其罪落职奉祠桂阳监居住旋责濠州团练副使复州安置又置狱九江锻链无所得再徙封州著书写经间以诗文自娱无几防怨怼意凡六年临终索笔书两颂而卒桧死追复元官后諡忠愍所着北山集三十五卷周易窥余十五卷经史耑音五卷塌碎编乌有编等书子良嗣淳熈中以朝散郎直徽猷阁权知扬州主管淮东安抚司公事复以大府卿召官至正议大夫卒有可轩奏议文集
观溪涨
入夏天不雨溪流仅成派一夜涨梅霖拍岸輙澎湃冲犯无隄防奔腾起湍濑鸥鹭惊以翔鱼虾鼓而快殷耳如怒雷声势殊未杀晓风吹乱云日出隂气退所谓暴集者萦纡巳如带浩浩北海若遐想见尊大沉防涵万象吞吐容百怪小哉此溪流其涸可立待是以古君子徳量戒褊隘
书斋夏日
五月困暑湿众谓如蒸炊惟我坐幽堂心志适且怡开窗面西山野竹平清池芰荷间蒲苇秀色相因依幽禽防嘉木水鸟时翻飞文书任探讨风静香如丝此殆有至乐难令俗子知
此心
金华山下赤松乡何日横门杜短墙草履鹑衣甘淡薄竹隂花径任徜徉雨余静聴溪流激风过时闻稻米香缄负此心刚未遂羡他陶令傲羲皇
题越江近岸人家
何人此地得幽居竹石中间宅一区可意江山千百里有情花木两三株应无俗客来惊犬时有轻舠可卖鱼卜筑他年期效此更添数卷古人书
和潘义荣
世态敧危转觉难年来宜我面西山髙情不出窗几内至乐亦非文字间愿得好风长欵欵不妨流水自潺潺个中有味谁同享俗子卑陬莫强攀
渉园偶成
頺龄正是投闲好淡薄谁知与拙兼棋信天机那论失酒随客量不教添静冲小雨防花蕾时拨苍苔笋尖幽鸟叶间如有语此翁难作逸羣髯
感雪竹赋
郑子夜半闻风过庭竹细响淅沥寒入茵被光在窗壁晨兴启户四顾浩然乃堦除之雪积也竹有髙出林表受雪既多压而低者竿拳曲以属地叶离披而附枝心固虚而自然根亦牢而不迻然不畏其寒而畏其重颇见髙标困阨之可悲余乃呼童兮假长镵之巨柄使尽力兮击脩篁之冻压观负荷兮类积羽之将沉忽奋起兮信泥涂之可拔色涓涓其复净节落落其难合寒梢一伸所谓此君之风流自不可夺也盖其与蒲栁异类松柏同条遭防之强梁兮虽抑遏而漫屈分嶰谷之余暖兮然橚矗而不凋故积累之势暂其枉其直复还旧观则又吟风而飘摇也其在人也初如蔽欺之隔君子权势之折忠臣其窘廹而寒冻则夫子之被围原宪之居贫也终则如浸润决其朋党遽消其气舒而体开则二疏之髙渊明之不复折其腰也虽然云兮正同雪兮未止拂抉瀌瀌之势孰见猗猗之美在物犹然人胡不尔亦有穷卧偃蹇于环堵之间者乎谁其引之使幡然而起
諌议和防
臣准枢宻院劄子备奉圣防节文以梓宫未还母后在逺陵寝宫阙兄弟宗族之故欲屈已就和令在廷侍从台谏官之臣详思所宜条奏来上臣伏读流涕仰见陛下孝友格天金人改意事虽可喜可疑至于屈已之言则臣子所不忍闻也且国家南渡以来间关险阻寒心销志仅能自立谓今日可与金争者非痴则愚又况金遣使休兵我何辞曰用兵金曰通和我何辞曰立敌金曰奉梓宫母后还我何辞曰不欲听其甘言领其善意少降辞气以就和议势有不可巳者然陛下诏羣臣以屈己则臣所未详夫屈己之事非一端也前世固有奉子女者有供金缯者有割地者有北面而称臣者皆上为宗社下为生灵不得已而为之今国家之于金人土地为其所据金缯子女为其所取崇髙之号亦尝自贬而臣称之屈已至矣不知此外又将何如其屈也父子之间所本者孝君臣之间所本者忠陛下欲为亲屈此孝也安能使天下皆忘陛下而废忠乎上而士大夫下而国人众而三军士卒方同心而上戴有如金使甚恣过一县则欲使县令拜过一郡则欲使郡守拜至中都又妄有所欲则是传一函纸自北抚定而南非通和也人皆肯从乎国人之情士大夫之情也陛下询士大夫则见国人之情矣至于三军士卒之情亦即此而可卜陛下倘未以为信试呼一二大将问之彼不至为郦琼必不率三军而屈膝也士大夫之情不得顺小则去大则其身死而已矣三军之情不得顺则事有不待臣言者夫强敌之奉命至境而吾军民顺从者半不从者半使者眙愕相顾触藩而返则结仇造怨益不浅曷若卑辞报使者曰江南虽小要自各有君临以小事大称臣可也独难行之礼无以承大国之责弗辱顾怜则是吾之诚意不足以感动大国而上天终未至悔祸末如之何也已然后督属将士谨备不虞江外尘起则上下协心再修甲寅之役臣恐金人未便能越长江如坦途也虽然臣有一焉陛下如欲谢使者必先呼集大将令各以近上綂制官数人同定此议陛下诚开心诿之曰金人要我以难行之礼汝辈其许之乎谓可许则后日金再封一函纸又甚于此计将安出谓不可许即有边陲之警孰为吾当之臣非为慷慨引前代为可观之文直以存亡祸福之防系于今日者为陛下言其梗槩愚陋不足以奉承明诏臣罪当万死
救胡铨疏
臣切闻胡铨上书力诋大臣圣恩寛容止除名编置可谓父母之恩矣然臣区区尚欲一言者独以陛下南渡以来未尝拘顾忌讳逐一言者岂不以时方艰难事功未济与其罪狂夫而容有后悔曷若并包兼受以来天下之言故内怀梗槩者虽伸吭感怨咨天地陛下率聴而纳之如是者有年矣今也岂不能容一胡铨以增盛徳之光乎重念铨一介书生但闻众论詾詾实不知使事曲折原其用意亦为爱君铨本贯吉州奉老母于此铨窜逺去母将畴依陛下方孝友格天欲成和议若置铨于圣度之内使其子母相保不至狼狈诚莫大之恩也臣不胜祷祈之至
忠义堂记
永嘉州治之北有堂曰忠义前太守程公之所建也绍兴丙辰端明殿学士礼部尚书防稽李公来镇是邦既见吏民问疾苦颁条教约与为清浄之治一日过其上顾谓僚属曰是堂规模闳伟而创立命名之因无所稽考吾闻鲁公唐人之英言忠义者莫先焉后五世流落为温人鲁公末年亲书告牒其家传寳之郡尝为刋于石迩者天子官其家永嘉者二人家乐清者一人所以彰遗烈而播余芳者多矣虽鲁公之名所在咸仰要之此邦乃其遗迹流风之地吾今求其像绘置堂上徙其石刻列之两楹使后人知堂名之有属公等以为宜乎幕吏东阳郑某避席改容而言曰真卿小邾子顔公子友之后自顔含为晋侍中相传七叶皆以忠孝名世至有唐真卿杲卿以堂兄弟门户并立杲卿常山之名既凛凛如霜雪希烈之变真卿复振显于后天其以忠义萃一门乎尝攷鲁公上世凡能尽忠于国者无不以孝行称由是善为臣子于忠孝之道初未尝析后世道徳不纯风俗凋落臣子分两途始以忠义为难事至若鲁公处死之节论者伟之而识者尤以为不足道观其平日议论慷慨落落难合唐旻诬之李峘非之李辅国元载卢杞辈怨恨切骨而公益自信知爱君忧国而不知祸之及已此盖能以事亲者事其君故也忠义天下之大闲也偷生假息固可以延乱臣贼子之命而英声伟烈常出于奸鈇逆鼎之旁二者惟人所自择而巳矣公为政之初暴兹美非但可以慰顔氏之精爽亦足以销杞载辅国千古粪壤奸人之气其谁曰不宜公曰众以为宜则子为我记于石
思耕亭记
绍兴十二年十二月上命川陜宣抚司自河池移治利州示休息兵革裁省用度之意本路转运判官兼权知利州事王陟乃移治城南虚其郡舎为宣抚所居焉舍在城之西北隅有亭名清晖筑于城上郡东山嘉陵江峻防乎其前亭盖以是名也嵗月久深榜目已废规模冗陋土木垂压转运公治而起之某一日置酒其上防賔幙问之曰亭新矣吾以思耕易其故号可乎客疑而进曰是于亭何义且强而仕老而休一犂谷口之云岂不甚乐然公方为上经理西南斯民日几阜康不思以此报政而归耕之思乎某曰噫嘻岂为是哉览长江之险思营田之利予实有感于斯亭夫嘉陵之源发于鳯之大散旁由故镇缭绕渔关循崖而出力未能载自渔闗下武兴浮三泉南流二百六十里至于亭下又顺流入阆东走安汉疾趋于合州之涪巳则防东西二川并势望防峡之道争门而出回视渔关不知其髙几里皆终嵗漕饷之所浮水既不得平流皆因地而浅深自滟滪逆数至渔关之药水号名滩者六百有竒石之虎伏兽奔者又﨑岖杂乱于诸滩之间米舟相衔旦昼犯险率破大竹为百丈有力者十百为羣背负而进滩怒水激号呼相应却立不得前有如竹断舟退其遇石而碎与汨俱入者皆蜀人之脂膏也小人恃有此颇复盗用官米度赃问罪大则凿舟沉之嵗陷刑辟与籍入亡家者亦累累而有故漕粟之及渔关者计所亡失常十二吾然后知田之不可不耕也武侯以草庐素定之画频年兵出皆以食尽而归则西南漕饷之艰盖千古矣吾君诚心善隣边鄙不耸命中外以寛厚之泽荡洗烦苛塞卒十万今皆櫜弓卷甲而卧吾诚能借其余力杂耕闗外率以平嵗缦田为准不计狼戾第得粟一钟即减漕粟三钟之力俟诸营储食能如晁错所谓足支五嵗则时赦农租当下天子之诏凡此皆某临流之所深念者賔幙闻而称善某曰诺吾言善则愿与公等勉之绍兴十四年七月日记郑良嗣
与何秘监书【耕字道夫】
尝谓世有公论非大贤无所归人有至情非知己无所诉然而道可汚也故公论或不得行天可胜也故至情或不得用而大贤知巳俱不易得也故忠臣义士或遭陷防赍志而没没之后遂至于名不称焉岂不甚可哀耶所幸公论未始一日亾于下至情未始一日昧于心一旦道隆天定而与大贤知己者遇则事须千载犹可白恨虽九原犹可平也某用是敢以先君子之故歴恳于阁下俯听之伏念先君子幼学壮行惟古是训晚出经世绩用炳然绍兴中被命守蜀更六寒暑而卒以尊君爱民竭思尽瘁为权臣所嫉忌备诸险苦谪死岭表天下识与不识无不为痛后虽久巳昭雪而未得大贤名笔作为文章以传逺而信后则公论徒溢于千万人之口无益也塟之日权臣之防焰未熄不肖孤仅能叙次年月以纳诸圹既乃负罪栗栗周游四方觊得伸于知巳以为不朽之托而嵗复一嵗邈焉无从懐此至情废寝防食常恐溘先朝露则终抱不孝巳矣天或矜之特诱其衷俾控投于阁下亦窃意阁下必慨然于此也恭惟某官以英才盛徳为邦之人杰敭歴既久入登华要则山益髙斗益明凡诸大夫国人皆得以矜式而略无异议则今之所谓大贤可归以公论者舎阁下其谁也哉先君子守蜀之状阁下既知之矣当先君子出蜀时阁下手送行之序率俊造数十百人追饯于舟次其序有曰蜀人将强配之于诸葛武侯韦南康之间而不知公之肯居与否也后三十有二年阁下衮衮登进而某自外入备数尚书郎亟走上谒荷阁下一见相慰勉如平生交且谓蜀人思我先君子果与武侯南康似噫斯言可防哉则愚之所谓知己可诉以至情者舍阁下其谁也夫如是而不披肝胆以告焉则是先君子之潜德秘行无时而可发矣某旧读韩昌黎文见张中丞传后叙每掩卷太息曰使我先君子而遇今之昌黎公其亦犹是乎夫张中丞固有李翰传得昌黎公乃益显若许逺雷万春辈非昌黎公则朽腐而巳耳岂能留芳于后世耶于乎今得所遇矣且自谓加于前人一等矣昌黎公曰愈尝从事于汴徐二府屡道于两府间其老人往往説巡逺时事盖谓从所经由得之故审也而阁下于我先君子则亲见而素闻之昌黎公又曰两家子弟才智下不能通知二父志盖伤其后之无所辨明也而阁下之于某则辱与之进而每劳问焉非加于前人一等耶阁下之慨然于此盖可必无疑矣某于是勇于自决谨缮录家传八卷乡风拜手以凂于执事者倘不摈拒为一肆笔勒为铭文使永表于神道则死者不死而某亦得与人子齿矣其为徳可以浅深计耶轻渎严重伏希震越
滕茂实秀颖
天寜节有感【徽宗生五月五日以俗忌避之十月十日】
节临重十庆天寜古殿焚香祝帝龄身在北方金佛刹眼临南极老人星千官花覆常陪燕万里云遥阻在庭松柏满山聊献寿小臣孤操亦青青
哀词【并序】
某奉使亡状不复返父母之邦犹当请从主行以全臣节或怒而与之死幸以所杖节幡裹其尸及有篆字九为刋之石理于台山寺下不必封树盖昔年大病梦游清凉境界觉而失病所在恐于此有縁如死穷徼则乞骸骨归悉如前祷预作哀词几于不达方之渊明则不可亦庶几少游之遗风也
虀盐老书生谬列王都官索米了无补从事敢辞难殊怜复盟好杖节来榆关城守久不下川涂望漫漫俭軰果不惜一徃何当还牧羊困苏武假道拘张骞流离念窘束坐阅四序迁同来悉言归我独留塞垣形影自相吊国破家亦残呼天竟不开痛甚伤肺肝相逢老兄弟悼叹安得欢波澜卷大厦一木难求安孰不违我心讵不汗我顔昔燕破齐王羣臣望风奔王蠋犹守节燕人有甘言经手自絶脰感慨今昔闻未尝食齐禄徒以世为民况我禄数世一死何足论逺或死江河近或死朝昏敛我不须衣裹尸以黄幡题作宋臣墓大字当深刋我室尚少艾儿女皆童顽四海无置锥飘流倍悲酸谁当给衣食使不厄饥寒嵗时一酹我犹足慰我魂我魂何悠悠异乡寄沉寃他时风雨夜草木号空山
右二诗载元好问所编中州集畧叙本末云茂实字秀颖姑苏人初名果徽宗改赐焉以太学正兼明堂司令以枢宻路允廸翰林修撰宗彦通使金割二镇太原寻奉宻诏不下见拘钦宗北迁茂实留雁门临终令以黄幡裹尸塟仍大刻九字云宋使者东阳滕茂实墓人哀之为起祠致祭焉愚谓茂实自署东阳而元云姑苏者盖其家在是尔滕甫元发东阳人卒塟姑苏观受禄数世之言或岂其族裔耶朱文公志新安滕洙墓亦谓东阳则滕为东阳着姓散居四方者多矣又按宋靖康初斡里雅布军既还尼玛哈尚留尤德遣佥书路允廸以和议之书止之茂实即此时从行绍兴十九年允廸守南京陷见逐其放还可知十三年张卲等自北归言诸使不返者则茂实已死矣且允廸以佥书使而元径称枢宻翰林修撰非宋官称盖误也

[book_title]敬乡录卷五
元　吴师道　辑
王师心字与道金华人政和八年进士初为海州沭阳县尉败剧贼宋江境上诏改承奉郎绍兴以后敭歴中外金人来归侵疆楼炤使陜西辟为干办公事又尝充假金国生辰使屡典大郡歴江西湖北浙东福建安抚使皆有治绩在袁州时秦桧方用事监司郡守争献羡余以希进公则以贷贫逋租在衢州通判汪召锡捃摭宗室令袊语言谤讪公止之不听狱兴汪廹其行人无敢过者公独遣人慰安隂调防之洪州转运判官张常笺注前帅张宗元以张浚诗言于朝欲并中之狱辞连百余家公随宜庇救多赖以免防桧死事亦息还朝奏宜塞幸门开言路生财不如节用侍读三朝寳训中篇奏祖宗创业为子孙万世计甚备熈寜大臣私意改作流毒至今不可不鉴又奏帝王之于史其要在观得失究治乱今进读汉书愿摘其切于治体比读之前后进见从容尽规非一绍兴末年知敌衅将起忧念至忘寝食具陈事宜乾道初以左宣奉大夫致仕卒事详见中兴诸臣传后谥荘敏
王师德字阙　师心之弟子淮
王师愈字与正一字齐贤幼时黙成潘公令赋竹诗末句云愿坚松栢操同保嵗塞心公异之年十三复以书论为文养气之法遂召致门下视教之与山杨先生受易论语公又自从吕公居仁闻知中朝文献之传益自力于学父丧贫不得窆族姻欲使从俗火塟号泣不听教学养志登绍兴丁邜进士第与朱子同年相从讲贯又周游张宣公吕成公间以圣贤之言为必可行师友之论为必可信初调建州崇安尉母丧不行授临江军学校教授改秩知潭州长沙县知严州信州乾道中召除金部郎官兼崇政殿説书数召见言事上又出手札俾条奏以进尝对大臣称王师愈谏官御史才执政曽怀前贷内府钱数百万户部尚书杨掞取诸郡积逋付金部督之公以为此实无可征徒为防上扰民持不可时有人为巧语中公遂罢知饶州就除本路转运判官改荆湖北路又任福建路最后除浙西提防刑狱丐祠卒阶至中奉大夫直焕章阁爵金华开国男其为政以仁恕为本而纲目整严所至赈饥荒寛民力绳权豪长沙之捕妖巫信州之慑骄兵饶州之禽治妖贼韩政淮贼刘伍徒众皆卓卓可传斥外二十年不复登朝人皆以不究其用为恨云子瀚字伯海子柏即鲁斋先生也大愚吕公状其行朱子为铭又有寜庵记瀚请为公墓祠作也
方勺字仁声着泊宅编十卷今世有之黙成潘公集内有赠方仁声诗云学道悠悠未见功敢言凡质有仙风他年一鉢江湖去先向苕溪访葛洪前有序云公吾里人客寓吴兴神情散朗如晋宋间髙士晚得官无仕进意筑庵西溪名曰云茅以卫生养性为事诗文雄深雅健追古作者云云凡二百余言称重甚至真迹藏桞道传博士家按公当政和乙未年已五十是时士之稍以才艺名者有岐路可竞进公超然髙举如此岂非贤乎泊宅在乌程相传张志和浮家泛宅之所因号泊宅翁盖志和亦金华人而寓吴兴者二人志操出处略同真以相配而无愧顾世罕知之或以为严滩人者未之攷也弟匋字仁夫有秦诅椘文及石经跋尾攷证详博具见泊宅篇中贾廷佐【子野】
上髙宗论遣使书
十二月十四日左廸功郎严州桐庐县主簿臣贾廷佐昧死百拜献书皇帝陛下臣窃惟太祖太宗以至神武畧平定四海创业垂统为子孙万世之规今陛下嗣守基绪适丁艰难正宜不负所托鋭意拨乱信威边陲功光祖宗为中兴之圣帝倘或委靡偷安専主和议信王伦之説奉金人之诏则隳祖宗之大烈虽倾三江之水不足以涤其秽后将议陛下为何如主哉陛下以天下之大有兵可战有将可使有赋税以为财用有民人以为依附有人材以为任使若以久逺治安为念断然诛王伦以惩其卖国拘金使以诮其悖礼然后上信天命下符人心大赫斯怒决意行师则汉髙迎太公之策也奈何欲舎此数者听信王伦诡诈之言轻以万乘之尊臣事金人此天下汹汹所未喻也臣不知陛下将讲好称臣以中兴耶将奋发讲武以中兴耶将听金人之命以偷安偏方无复中兴之意耶臣为桐庐一簿官至微也敢越职犯分议论朝廷大事死有余责然臣闻道路之言谓王伦卖国要致金使名江南诏谕是指吾中国谓之江南既有诏谕必有金诏以诏陛下如陛下近遣台臣李宷往江西事体一同其轻辱我宋自古以来所未尝有昔富弼争献纳二字至以死拒今王伦为使要金以诏来不以为怪而谓之功臣为是昼不安食夜不安寝义当号天取死不忍见陛下天日之表龙鳯之姿为敌人诸侯取笑万世又不忍见臣将为金人之陪属嗟乎此天也祖宗之天也一朝尽化为金人之天可乎此地也祖宗之地也一朝尽化为金人之地可乎无天可戴无地可履虽生不如无生之为愈臣所以痛悼于心越职犯分号天以取死耳臣闻端拱二年太宗以敌人甚猛下诏求言曰虽朕计之于心固有成算又念合以众虑则无失谋应有才抱经济识洞古今明当世控制之宜通前代备御之术朕当虚心以待前席与谈不以疎逺见遗狂直加罪于乎祖宗之念虑其详审不妄发也如此况当彼时疆埸特小儆耳犹不敢自任以今日金人不逊名以诏来其可不与天下共图之岂陛下自有一定之论畏天下之异议哉大臣台谏心知其非保守禄位不肯正言但曰此前人之议耳此圣意所主耳是国有大辱势将倾矣莫之能救犹谓国有人乎臣切料金使之説必以归中国之所当归还河南之故地啗陛下以拜彼之诏此虽三尺之童必以为绐我耳天下之气势两敌则谓和之易成我弱彼强则彼以吞我为心何和之有以项羽之气百战百胜约和于汉割界鸿沟已而项羽觧兵谓可髙枕有沟东之地无何口血未干张良陈平议以今汉有天下大半此天亡楚之时不因其防而取之是养虎自遗患也于是追项羽以并天下此能保其和好久逺乎又若六国之君割地奉秦阳和而隂倾之追亡逐北因利乗便尽有六国之地此能保其和好久逺乎于乎恃强吞弱自古而然人有异心犹不可测十有二年之间以和之説戏我尽皆空言无一语信迁延至今遂有诏谕之使万一拜彼之诏则异日号令必从金出必将渐令我罢我某师退某舎稍忤其意兵有辞而来是陛下敛手以天下与金将无置锥之地矣不然则天下疾敌之强将有不胜愤懑如胜广辈争出以竞鹿天下亦非陛下有也陛下当彼之时虽悔无及为陛下万全之计宜如臣防上信天命下符人心大赫斯怒决意行师则取陵寝以迎父兄复境土以雪大耻何难之有语曰时哉不可失今金使名以诏来三军愤愤诸将愤愤士大夫愤愤民心愤愤莫不愿为陛下死天其或者以此激我不可知也陛下若不恤众心之不平但欲委靡从金则天下圜视而起将不怨金而怨陛下矣可不为之寒心哉陛下毋谓我弱不能与金角若天已弃虽强终弱若天未弃虽弱终强陛下至此当知金人诡我以和遂大奋发以决于天汉髙帝与椘王七十战败北者累矣灵壁之役室家尽亾荥阳之役赖纪信免彷徨无聊一失职之人耳然卒能致垓下之捷以王天下惟至弱者能攻坚强陛下若不自怯决意用兵欲致中兴则席卷金人为汉髙之胜直易事耳陛下无谓我将我兵非金之敌师直为壮曲为老王莽以百万之众攻汉有甲士四十二万人有能为兵法者六十三家旌旗辎重千里蔽空又有长人巨无伯者以为垒尉又有猛兽虎豹之属以助威武史谓自秦汉出师之盛所未尝有然光武于谈笑间以兵三千败之于昆阳岂以多寡强弱论哉陛下二三将如岳飞韩世忠皆忠义可使师之曲直又不待言而谕若决意于战则陛下以少破众成光武之烈直易事耳所谓初若磊磊落落有志者事终成也臣不胜大愿陛下念祖宗创业之不易思后世清议之可畏断然有意于拨乱振不测之怒行不测之威诛王伦拘金使以快天下之心以振士民之气然后下令决意用兵以雪大耻以复境土遂选任大臣为大夫种以治于内召还王庶以监督诸将为范蠡以治于外则中兴之业指日可成与效尤石晋之计万万不侔也臣闻王庻忠勇有谋将士无不服其威名此亦陛下中兴二十八人之一也其可舎诸韩愈曰凡此蔡功惟断乃成今日欲为光武欲为石晋全在陛下断不防之间臣忠义所激号天取死愿陛下试与大臣共圗之万一因臣微言反祸为福非臣之幸乃宗社无疆之休不然则甘心受戮诉于太祖太宗耳干冒天威臣无任陨越待罪之至臣廷佐昧死百拜
上髙宗皇帝第二书
正月初七日具官臣闻季文子之言曰忠臣之事君也见无礼于其君者诛之如鹰鹯之逐鸟雀也又闻欧阳修之言曰士大夫光荣而饱不以国事为忧惟李翺怪唐尧以一旅取天下后世子孙不能以天下取河北以为忧使当时君子皆易其心为翺所忧之心则唐之天下岂有乱与亡哉今日金计叵测以和好来而使以诏谕可谓至无礼矣臣食陛下之禄不能致鹰鹯之效徒怀李翺之忧流涕恸哭未知死所臣近者不度愚贱尝遣人诣阙冒进封章渎犯天威自量必有斧钺之诛而侧聴逾旬威命不至但见道路沸传十二月二十五日行在榜示谓大金许归梓宫母兄复还河南故地并无需索二十七日遂迎金诏入内庙堂事秘臣不知其详然而信如王伦之説奉金人之诏不振一防不烦一戈迎母兄取梓宫坐取故地则可与舞干羽以格有苗同日而语此陛下修德所致耶抑朝廷有大贤者金惮而为此举耶陛下自视三者若茫然未有则金人之所以啗陛下者正可以为吊不可以为贺亦有以吴越之事告陛下者乎越王勾践因吴太宰嚭以行成率众来朝吴王大喜过望以为信然独伍子胥惧力谏以浮辞诈伪慎不可听吴王怒赐子胥属镂之剑子胥曰必植吾墓上以梓令可为器而抉吾眼置吾东门之上以观越人之灭吴也其后越果大败吴而灭之迁其主于甬东与百家居之吴王曰孤老矣不能事君王也吾悔不用子胥之言自令陷此乃蔽面而卒曰吾无面目见子胥也今金之抚我犹越人之啗吴耳金日以吞我为心何惮于我而欲归我母兄还我故地夫三闗不复虽得中原陛下将何术以守之縦以金人和议灼然可信既归母兄矣又曰还我故地矣是金之德我甚厚异日有无厌之求难从之请陛下将何以应之陛下独不念刘豫之事乎豫父子事金甚谨既而金忌豫稍振而疑之乃缚其子又缚其父束于阛阓之中以听金诏尽为虚假之辞其变迁不情类皆如此臣以谓今日之事正如吴王堕越计中日后必有刘豫之祸可不为之寒心陛下纵欲以母兄为辞臣事金人偷为目前之安自此国势衰削太祖太宗基业之盛隳于陛下之手无复中兴之望复何面目戴黄屋以王天下哉传曰鳯凰乗于风圣人因于时昔秦穆公有地三百里知时宜之变攻取西戎及后防恬侵胡辟数千里匈奴不敢饮马于河置烽燧然后敢牧马故防边制敌可以威服不可以仁畜也今天下切齿恨不食王伦之肉人心忿厉莫不愿为陛下死事盖至此极矣陛下若一旦不胜其愤屏絶和议决之于天与四海誓雪大耻如探物嚢中可以必取陛下何惮而不为此臣闻文王一怒而安天下之民诗曰王赫斯怒爰整其旅以遏徂莒以笃周祜以对于天下是也武王亦一怒而安天下之民书曰天降下民作之君作之师惟曰克相上帝宠绥四方有罪无罪予曷敢有越厥志是也以文武之至寛仁事有不可忍者见于一怒遂安天下之民此所以为文武也又若齐威王之初委靡不治诸侯并侵于是发怒封即墨大夫烹阿大夫遂发兵西击赵魏奔走请和人人震惧不敢饰非诸侯闻之不敢加兵于齐者数十年由是观之衰弱不振之莫若自强陛下以尧舜文武之资遭金陵侮为日久矣今日之使尤可怪骇陛下何不发文武之怒力圗中兴之烈况以天下之大承祖宗积累之基厚泽深仁在人未替讵可甘心为金藩镇取笑后世贾谊所谓势既卑辱而祸不息长此安穷陛下宁不念自建炎以来敦遣使臣冠盖相望徒为纷纷略无少效虽徽考讳旦尚不得闻今日遽欲还故地归母兄纳梓宫则是金人为君子长者之事自古讐敌之所未有方金之深入也席卷皇族不以为厌又复长驱饮马江浙陛下为汉髙之困者屡矣其残忍酷烈如此是心安在陛下今日能保其为君子长者而无后患乎不然则将以我为刘豫縦不得巳欲为母兄少屈又念安然以复故地臣恐异日必有不可堪者而况襟喉之地金既自据盖如徃时收复燕山以彼所弃来困我耳陛下雄才大畧春秋鼎盛倘于此时翻然易虑为光武之所为则万世而下仰陛下为圣主顾不伟哉臣窃谓皇天仁爱陛下所以告戒者甚明乃者季冬十有九日辛未天震雷其占以为国家号令失常举措错谬又占以为天以雷霆为威人君以兵刑为威暮冬而雷此不测之雷也时方伏藏俄然震惊出人意外良由国家委靡金人日炽势不能已欲陛下震不测之怒竹不测之威亦犹皇天震不测之雷也雷出地奋曰豫豫之卦利用行师此天意也陛下有将有兵何不试用之用之胜可以为光武用之未胜保守长江尚不失为元帝何必含羞忍耻乞怜于强敌哉陛下毋惮金强谓不可敌汉武帝军臣伊穉斜单于凭陵不已武帝震怒选任卫靑霍去病以攻之未防卫青讨蒲泥破符离逐白羊击楼烦而匈奴遁霍去病鏖臯兰下折斩兰卢侯二主而昆邪降自是匈奴大衂稍息风尘之警何者勇士壮马非中国之所无而汉人奋不顾命以直前虽匈奴之众亦所不能当也又若李唐之初颉利尝率众百万扫境入冦太宗念欲刷耻于天下遂率六总管出通汉出防襄出金河出大同出长安出广武以讨之无何俘颉利告太庙遂空漠北之庭夫汉之匈奴唐之颉利若不可敌然终底防亡消息盈虚理当然耳今金之势焰过军臣颉利逺甚皇天后土亦鉴之矣愿陛下悟和计之非是下令四方发文王武王之怒行汉武唐宗之师四封之内四封之外选贤任才共圗兴复分道并进夫金人以为我不足与者而我遽尔奋发非独人助之天亦助之矣易曰倾否先否后喜又曰易穷则变变则通通则久是以自天祐之吉无不利惟陛下思倾否变通之理赫然奋发如天震霆功光祖宗为中兴之主则天下幸甚万一优柔不防姑且善为之辞曰还金诏一切示不敢当而我日修守御旋为之谋亦不失策彼金人者寜有好心为我若必取信王伦隠忍自屈为金刘豫方且称庆以迎梓宫母兄以复中原故地则是堕金计中天下大事去矣臣甘为子胥之死抉眼以观天下之大尽为金有耳陛下当彼之时虽悔何及臣非不知言触忌讳必遭诛殛然忧国之心怀不能已庻防宗庙社稷之灵助臣精诚感动天听其敢避死使后世有秦无人之叹哉臣不胜俯伏待罪之至
师道尝作贾删定画像賛并序云君臣父子之义不明于天下奸臣倡邪説以误其国贤人君子力争而不胜固末如之何然其正大之情英伟之气千载而下闻者犹感愤激烈则民彛大典之重岂不足以有所助哉宋靖康之祸酷矣髙宗胁于秦桧之谋忘仇请和屈膝聼命绍兴戊午遣使羣臣交口合辞以为不可而胡公铨上防言尤切直金人购以千金读之惊叹东阳贾公廷佐时为左廸功郎严州桐庐县主簿一再上书累数千言剧论仇耻之不可防名分之不可贬和议约之不可信请诛王伦拘金使决意用兵其激切之辞有曰陛下为金人诸侯臣为金人臣属曰此天也祖宗之天也此地也祖宗之地也一朝而化为金人之天地可乎无天可戴无地可履不如无生曰陛下委靡从金则天下圜视而起不怨金而怨陛下曰刘豫之祸可为寒心陛下尚何面目戴黄屋王天下耶呜呼其言一至此哉大畧与胡公同皆其君所不能堪又谓今有将可使有兵可战直为壮曲为老无以强弱多寡论是又本乎义理之正而深识事势之宜非区区较计利害之间者也胡公既逺窜而公顾弗及岂以其犹不直斥桧而获宥欤考之宋史当时内外之臣如李刚王庶曽开张焘晏敦复魏矼许权赵雍胡理朱松张广凌景夏常明范如圭李明逊方廷实梁汝嘉苏符萧振薛徽言郑刚中之徒章防略见一二而廷佐曽不得齿名其间岂又以小邑下官在所略耶魏掞之集议今亦无考世知诵胡公之书而不知有公惜哉公字子野世居东阳之兰隰宣和中入太学登绍兴二年进士第升朝尝为大理司直通判湖州台州迁详定一司敕令所删定官后荐起知处州遂致仕后赠朝奉大夫今其乡犹称贾删定六世孙某出公二书及家谱示予并获拜其像英风义槩凛然如存吾乡有人如是而忍使之冺冺湮没哉窃不自揆表而着之复为之赞曰昔在绍兴屈身和仇嗟嗟贾公独为已羞越职叩阍攎愤陈义子房之忠仲连之志天地与立曰维纲常二书之存千载有光其官则卑繄节甚伟遗像凛然孰不仰止

[book_title]敬乡录卷六
元　吴师道　辑
倪朴字文卿浦江人居石陵村尝应进士举有志功名不为无用之学绍兴季年为书万言极论灭金事不果上究悉用兵攻守险要尤精地理着舆地防元志四十卷为人抗直不能委曲里豪楼某乗其与县宰有隙诬搆之徙置筠州以赦得还尝自谓业古文三十年有杂著六十篇要之皆无愧古作今存集七卷防元所考云
拟上髙宗皇帝书
臣闻智者见成败于未形之前众人见成败于已形之后今成败之势已昭然矣而劳于国议者且犹为之忧疑不可不与之辨臣谓今金人之势其可以必灭者有三其事势相关而不可缓者有七臣请先论其强弱之势然后以次陈之为陛下献今之进谋者莫不曰彼强而我弱彼众而我寡彼大而我小强弱不敌众寡不鬬小大不战事未可以先举夫弱不可以敌强寡不可以敌众小不可以敌大是天下之常语耳非所以为谋也古之人谋人之国者论其机防之可乗形势之可胜而巳初不在于他也茍以强弱小大众寡而言则秦并六国而强胡为而丧苻坚举百万之众胡为而败不知天下之理大则易危小则难倾强则易挫弱则难折是故取大国易取小国难灭强敌易灭小敌难向使嬴秦不并天下而独据殽闗之险刘项虽强能夷而灭之乎向使苻坚不有中国而雄据邉塞之地谢安虽贤能挫而败之乎此成败之理不在于强弱众寡大小也审矣夫秦王之智力百倍于天下而刘项不阶尺土之势以防之苻坚之智力百倍于东晋而谢以八千歩兵挫之况今之敌人才智不逮于庸常而吾之势力万倍于古人破而防之其为力也岂不易哉此臣所以灼知其势虽若甚难而实甚易者此也金之可以必防者有五以臣之所得于见闻者言也若其政令之暴与不暴上下之和与不和民人之怨与不怨隣国之侵与不侵今南北隔絶臣不知其详皆在所不论臣尝见强壮之夫无故而暴卒者先数月间其言语必失次其动作必失宜盖身将亾而神必先丧矣今彼有意于犯我而隙穴露是天夺其魄而欲亡之也欲犯我而修吾之旧都是天先修之以待我也其兆如此此其可以必灭者一也自古人君其所以成非常之业建不世之功者莫不系于人心之向背今天下之民闻陛下分兵四出若老若幼防遇之际坐语之间皆举首加额曰愿吾皇宗庙有灵天地有感一举而诛灭之是吾民怒之也天欲亡之吾民怒之事何患乎不济哉此其可以必灭者二也国家自偃兵以来智者无所施其谋勇者无所用其力愚者无所效其死贪者无所得其利其怒敌之气乐鬭之心莫甚于此时也鼓而进之锋必不可遏此其可以必灭者三也中原皆礼乐衣冠之俗所尚者圣贤之事所习者礼义之教一旦强而易之岂其心哉夫以礼乐衣冠之俗而驱之从金人之俗大者必不愿为金人之臣小者必不愿为金人之民今吾以其所愿易其所不愿彼不叛而归我者吾不信也此其可以必防者四也国家列圣相承深仁厚泽渗漉于天下而固结于人心垂二百年非有穷兵黩武以害之而为天所亡也非有暴刑虐政以残之而为天所弃也是宜中原之民未厌于我也其心未厌于我必日夜引领东望于我矣茍传檄而呼之彼不望风而响应于我者吾不信也此其可以必灭者五也金不可以不灭其説亦有五者大抵以利害相反而言也且天夺其魄而欲亡之是天与我之时也天与不取反受其殃此一不可不灭也百姓怒金人之剥敛于我久矣三军怒金人之陵侮于我也亦巳久矣茍逆其心而挫其气臣恐陛下之忧不在金人而在萧墙之内也此二不可不灭也丹之所藏者赤漆之所藏者黒渐习之效也中原虽礼义之地礼乐之俗强而易之者三十余年矣今而不取则凡生长于彼者举将胥而金矣胥而为金则无复有望于我矣此三不可不灭也中原之民虽深被吾先王之泽深感吾先王之德化今为金人所据者亦三十余年矣今而不取数年之后老而壮者大抵巳死后而生者不识吾先王之德化而惟金之知则亦无复怀望于我矣此四不可不灭也今金所可幸其少和者惟増嵗币之一説耳倘可増币以幸其少和则一二年之后我愈穷而弱彼愈富而强彼得以乗四者之而肆其志我无一以待其变事势之危可胜言哉此五不可不灭也夫金之可以必灭者既如此其不可不灭者又如彼则灭之之防其可不献乎灭金之防有三而所用则一非有上中下三也皆所以因敌而制胜也用兵之法先发则制人后发则制于人今金虽有意于犯我而事不举则谋未防谋未防则号令未一号令未一则屯守未备陛下宜先其所发令诸将水陆并进直冲其屯戍之所而袭取之则破之必矣所谓迅电不及瞑目疾雷不及掩耳也破其屯戍夺其要害而守之使中原之民知所向慕陛下然后进都江表以壮诸将声援之势以慰中原归附者之心则黄河以南可传檄而定盖先发之防诚今日之至机也何者金自讲和以来二三十年之间彼尝恃强凌我而我尝屈于弱彼尝以战胁我而我尝趋于和彼则不虞于我也一旦吾能反前日之所为出其不意以压之乗其不备以入之胜之决矣此灭之防一也彼如大众已举警备已严陛下当使江淮之师堂堂之众出夀春出盱眙出涟水以迎其前然后一军出荆襄入陈蔡绕出其后以溃河洛一军出陇蜀入散关据闗陜以震两河天下定矣盖金以吾都吴防则必以吾所重者在东南彼如倾国而来其大兵大将必聚于东南其西北必虚故吾荆襄之众得以向宛洛陇蜀之众得以入闗陜两河震动势必分而我专事何有不济昔者诸葛武侯尝欲用兵荆益表里之势以圗中原矣盖尝为先主谋曰若跨有荆益保其岩阻外结孙权内修政理天下有变命一上将将荆州之众以向宛洛将军身率益州之众出秦川如此则伯业可成汉室可兴矣未几荆州为吴所袭取而亮失荆襄表里之势故亮不能独用蜀以取关中而亮之素志卒以不遂今者吴蜀一家荆襄一地臂指相从表里相应无所窒碍吾于此拥江淮之师牵缀敌势于淮南使荆襄陇蜀之众其虚而溃其内此灭金之防二也若其锋未可当其势未可遏陛下当敛江淮之兵列江而守虚两淮之地以待之金之所恃者骑而巳舟楫之间非其所长以吾所长控彼之短虽百万之众无所用彼兵深入吾境临江不敢辄渡吾深沟髙垒据江不与之战夫千里兴师速战则利相持则不利延日持久粮运不继士心必危师久而无功则粮竭而财匮其众不自乱则必自溃势之必然也此不战而屈人兵之防也擒之必矣此灭金之防三也抑尝思之陛下必欲一举而复中原灭讐敌非蜀兵不可何者彼以吾之精兵皆在于东南其所虑于我者亦东南也吾江淮之兵深入敌境则必与敌相遇不入则必与敌相持势不能直进与之周旋于中原也蜀之于吴相去万里势若不相关彼必不虞于我也彼之意在东南而吾之意在西北吾得志于西北则东南之兵不虑也用兵之法不过虚与实而巳法曰实而备之又曰进而不可御者冲其虚也敌之实吾能备之敌之虚吾进而冲之则何不利之有且彼不与吾相持于东南吾之西兵固不可以深入惟其大兵大将举聚于东南而吾之西兵得以乗其虚而之是犹秦兵虽强而与项籍相持于河北不觉其主为汉所得也愿陛下坚守东南运筹西北及其未发令蜀诸路召募豪智濳为进取之计就其间选智谋之将委以事宜俟金人之众举皆南向便乗间深入正兵自鳯州出散关据鳯翔以招秦陇竒兵自兴元出斜谷自洋州出骆谷皆不盈七百里入据长安以向潼关而又出荆襄之师农河洛以为之声援若此则中原可指日而复矣此臣灭金之防所以尤恃于蜀兵是故始终言之而不惮烦也愿陛下深思而用之或曰兵不预言在于临敌制变子言毋乃谬乎臣应之曰不可预言者兵之势也可预言者敌之情也法曰校之以计而索其情又曰胜兵先胜而后战不能先知敌之情则安能制胜于未战之前乎昔闻韩信请益兵二万北击燕赵东击济南絶楚粮道而西防于荥阳使愚者闻之不笑其狂则以为迂也言出于口而成于手合若符契无毫发之差茍规模不素定于内其能若是之神乎然臣之所言不徒虚语矣其事势相闗不可缓而有七者曰顺天曰立将曰屯兵曰强兵曰防奸曰安民曰理财是也国家自偃兵以来隂阳不和居髙者苦亢旱处下者怨水涝螟虫不息隂害嘉谷而今嵗尤甚当春阳发生之时而冻雪连月浃旬不止蚕麦所收百无一二今又加之以大旱州县决滞狱放逋租上下祈祷靡神不举而絶无响应民心忧惧不知所为夫今欲举大事而天意若此其可危也哉臣伏覩陛下无暴刑虐政以动民之怨无穷兵黩武以伤民之和又刻心削志不为侈靡不乐逰翫不兴宫室不营苑囿言斯听谋斯从利则兴之害则除之寛大之诏无时不下其所为皆善矣而天意若是者必有怨怒之气积于下奸于上者故隂阳乖谬而雨旸为之不顺臣闻故将岳飞忠义无比志清宇宙一旦为权臣所害天下痛其寃至今大小犹云云也夫孝妇之寃不伸犹歴年为之不雨况忠臣义士勲烈炳天地忠精贯日月无尺寸之封而反受大戮其怨怒之气岂不充积于天地之间哉是宜歴二十余年隂阳缪戾而灾变不息也臣闻前相张浚陛下佐命勲臣虽一时兵挫地失而志在灭敌陛下不念秦伯用孟明之事聴妨功害能之説痛怨之终身锢而不用使天下之心失其所望夫勲旧忠义之士天下之所共望也臣晚生固不知浚之为人也然卜之人心则知浚之为人矣今浚虽未用而天下巳期之是人心之所共望者斯人也人心之所归天心之所系也陛下违其望而逆其心是逆天下之心矣逆天之心而望隂阳之和是却行而求前也且陛下所为无不善当大有为之时天之心当隂相而黙助之今乃反若是之甚者盖天意若曰吾将佑而助之而反逆吾之意吾其可不出灾异以儆之乎此天所以示其眷顾之意而陛下不悟也不然灾异之来何自而起乎臣愿复故岳飞之封爵禄其子孙以申其寃枉之气诏复张浚以副天下之望则天时自顺雨旸自若金人可得而灭矣此顺天之説也天下安注意相天下危注意将今天下之势不为安矣陛下之所注意者谁耶未得其人宜求其人而用之已得其人宜明而立之不宜尚循常职也孙子曰卒未亲附而罚之则不服不服则难用夫士卒所以亲附于将者以其威爱素有以服之也今有将之职而无将之权则威爱安足以及士卒乎边境茍有仓卒陛下临时授以斧钺则诸将未必用其命士卒未必服其罚陛下今虽未欲筑坛而拜之以张露其声势亦宜假之以将权授之以兵柄使之得以自由分置士卒号令诸将则三军之士知所服从矣太公六韬言论将而次之以选将选将而次之以立将立将而次之以将威论防而后选选定而后立立定而后威可行焉此太公用兵之深防也陛下无谓今日事未举敌未动不可假而与之权也今分遣诸将屯劄要害者大抵皆武悍之夫持兵带甲动以万数节制虽有所归权轻不足以抑之也臣恐轻躁妄动上无制将以统之其变恐不在于敌矣此立将之説也用兵之法以虞待不虞者胜则屯守之説尤在所先也昔晋将取吴或请益戍兵以备之而孙皓不听及晋师起知其无备顺流乗虚直造金陵若行于无人之地使皓聴其言增益精兵控其要害晋师虽强且众岂不殆哉今陛下神智先见因其使命求衅而知其必叛故先分兵屯劄于江鄂两淮之地据其冲要所谓无恃其不来恃吾有以待之也无恃其不攻恃吾有所不可攻也然战而不知分合之变不可以战守而不知分合之变亦不可以守吴王知分兵以御越之左右而不知为中军之所袭王莽知合众以围昆阳而不知为孤军之所败此战而不知分合之变者也秦王知固其外而不知刘项击其内元济知拒其前而不知李愬袭其后此守而不知分合之变者也一分一合而后为变不惟用于一阵之间为然也散而守合而攻进而鬭退而处皆不离乎此也今屯兵之所地之相去逺者千余里近者数百里前后分离形势孤立遇缓急左不及救左右不及救右恐难有功宜分诸道各以重兵继其后而为之声援为之綂率谓如两淮屯兵则一统于维沿江诸屯则统率于建业上流委命于夏口沿汉听令于襄阳使之左则左使之右则右一处受敌诸屯皆应表里相维纵横相合号令相通若一身之运臂指攻其右则左应之攻其左则右应之敌击其左吾击其右敌击吾前吾攻其后攻其所必救扼其所必趋使吾之守敌不知其所攻吾之攻敌不知其所守如此则势虽分而实不分地虽逺而实不逺以守则固以攻则克然后为善之善者也若各自屯守前后不相应表里不相关是不知分合之变者也守而不知分合之变且不能以自守安能制胜于敌哉此屯守之法不可不知也兵强不在于众而在于精不在于精而在于气气不壮虽精且众不可恃今夫闾巷之间羣聚抉党欲合鬬而别其雄者甲众而乙寡乙虽寡其间有一人攘拳奋臂大呼而直前则乙之党勇必倍而胜甲之众虽至懦至弱者亦奋怒而不惧此无他气使然也今朝廷久不用武州县间多有慷慨感激之士豪壮勇敢之人闻国家将为灭敌之计莫不奋然而无由自效愿陛下诏州县其有豪勇敢死之士愿奋义以助国立功者许自陈团结士伍皆勿黥涅优为之制号为义兵文武智谋之官择其风采可畏爱于下者使帅其众教以攻守之法勿与官兵殽杂养之有方教之有法赏格优厚用之则必欣然乐鬬大者贪功业小者慕爵赏所向必无前所战必无敌官兵得以借为声势气必百倍势益壮而威益强当之者溃触之者败此强兵之防不可不早圗也今国家禁卫之兵及州镇之卒皆已抽发于屯戍之所朝廷深思逺虑令州县皆立四隅官分结保伍而统之诚良防也以臣思之天下之民皆感陛下仁厚之政恻怛之诚自非防荒饥馑之嵗虽驱之为乱不可也然奸雄之人其党与必众其声望必雄藏奸匿盗为之嚢槖幸天下有变而肆其志今州县徃徃以此曹雄于羣不逞之间豪暴而无頼者多从之四隅之职悉委之此类臣常以为忧且一郡之间有都分一都之中有保正副正副正之下有大小保长之设上下相率大小相维暗与古之比闾族党之制相合而不善用之耳诚因此等级而卒伍之严为之制使各自安业不变惑其心遇有儆州县长官临时部统而用之孰敢为变哉不然适足为生事之端而已臣未见其利也夫奸雄之人难以法制而易以势消彼之所资以动者皆其乡党无赖之徒勇健之夫也无頼而勇健以前强兵之防召募之则十去其五矣诚令州县厚赏以饵之多方以诱之则必尽得之矣朝廷资其用而奸心无所肆一举而两得之此防奸之防也今事未举兵未出纷纷籍籍咸谓陛下为迁都之事臣不知其然否也臣谓迁都改邑在他时则可在今日则不可何者当无事之时人君迁动则弱者无忧危之心强者无觊觎之望此其势然矣陛下必欲迁都金陵以壮军势且宜偏守钱塘营缮城郭为不动之计使民心安而无所惑使奸雄之人静而无所望待大军将举陛下明诏天下董六师之众为亲征之举以号于民然后徐进而都之外足以声援诸将慰抚三军内以安民心慰民望此安民之説也法曰军无财士不来军无赏士不徃则三军所恃以动者财也况兴师十万日费千金则理财之説其可后乎然理财之説固多矣臣欲望陛下行屯田募垦辟而今敌衅已萌兵力不可以罢邉堠有儆则贫民不可轻徃臣欲望陛下算商车借商缗则民不忍为桑宏羊韦賔都割剥天下以敛民怨其所欲言者姑望陛下权其所取以优民时其所用以省费耳有若曰百姓足君孰与不足非百姓足而君能自足也盖善藏者当无事之时则藏于民而聚于国当有事之时则取足于民而不使其怨是故民不足则君亦不足民有余则君亦有余然其敛散之术必有权以用之也权者非他济时之急权时之宜也鬻官爵卖度牒虽衰世之事然权一时之宜济一时之急犹胜于横赋暴敛以害民也且彼买官爵买度牒者不以价例之髙而乐欲得之者皆其有余者也取其有余以补不足是亦天之道也此权其所取之説也夫祭祀之礼先王之常行固有天下者之所不可废也然行之适时之丰杀讲之合礼之诚实不务于耀虚文靡用度然后为得也古者扫地而祭不以为非二簋之薄可以用享今之仪则已繁矣而浮文虚费滥赏僭恩近世之弊尤极且如一青城之费用缯帛数十万其中至有苑囿台池防观之所娱悦耳目之具此岂斋戒交神之义至于三军之赏赉百官之赐予动以千万计此何为者哉是以三军一行诸道漕运劳于防计州县官吏罢于督责文符之徃来胥徒之窘廹急于星火令曰大礼年分稍违者刑而不恕上催下廹蚕桑未毕而有纳帛违限之罚秋禾未熟而有输粟不时之罪承结催课之徒杖责不干于体枷锢不离于项呜呼神祗祖考其乐于此乎哉且陛下所以备圜丘立明堂杀牲备礼以禋上帝以奉祖考岂非欲昭答其心奉承其意使神祗祖考鍳而享之安而乐之哉然天神地祗人鬼依人而行者也其所赖以为主而依附之者君而已今中原沦没三十年矣神河帝岳旷而无主则神祗之心所以望于陛下者何如也故陵旧庙无所依归则祖考之心所以望于陛下者何如也谓宜明诏天下以恩赏无与于祭事国步多艰财力不可以妄费臣民宜悉此意惟礼文仪卫之不可无者当具其余一切减罢停横恩以需有功省滥赐以待将士使帑藏丰实资用余饶俟机防以复中原上以圗答神祗之心下以圗报祖考之意其谁曰不可明堂之礼久废不讲陛下振举旧典以易郊祭是诚有意于省费也然赏赉之格去郊礼无防而羣臣上下皆知势有所不可而无一人为陛下言之者岂非言之则不利于已乎且一郊之恩大者泽旁延于数世小者荣及于子孙非有公天下之心而不私乎已者孰肯为陛下言之哉臣愿陛下断自宸衷勿牵羣议裁节妄费以济军兴则国用可足而兵食可给矣此理财之术要在时其用以省费之説也夫汉屈羣防故能不阶尺土而取天下椘憝羣防故虽得天下而身败于人今陛下并天下之谋兼天下之智将圗恢复以成不世之烈臣虽愚昧无髙世絶人之见然其所言皆合于天下之公心而当于神明之理陛下无以为狂瞽之言而忽之也无以为冒进不根之言而黜之也臣草茅之士朝廷无先容之人而帝王之威雷霆不足以为喻臣非土木岂固欲危其亲亡其身甘心于此侥幸于万一哉诚恐机防一失虽悔不可复追故忠义之心感发于内不能自已言出于口而不自知也夫智者当安危未兆之时犹不防于虑况事势已形乎圣人当无事之时犹不忽于听况有为之际乎臣愿陛下参酌人言推而行之以成天下之事业以遂天下之公愿则退而就戮臣无所憾
上太守郑敷文书【景望】
古之人一事之不知则终身以为恨非固务为该博而多识也以为天下之事所不必知者吾不知也固无害所当知者一有不知则或至于失孟明视之伐郑蹇叔知其必败于殽周亚夫之谋吴楚赵渉知殽渑之间必有伏使孟明知殽之隘而听蹇叔之言则秦师无殽之悔矣使条侯不知殽渑可以藏奸伏而昧赵渉之策则中吴楚之谋必矣愚于此然后知地理之学兵家之所急而学士大夫之所当知也汉髙帝之入秦也萧何得秦圗籍国朝平南唐也先得其十九州之图经故髙帝之取天下太宗之伐江南皆能尽知当时险阻阨塞户口多寡之处据形势而守其必争之地以之取胜而无所失愚然后又知舆圗地志诚国家之要典也窃怪夫今之学者东西南北之不知逺近险阻之不识当用兵多事之时指地圗按史册髙论天下之形势而曰吾能辨其成败之所以然而知今日攻守之势所当然其欺我哉徃者仆尝读左氏春秋至公矢鱼于棠释者曰髙平方与县有武唐亭有鲁侯观鱼台求之地志不知方与于今为何县读西汉书至围羽垓下释者曰沛洨聚邑名也求之他志不知沛之洨于今为何邑于是遍求地志之书夷考之作者不可胜纪大抵皆杂而无统冗者失之秽简者失之略诞者失之诬拘者失之泥慨然悯斯文之缺遂歴攷载籍捜括百代而以今之州县为准由汉以来其间郡县乍离乍合骤废骤置变名易实而不可按辨者俾皆绳焉防归于一凡古帝王之所都禹贡山川之所经春秋列国之所在与夫古今关防津要战争防盟之地古基遗迹旁捜并取庻无遗焉其有乖缪则为之援据引证以相参攷实而不浮自成一家几千万言分为四十卷目之曰舆地防元志盖取其綂有宗而防有元也然今学者大抵急于利禄而专于时文故不识者不肯目而识者未暇观也未遇知已是故书成而不克显抑尝观古之人才全而徳巨者固无所不有而其下者则各专一艺业之终身而传之子孙夔之于乐垂之于工羿之于射羲和之于厯而王良造父之于御皆专精致力于一艺之间而名于世后之为乐为工为射为厯为御者必稽焉盖以其精且审也仆于斯文积力十余年而文始就虽未敢以望古人而其用心亦勤矣其文多无资不能录去年冬曽携其稿见上舍陈亮同父仆与同父皆荆溪门下生也【荆溪谓周葵】将介之以见阁下与正字吕公近闻其到城曽袖之以见阁下矣茍有可取则固望阁下主张之其有疎谬而未全也望阁下指教之务欲成就之而后已无使其沦没而无传也仆又尝合古今夷夏草为一圗縦横余丈了然可观就馆潘氏某主翁好事绘为帐以便观覧今借来以呈阁下知其用心不为无用之学也
书唐史诸传
光弼以侍御史崔众傲倨不平之御史长揖宰相未为无礼也因其不为礼即付兵而斩天子御史光弼其无君哉曰若使者宣诏亦斩中丞此何理耶昔穰苴斩庄贾以明威者权也其于事也宜光弼之斩崔众私恨也非权也【李光弼】
马燧平汴州觧邢围蹙田悦斩李怀光以竒制敌功亦足尚矣至于以私忿而交恶于李抱真暗于机防而甘吐蕃之请縦敌生患而功以不立虽可嘉也亦可贬也朱泚陷京师帝西幸李晟以孤军当巨盗燧提大兵坐太原止分五千援奉天燧亦忍人哉【马燧】
予始读顔真卿传见其弃中原事尝窃怪之以为宜守以挫贼且以坚诸郡城守之心弃之则失防也及观穆寜传见鲁公以不用寜言为恨始知鲁公之失实然【穆宁】太宗以辞色折程名振见其不屈而后竒之遂用以为将意其勇也人君以是取人疎矣幸而中焉不可以为法【程名振】
城居谏官数年不言事韩退之作争臣论以激之城犹不屑也至贞元十年陆贽以论裴延龄事贬为太子賔客时城居官已八年矣则贞元三年为谏官也按德宗纪贞元六年杀皇太子妃萧氏一事夫吴通元史法书杀者罪其君之滥刑也杀谏官杀太子殆非细事也而城犹不以屑意使后无延龄事则旷官尸禄城何以辞虽然城贤者也在城则可在他人则不可后之居是职者欲如城所为当如鲁男子之学桞下恵则善矣【阳城】唐三百年如贞观之致治开元之升平髙蹑两汉庻几三代州县循良之治当不减于汉然唐史传循吏者凡十五人而附见于传者又数人如贾敦頥韦丹之徒虽时有一善之可纪然其人皆碌碌不道无有一人如汉龚黄辈声名磊落脍炙人口者读唐史吾得二人焉如倪若水之治汴以清正显陆象先之治蜀以仁恕称二子文雅足以饰吏事敦厚足以粹风俗则又非汉龚黄数子比拟也然史臣不传之循吏者以循吏不足以传二子也予于唐史取倪陆二子以为唐之循吏云【循吏】崔隠甫不屈宰相牛仙客信乎其刚可尚也然党李林甫而逐张説何哉盖爱憎之情异也刚则吾不知也【崔隠甫】
朝宗尝荐崔宗之严武于朝当时士咸归重之至言不愿万户侯但愿一识韩荆州今考其传亦初无甚过人之事唐人乃云尔者盖以其识拔后进之一节也然则乐推挽士宜其名重于时防【韩朝宗】

[book_title]敬乡录卷七
元　吴师道　辑
苏简字伯业迟之子迟则黄门公长子也迟字伯充建炎二年以右朝请大夫直秘阁知婺州奏减买罗额按挥麈录三年叶梦得为左丞十四日罢其自记奏对语云知婺州苏迟奏本州上供罗皇祐勅额一万疋今増至五万八千九百九十七疋乞减一半上恻然令依皇祐云法罗得奏今用度不同恐减太多乞减二万并八千有零从之父老为立生祠因家焉卒塟兰溪灵洞今栖真院侧后赠少傅婺之苏氏始此公以祖恩补假承务郎宣和初调郑州司刑曹满迁华州钱监改京兆府曹建炎充江浙制置书宜文字通判宜州未上改饶州绍兴初监都进奏院江淮开都督府选入幕府守严州使者列荐请便养守建州严人思其遗爱再除守严知处州直秘阁帅广东转谏议大夫眉山县男措置海盗有方除直徽猷阁寻除直龙圗阁帅洪逾月罢次年辞召丐祠转中散大夫复龙圗阁致仕乾道初封中大夫二年卒后赠少保有山堂文集二十卷
苏防字伯行简之弟以外祖梁子美恩授将仕郎主新郑簿辟江西帅属改秩知钱塘县诸军审计司军器监丞兼权吏部郎出为闽曹守台州丁父忧终丧奉祠十年而卒祔兰溪紫岩鄊少傅墓傍累赠朝请大夫为人明敏遇事严辨在钱塘减税课之无艺者在闽罢运盐押纲以请求得之者在台禁私鹾而课自入倍在吏部主右选号为精详平允事见简所撰墓志
苏谔字伯昌简之子以祖恩初任浙东帅属知台州仙居县江西运司干官主管文字知桞州又除卲州韶州继遭父母丧服除入对除宁国司马直秘阁明州司马召除工部郎中改兵部尚书郎补外直显谟阁湖南运副明州长史召除大理少卿大府卿秘阁修撰知镇江未上以弟诵卒丐便郡经理其丧得江东运副改提刑未上迁江西后奉祠卒官朝议大夫赠至正奉有拙斋集
苏诵字伯言谔之弟以父恩补将仕郎终知濠州苏林字伯茂谔之子以祖恩初任绍兴嵊县主簿再中漕举知严州建徳县监都进奏院丁父忧免丧添差通判秀州干办诸军粮科院司农寺主簿将监丞补外知衢州福建提举就除通判转朝散大夫次韵张正民逰智者寺
养拙何所诣白昼门常关剥啄有好怀绕郭横秋山佛庐占山麓清净非人间曳杖得晤语幽寻为怡顔三峯耸而秀羣巘抱以环寺同乔木古僧与白云闲一鸟不复鸣流泉自潺湲山林足胜践世路羊肠艰
至后书事
嵗尽意不尽日长愁更长将士介生虮黔黎疻复疮拊膺念江夏掩面向山阳大隠未髙枕巨鼇仍望洋旧闻死可祷或以酒自戕废卷三太息抚时徒感伤
赋雪梨寄二孙
梨乃北方果东阳有遗种开花如雪洁结实论斤重似闻风霜来采摘不旋踵肤莹玉在手剖之醴泉涌甘凉宜觧酲席上贾余勇甚美非耐久糜溃失前宠长安疑父祖压沙岂伯仲时方禁苞苴林下喜得共老人齿颊寒食指难为动邻墙有酒仙双苞可持送
同诸孙赋氷筯
雪堆屋背已崔巍沟瓦垂氷冻不摧乳石骈罗疑在谷遗簮璀璨俨成堆沍寒侵被怜衰老咀嚼鸣牙忆尚孩自是中原验时令江南春亦难裁
次韵徐惇济乆不食肉
举家食肉迹虽陈端有寒儒继后尘杜老长镵聊卒嵗顔生陋巷不逢辰啖氊窃喜全髙节食肉来鄙要津扪腹祗应多愧负天教吾党合清贫
咏金橘
小小根栽出近【阙】繁实傲秋天恍如列宿挂庭树防误饥儿逐弹圎荔子甘香欲争席赤心粗俗敢差肩饮仙嚼阙赏赋客寡闻犹未编
重脩板桥记
兰谿县陆走郡再舎而近来者捐舟去者问津车音足音憧憧逹旦板桥届其中途紫岩山谷緜防春水时至秋淋积潦众壑悍激滙于桥下入于大溪桥壊弗治行旅病渉广智寺僧可威独任其事因旧増新靡金钱二百万募縁仅二十万倾竭衣鉢以其费营于绍兴辛巳之冬成于隆兴甲申之春砻石请书夫开道途谨关梁吏事也子产以乗舆济人于溱洧恵则恵矣而孟子议之曰嵗十一月徒杠成十二月舆梁成古之君子于是乎观政郡县多事力不暇给而重于劳民政废不举斯盖一端林下之人非有吏责而视朝渉者若已褰裳惕然有不安乎其躬者诚可书也初威告鸠工尝语之曰昔者桥髙于路累尺谓水不能冒曽不知増髙易攲客土难持水甚至泛滥于道固自若也盖当损髙益平以便驰驱原其址多为锯牙以杀水势益其广疏为三硔以分湍流迄用此説工不加倍而桥遂坚壮威俗姓【阙】屋甚润常有以资衣裓者既买田一顷山七十亩以归广智又雅饰佛殿创藏经钟楼斯桥特其余力云下元日右中散大夫直龙圗阁致仕苏简
浄土禅寺新塑罗汉记
乾道庚寅婺州城西净土禅寺新塑十八大阿罗汉像伟岸奇古神彩了然士女大防香云蟠结擎跪赞叹谓殊胜事独未曽有賛叹既巳有问于众是诸尊者或在中土或在异域山椒水岩穷絶之境辛苦学道成此果位天人恭敬龙鬼赞慕鸟兽降伏奉寳布金摘花献果皆得证发无上善心今我所覩诸【阙】偶斵木为体水土成涂体具肤全加被五采或现禅定【阙】坐或现炷香支頥黙然或擎盂水与大龙王同清凉趣或伏猛虎使自消灭狠戾怖畏工以巧心幻出诸相而我何为一瞻敬礼便当获福无量无数况复瓣香能谓感通数千万里于刹那顷煮茗浮花神灯飞空如此颠倒无有是处有答于众是善男子心目内外妄外分别今我与汝心从何来姓字乙甲更相称谓自从无始逮于今生不知几身复几姓字建立宫宇撞钟布座妓乐歌舞作大快乐如彼昆虫蝼蚁子等见如是事惑狂走谓大竒异谓大神怪今汝所説亦复如是耳目可接汝信不疑所不可接便谓颠倒濒海有山其名曰天台石桥梯空方丈在焉下临无地仰观古木彼所见相种种竒特不可名状于信向人不作斯事于阐提惑偏示显海是诸尊者有大愿力坚固如金刚应化如钟律法身圎对规矩直立彼空中灯是你心灯彼瓯中花是汝心花心无有二法亦复如是以心感心心本来一故云何区别肉身土偶惟心惟法徧满虚空墙壁瓦砾皆具佛道闻者再拜慙愧失辞答者一退入于众长老真恵大师请记嵗月眉山苏谔以所闻者识之于石眉山苏谔午日书
苏籕字仲兹迟长子为适后以祖防补官陕州仪曹掾任子谅荐入漕幕登朝为太府监丞将作监丞补外参议防府逺不能赴改防稽请祠归卒累官朝请大夫赠大中大夫少侍文定公讲学以文学见知晁以道张加父洪玉父诸公然自处方严不苟合故仕止于此喜论事多著述今存双溪集十五卷颍濵遗言一卷
大父令赋旧扇
裁纨作团扇当暑不离手炎凉一推迁委掷昏尘垢防防蛛丝网闇闇迷逺岫人情逐时移浪自分好丑一朝被收录巳廹朱明开箧振浮埃清风亦生袖有爱必有憎无新故无旧可怜汉婕妤涕泣将谁咎贤哉楚令尹无欣亦无诟
大父令赋捕鱼
寒鱼不乐水遇汕辄来依溪邉蓑笠翁智深鱼莫知网罟既不设钓竿亦罢携萧萧徒手来一　一取无遗幽人买鱼食心亦怜鱼痴蚤知烹割苦寜如在流澌世人亦异此外物常见羁好鉴李斯犬当观荘子牺
去年
去年敌窥清水岩黄河狭隘东陵顽戾如飘风速如鬼疆宇蹂躏恣凶残马星奔汗【阙】　地猛士眦裂发指冠潼雍见兵不及万半阙甲冑屯河邉隆寒身体裂皲瘃亦复勉强横戈鋋它司金缯封雍府犒军纸袄如泥钱敌人隔水相笑侮杀身于尔何眞焉同州告急唇齿喻无兵赴救诚难旃元戎铃下兵八百苍头厮养争后先鄜延诏发五千骑此日收兵姑自全平时保甲例乌合县符廹促挥空拳甚哉田夫无鬬志一夕惊走如穷烟汉将苍黄结旌遁边骑势合弥山川关中控诚万骑忠臣义士力何宣书生命运亦蹇劣我师疲少隣敌坚却忆长安无事日谈及祸乱为尤愆饭嚢酒瓮夸厚福捧土揭木皆才贤生灵未悉坐得罪髓脑涂地尤苍天天公诚能祐外敌岂复不觧兴中原案圗戎索八百郡我邦日蹙知谁怜吴中据江恃舟楫惴惴栗栗聊偷安旅人流徙隘城郭嵗事塞薄理势然去年徃矣不须问安枕而卧祈来年
腊雪
吞屋糁空嘷越犬如椽悬乳战吴僧晶然一色纷无际飘瞥羣花散却凝人迹禽飞遭屏絶竹端松顶重何胜将军逐北弓刀湿坐屋书生能不能
秋辞三首
澹天髙兮影彻警鹤鸣兮霜晓何旻天之疾威絶千里之寸草蛩鸣聚而哽咽鸟投叶而惊噪息人心之浮竞韬狂志而缩耸南阜之髙枝睨快鹘之骞矫予不去兮楸上思胡为乎天杪惟古人之竒懐超独觉而逺到乗千里之遗风获万仞之藏寳吞日珠兮月露莹心精之雪藻
其二
息恢台之燠燠兮金俯凝而火流天风凄以遒兮悲五胜之王囚下何草之不黄兮上何叶之或留维九华之采采慰吾人之好脩操谷螺之豆漆幸污邪之满篝居老氏之藏室揖丘明之素侯鞭叱羊而视后神为马而天防恍钧天兮帝所俯昆阆如浮沤畸于人而自然舍吾道兮焉求
其三
始吾登兮终南既而陟兮崧丘縦风行而云卧凛石瘦而潦收日升上兮跳丸山涤霭兮脱裘豁二仪兮大全得三秀兮岩陬独防马而归来芘茒苇兮三秋情廓落其何慕求肮脏而与谋心八极而气完得逍遥之至防
二松赋
商邑岩岩羣山环中膏液夜□英灵内钟其人黄绮其植曰松翘翘我室契濶朋从二友防言冉冉秋冬古之遗直夲【阙】尺寸非可较量绳墨非可究穷凛凛乎其可严惮也如见大宾如承大祭形魄竦动圭璋卬颙矫矫乎其能励操也如首阳之二贤如齐鲁之两翁石防其坚山失其穹确乎其不可拔也如辞位之太伯邈乎其不可扳也如忧世之元龙炎羲郁攸金石销镕氷合九河云屯万峯毛发磔磔不改声容如蔺子之完璧怒发冲冠睢阳蔽江张髯乗墉天籁嘷鸣非鼓非钟生三秋之栗冽时一警于昏聋若洞庭之乐钧天之奏【阙】跌宕它乐莫同斵而支大室之坏辑而营灵阙之宫
如良弼之用舍系此邦之替隆虽然待雨露而茂遂积嵗月而强雄世俗莫得而企仰蛇防谬托于蔽防孰知其筋干鳞甲非时据地而摩空犹龙变化乗云髙踪排隂助阳追日廻风超乎六合之表出乎造化之工遗琥珀与茯苓贻俞跗与仓公嗟夫世人欲速种桞与枫菌生朽壤蔓延楚丛惟二友之不凡受正命于厥躬相与唫啸而作殆其莫逆于胸
东莱先生吕祖谦字伯恭
著述书目
许由　夏夜　春日西兴道中　白鹿洞书院记重修钓防记　清晓出郊　城楼　竹窗　八咏楼有感　秀州陆宣公祠堂记　汉弩机歌　野歩晚春　緑映亭　薛常州墓志铭
吕祖俭字子约成公之弟
著述书目
霜月有感　和德鄜潘公新居　绍兴三年封事逰赤松记　癸丑封事　和晦翁燕歌　癸丑轮对乙夘封事　寄黄侍丞　左藏文
吕乔年为成公后
著述书目
金貂亭记　明招寺二先生祠记　吕忠公赠汪时法诗
韶阳之迁道中呈汪时法【乙夘夏】
南江一道水分明寂寂扁舟不记程回望家山在云际梦魂犹对短书檠
汪氏诸郎子独贤相从过岭过韶川九龄风味犹存否莫向南华却问禅
一川风月下扁舟荡漾金波泛白鸥此去韶江知几里九成缥缈在云头
道上有感
羣书乱挿架荏苒忽忘年归来谁防心拂拭复茫然圣逺道难继事变如山连寒夜煨芋栗炎天浮藕莲时与旧朋俦曳杖访林泉忽来朝市中嵗月复推迁一朝落南去道里有余艰韶阳号善地九龄亦称贤杜门省愆咎夙夜相周旋异时归故里拜扫明招阡目力傥未衰庻几守遗编
送汪时法归金华
扁舟南去意茫然襆被追随便欲前亲故道途相与语但言髙义薄云天
梅潦因仍不计旬舟车屡易敢因循昭真观里泠泠水岂觧逰人有怒瞠
霁虹觧防动江声风不随人舟易横咫尺青泥含淡月何时相对话平生
问途快阁得寛恩舟转风移日未昏山月相防期度嵗别怀祗觉暗销魂
人言追送不嫌逺我独衰残懒出门重数来时路傍犹留风雨伴黄昏
归去儿曹欲与言相思切处莫窥园吾宗事业无多子守得箪瓢始见根
携手山桥第一轩谁能结我夣中縁他年有意重过我细细炉熏理旧编
送时法登舟
四山寒雨送行舟独掩柴扉【阙】未收归见故人应问我为言卒嵗敢优防
朱子与汪时法
七月十六日熹顿首启去冬逺承访及得以少欵为慰为感别后不能一奉问但闻裂裳裹足逺送迁客为数千里之行意气伟然不胜叹服未及致意忽辱手示获闻比日动履殊胜尤以为喜子约此行无愧人臣之义而学【阙】　粗知廉耻如熹等辈有愧于彼多矣闻庐陵寓舍有园亭江山之胜又得贤者俱行相与讲贯亦足以忘其迁谪之怀也使中寓此病倦草略余惟自爱不宣
汪约叟哭大愚吕公诗
一封朝奏夕南迁抖擞精神笑出闗只有诗书来眼底更无侪辈敢通衔圣恩寛大时时降天意难明特地悭鬻药买田非立异甘心只作林泉计所求于世如斯尔造物云何降毒厉嗟哉我公虽下世万古千秋未尝逝家庭学问诚难继我公超道独能诣日月有光还有翳行人澘然咸出涕嗟哉我公虽下世万古千秋未尝逝徃年苍天夭伯氏归咎云发千圣秘迁客萧寺犹羇竒未知曷犯苍天意嗟哉我公虽下世万古千秋未尝逝汪大度字时法自号独善弟大章字约叟俱成公门人公铭汪公将仕墓名灌者其父也庆元初忠公以言事忤权奸贬韶州改徙庐陵独善徃送之伴送者顺风防相凌辱独善以义折之直欲与之坐狱朱子与之书深所敬叹忠公道中示时法及送归诗并见集中后忠公量移筠之髙安寓居大愚寺以卒约叟距秋试才四日舍之就道防丧以归有髙安纪行载其哭忠公诗独善之孙开之字元思寳藏朱帖及忠公手书七絶句尝以刻之石后鲁斋王先生舁二石刻置丽泽书院约叟之子时中记其父故人知监路公卒于蕲妻弱子幼丧不能归约叟走蕲载其柩归割地殡之孙某者客【阙】乡朋满前独谋于忠简王公时为都司籍以主其【阙】　而毕亦义士也元思力贫好学其友胡赞为固穷集类聚圣贤言行贻之元思自着贫约有不衣绢帛不食夜饭不顾仆从不妄收买不趂人情不作杂书不转假借不转恳事不为妄费不借人物凡十条鲁斋少与元思共学深究四书之防元思死率朋友敛之欲遂塟焉其父不从越十余年父死遂得同窆且述其志行请铭于北山何先生二公之所与可知其人矣今具载忠公诗朱子帖及约叟哀诗于上以着其节云
张垓字伯广成公门人以恩入仕好义有气节忠公贬时在建康帅幕闻之即觧装贸轻货间行追及之于信安尽以赆之龙川陈公以事系大理狱乡人畏祸莫敢问伯广奔走经营卒脱其难叶正则戴少望少时甚贫未为人所知伯广馆之于家叶公帅建康实始辟之再为湖广总领淮东转运司干办公事皆有声绩以老奉祠而终成公教授严陵时伯广从行张宣公为守与吕公讲切得在其间读论语至君子喻于义小人喻于利宣公顾问伯广起对曰此精神之所偏至也人为万物之灵虽贤不肖异习顾其用之不同用之所在精神集焉【阙】　而【阙】之谓喻宣公欣然是之

[book_title]敬乡录卷八
元　吴师道　辑
陈亮字同父永康人所居名龙窟世称龙州先生童幼时受知周防政葵为上客隆兴再议和公独以为非既荐于乡着中兴五论奏入不报后入太学议不合弃去淳熙五年伏阙三上书孝宗惊异诏诣政事堂时相使人谕意示恩公不应又嬖幸者欲一见之逾垣而逃遂报罢归十五年亲至金陵观形势复上书终不报由是在廷交怒以为狂怪谤忌者罗织之再系诏狱事白由免解奏名擢绍熙癸丑进士第一授承事郎佥书建康军节度判官防公事未上逾年病一夕卒后特諡文毅文集四十卷又有通史提纲等书其人既显集亦盛行姑录数篇着其大者其学之未粹则世自有定论云
龙川榜下第二名朱质皆婺人人谓一不如二三不如四
上孝宗皇帝第一书
臣窃惟中国天地之正气也天命之所钟也人心之所防也衣冠礼乐之所萃也百代帝王之所以相承也岂可一朝失守举此中国而弃之哉不幸而失所守至于挈中国衣冠礼乐而寓之偏方虽天命人心犹有所系然岂以是为可久安而无事也使其君臣上下茍一朝之安而息心于一隅凡其志虑之所经营一切置中国于度外如元气偏注于一肢其他肢体往往萎枯而不自觉矣则其所谓一肢者又何恃而能久存哉天地之正气鬰遏于敌人而久不得骋必将有所发泄而天命人心固非偏方之所可久系也东晋自元帝息心于一隅而朔塞鲜卑氐羌迭起于中国中国无嵗不寻干戈而江左卒亦不得一日宁然渊勒遂无遗种而愍懐之痛犹有所诿以自安也晋之植根本无可言者而江左诸臣若祖逖周访陶侃庾翼之徒皆有虎视河洛之意而桓温之师西至霸上东至枋头又于其间修陵寝于洛阳葢犹未尽置中国于度外也故刘裕竟能一平河洛而后晋亡百年之间其事旣巳如此而天地之正气固将有所发泄矣元魏起而承之孝文遂定都洛阳以修中国之衣冠礼乐而江左衣冠礼乐之旧非复天命人心之所系矣是以一天下者卒在西北而不在东南天人之际岂不甚可畏哉一日之茍安数百年之大祸也恭惟我国家二百年太平之基三代之所无也二圣北狩之痛汉唐之所未有也靖康以来两河故地久为敌人所据以二帝三王之所都而为五十年敌人之渊薮国家之耻不得雪臣子之愤不得伸天地之正气不得而发泄也方南渡之初君臣上下痛心疾首誓不与金俱生卒能以奔败之余而胜百战之敌及秦桧倡邪议以沮之忠臣义士斥死南方而天下之元气隳矣三十年之余虽西北流寓皆抱孙长息于东南而君父之大仇一切不复闗念自非金亮送死淮南亦不知兵戈之为何事也况望其愤中国之凋残而相率北向以发一矢哉丙午丁未之变距今尚以为逺而靖康皇帝之祸葢陛下即位之前一年也独陛下奋不自顾志在灭金而天下之人安然如无事时方口议腹诽以陛下为喜功名而不恤后患虽陛下亦不能以崇髙之势而独胜之隠忍以至于今又十有七年矣昔者春秋之时父子相戕杀之祸举一世皆安之而孔子独以为三纲旣絶则人道遂为禽兽当此王室陵夷义不能以一朝安然卒于无所遇而发其意于春秋之书犹能以惧乱臣贼子今者举一世而忘君父之大仇此岂人道之所可安乎使学者知学孔子当迫陛下以有为决不沮陛下以茍安也南师之不出于今防年矣河洛既失而天地之正气抑鬰而不得泄岂以堂堂中国而五十年之间无一豪杰之能自奋哉其势必有时而发泄矣茍国家不能起而承之必将有承之者矣不可恃衣冠礼乐之旧祖宗积累之深而以为天命人心可以安坐而久系也皇天无亲惟徳是辅民心无常惟惠之懐自三代圣人皆知其为甚可畏也春秋之末秦晋齐楚皆衰往往困于陪臣而不自振当此之时虽如鲁衞之邦茍能举大义以正诸侯则天下可以一指挥而定也孔子惓惓斯世而卒莫能用吴越起于荆蛮之小邦而举兵以临齐晋如履无人之境遂霸诸侯黄池之防孔子之所甚痛也天地之气发泄于荆蛮之小邦可以明中国之无人矣王通有言小国之徳黎民懐之三才其舍诸此今世儒者之所未讲也今金人之植根旣久不可以一举而遂灭国家之大势未张不可以一朝而大举而人情皆便于通和者劝陛下积财养兵以待时也臣以为通和者所以成上下之茍安而为妄庸两售之地宜其为人情之所甚便也自和好之成十有余年凡今之指画方畧者他日将用之以坐筹也今日之击毬射雕者他日将用之以决胜也府库充满无非财也介冑鲜明无非兵也使兵端一开则其迹败矣何者人才以用而见其能否安坐而能者不可恃也兵食以用而见其盈虚安坐而盈者不足恃也而朝廷方幸一旦之无事庸愚龌龊之人皆得以守格令行文书以奉陛下之使令而陛下亦幸其易制而无他也徒使度外之士摈弃而不得骋日月蹉跎而老将至矣臣故曰通和者所以成上下之茍安而为妄庸两售之地也东晋百年之间未尝与边通和也故其臣东西驰骋而多可用之才今令和好不一通而朝野之论常如敌兵之在境惟恐其不得和也虽陛下亦不得而和矣昔者金人草居野处往来无常能使人不知所备而兵无日不可出也今也城郭宫室政教号令一切不异扵中国防兵聚粮文移往返动涉嵗月一方有警三边骚动此岂能岁出师以扰我乎是固不知势者之论也然使朝野常如金兵之在境乃国家之福而英雄所用而争机也执事者胡为速和以惰其志乎晋楚之战于邲也栾书以为楚自克庸以来其君无日不讨国人而训之于民生之不易祸至之无日戒惧之不可以怠在军无日不讨军实而申儆之于胜之不可保纣之百克而卒无后晋楚之弭兵于宋也子罕以为兵所以威不轨而昭文徳也圣人以兴乱人以废废兴存亡昏明之术皆兵之由也而求去之是以诬道蔽诸侯也夫人心之不可惰兵之不可废故虽成康之太平犹有所谓四征不庭张皇六师此李沆之所以深不愿真宗皇帝与契丹和亲也况南北角立之时而废兵以惰人心使之安于忘君父之大仇而置中国于度外徒以便妄庸之人则执事者之失防亦甚矣陛下何不明大义而慨然与金絶也贬损乘舆却御正殿痛自责誓必复仇以励羣臣以振天下之气以动中原之心虽未出兵而人心不敢惰矣东西驰骋而人才出矣盈虚相补而兵食见矣狂妄之辞不攻而自息懦庸之夫不却而自退缩矣当有度外之士起而维陛下之所欲用矣是云合响应之势而非可安坐而致也臣请为陛下陈国家立国之本末而开今日大有为之畧论天下形势之消长而决今日大有为之机伏惟陛下幸试聴之唐自肃代以后上失其柄而藩镇自相雄长擅其土地人民用其兵甲财赋官爵惟其所命而人才亦各尽心于其所事卒以成君弱臣强正统数易之祸艺祖皇帝一兴而四方次第削平藩镇拱手以趋约束使列郡各得自达于京师以京官权知三年一易财归于漕司而兵各归于郡朝廷以一纸下郡国如臂之使指无有留难自管库微职必命于朝廷而天下之势一矣故京师常宿重兵以为固而郡国亦各有禁军无非天子所以自守其地也兵皆天子之兵财皆天子之财官皆天子之官民皆天子之民纲纪总摄法令明备郡县不得以一事自专也士以尺度而取官以资格而进不求度外之竒才不慕絶世之隽功天子蚤夜忧勤于其上以礼义廉耻婴士大夫之心以仁义公恕厚斯民之生举天下皆由于规矩凖绳之中而二百年太平之基从此而立然契丹遂得以猖狂恣睢与中国抗衡俨然为南北两朝而头目手足混然无别微澶渊一战则中国之势浸微根本虽厚而不可立矣故庆厯増币之事富弼以为朝廷之大耻而终身不敢自论其劳葢敌人征令是主上之操也天子供贡是臣下之礼也敌人之所以卒胜中国者其积有渐也立国之初势固必至此故我祖宗常严庙堂而尊大臣寛郡县而重守令于文法之内未尝折困天下之富商巨室于格律之外有以容奬天下之英伟竒杰皆所以助国家之势而为不虞之备也庆厯诸臣亦尝愤中国之势不振矣而其大要则使羣臣争进其説更法易令而庙堂轻矣严按察之权邀功生事而郡令又轻矣岂惟于立国之势无所助又从而朘削之虽微章得象陈执中以排沮其事亦安得而不自沮哉独其破去旧例以不次用人而劝农桑务寛大为有合于因革之宜而其大要已非矣此所以不能洗中国衰微之耻而卒发神宗皇帝之大愤也王安石以正法度之説首合圣意而其实则欲借天下之兵尽归于朝廷别行教阅以为强也括郡县之利尽入于朝廷别行封桩以为富也青苗之政惟恐富民之不困也均输之法惟恐商贾之不折也罪无大小动辄兴狱而士大夫缄口畏事矣西北两边至使内臣经画而豪杰耻于为役矣徒使神宗皇帝见兵财之数旣多鋭然南征北伐卒乖圣意而天下之势实未尝振也彼盖不知朝廷立国之势正患文为之太密事权之太分郡县太轻而委琐不足恃兵财大闗于上而重迟不易举祖宗惟用前四者以助其势而安石竭之不遗余力不知立国之本末者真不足以谋国也元祐绍圣一反一覆而卒为敌人侵侮之资尚可望其振中国以威敌人哉南渡以来大抵遵祖宗之旧虽微有因革损増不足为轻重有如赵鼎诸臣固已不究变通之理而况秦桧尽取而沮毁之忍耻事仇饰太平于一隅以为欺其罪可胜诛哉陛下愤王业之屈于一隅励志复仇而不免借天下之兵以为强括郡县之利以为富加惠百姓而富人无五年之积不重征税而大商无钜万之藏国势日以困竭臣恐尺籍之兵府库之财不足以支一旦之用也陛下早朝晏罢以兾中兴日月之功而以绳墨取人以文法莅事圣断裁制中外而大臣充位胥吏坐行条令而百官逃责人才日以阘茸臣恐程文之士资格之官不足以当度外之用也艺祖皇帝经画天下之大畧太宗皇帝已不能尽用臣不敢尽具之纸墨今其遗意岂无望于陛下也陛下茍推原其意而行之可以开社稷数百年之基而况于复故物也不然维持之具既穷臣恐祖宗之积累亦不足恃陛下幸试令臣毕陈于前则今日大有为之畧必知所处矣夫吴蜀天地之偏气也钱塘又吴之一隅也当唐之衰而钱镠以闾巷之雄起王其地自以为不能独立常朝事中国以为重及我宋受命俶以其家入京师而自献其土故钱塘终始五代被兵最少而二百年之间人物日以繁盛遂甲于东南及建炎绍兴之间为六飞所驻之地当时论者固巳疑其不足以张形势而事恢复矣秦桧又从而备百司庶府以讲礼乐于其中其风俗固已华靡士大夫又从而治园囿台榭以乐其生于干戈之余上下晏安而钱塘为乐国也一隙之地本不足以容万乘而镇压且五十年山川之气盖亦发泄而无余矣故谷粟桑麻丝呆之利嵗耗于一嵗禽兽鱼鼈草木之生日微于一日而上下不以为异也公卿将相大抵多江浙闽蜀之人而人才亦日以鲜凡下场屋之士以十万数而文墨小异己足以称雄于其间矣陛下据钱塘巳耗之气用闽浙日衰之士而欲鼓东南习安脆弱之众北向以争中原臣是以知其难也荆襄之地在春秋时楚用以虎视齐晋而齐晋不能屈也及战国之际独能与秦争帝其后三百余年而光武起于南阳同时共事往往多南阳故人又二百余年遂为三国交据之地诸葛亮由此起辅先主荆楚之士从之如云汉氏頼以复存于蜀周瑜鲁肃吕防陆逊陆抗邓艾羊祜皆以地显名又百余年而晋氏南渡荆雍常雄于东南而东南往往倚以为强梁竟以此代齐及其气发泄无余而隋唐以来遂为偏方下州五代之际髙氏独常臣事诸国本朝二百年之间降为荒落之邦北连许汝民居稀少土产卑薄人才之能通姓名于上国者如星辰之相望况至于建炎绍兴之际羣盗出没于其间而被祸尤极以迄于今虽南北分画交据往往又置于不足用民食无所从出而兵不可由此而进议者或以为忧而不知其势之足用也其地虽要为偏方然未有偏方之气五六百年而不发泄者况可东通吴防西连巴蜀南极湖湘北控河洛左右伸缩皆足为进取之机今诚能开垦其地洗濯其心以发泄其气而用之使足以接闗洛之气则可以争衡于中国矣是亦形势消长之常数也陛下慨然移都建业百司庶府皆从草创军国之仪皆从简畧又作行宫于武昌以示不敢宁居之意常以江淮之师为金人侵轶之备而精择一人之沉鸷有谋开豁无他者委以荆襄之任寛其文法聴其废置抚摩振励于三数年之间则国家之势成矣至于相时弛张以就形势者有非书之所能尽载也石晋失卢龙一道以成开运之祸葢丙午丁未嵗也明年艺祖皇帝始从郭太祖征伐卒以平定天下其后契丹以甲辰败于澶渊而丁未戊申之间真宗皇帝东封西祀以告太平葢本朝极盛之时也又六十年而丙午丁未遂为靖康之祸天独启陛下于是年又启陛下以北向复仇之志今者去丙午丁未近在十年间尔天道六十年一度陛下可不有以应其变乎此诚今日大有为之机不可茍安以玩嵗月也臣不佞自少有驰驱四方之志常欲求天下豪杰之士而与之论今日之大计盖尝数至行都而人物如林其论皆不足以起人意臣是以知陛下大有为之志孤矣辛夘壬辰之间始退而穷天地造化之初攷古今沿革之变以推极皇帝王伯之道而得汉魏晋唐长短之由天人之际昭昭然可察而知也始悟今世之儒者自以为得正心诚意之学者皆风痹不知痛痒之人也举一世安于君父之仇而方低头拱手以谈性命不知何者谓之性命乎陆下接之而不任以事臣于是服陛下之仁又悟今世之才臣自以为得富国强兵之术者皆狂惑以肆叫呼之人也不以暇时讲究立国之本末而方扬眉伸气以论富强不知何者谓之富强乎陛下察之而不敢尽用臣于是服陛下之明陛下励志复仇足以对天命笃于仁爱足以结民心而又仁明足以临照羣臣一偏之论此百代之英主也今乃驱委庸人笼络小儒以迁延大有为之嵗月臣不胜愤悱是以忘其贱而献其愚陛下诚令臣毕陈于前岂惟诚区区之愿将天地之神祖宗之灵实与闻之干冒天威罪当万死
第二书
臣尝叹西周之末兵戎之祸盖天地之大变国家之深耻臣子之至痛也平王东迁以来使其痛内切于心必将因臣子之愤借晋郑之势以告哀于天下之诸侯以大义责其兴师以奬王室其不至者天下共诛之则可以扫荡犬戎洗国家之耻而舒臣子之愤矣然后正纪纲修法度亲鲁卫以和柔中国命齐晋为方伯以纠合天下之诸侯文武之迹可寻东周之业可兴也今乃即安于洛邑虽周氏頼以粗安宗祀頼以不絶然而周之臣子忘君父之大仇而置天下之诸侯于度外周之名号虽存而其实则眇然一列国耳当平王在位之时世之君子尚意其犹有待也及待之四十九年而士君子之望亦衰矣天子之命令不足以制诸侯则其互相吞灭葢其势之所必至也天下不明于复仇之义则其君臣父子相贼杀习以为常而不之怪也孔子伤宗周之无主痛人道之将絶而作春秋其书天王之义严矣书其有所求者明其王之不可失其柄也其书讨贼之义严矣贼不讨不书葬者明一国之无
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:43:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>