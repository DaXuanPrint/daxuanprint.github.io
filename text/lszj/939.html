<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="曹野人先生传,曹野人先生传全文在线阅读,曹野人先生传全文在线下载,大玄古籍书库">
<meta name="description" content="《曹野人先生传》，清代易顺鼎撰，记明末清初益阳民间学者曹宗先（号野人）生平事迹。当时学高识远而又名声不显如曹氏者当不在少数，由易氏此传可见其梗概。据《虞初近志》本标点整理。_曹野人先生传_全文在线阅读_曹野人先生传_全文在线下载_大玄古籍书库">
<title>曹野人先生传_易顺鼎_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">曹野人先生传</span> <br/>
          作者： <span class="inputVal" id="bkauthor">易顺鼎</span> <br/>
          朝代： <span class="inputVal" id="bkdate">近代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,传记,完结</span> <br/>
          字数： <span class="inputVal" id="bknum">[book_length]1300</span> <br/>
          说明： <span class="inputVal" id="bkdec">《曹野人先生传》，清代易顺鼎撰，记明末清初益阳民间学者曹宗先（号野人）生平事迹。当时学高识远而又名声不显如曹氏者当不在少数，由易氏此传可见其梗概。据《虞初近志》本标点整理。</span> <br/>
          封面： <span class="inputVal" id="bkimg">Z_6407.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]曹野人先生传
[book_author]易顺鼎
[book_date]近代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,传记,完结
[book_length]1300
[book_dec]《曹野人先生传》，清代易顺鼎撰，记明末清初益阳民间学者曹宗先（号野人）生平事迹。当时学高识远而又名声不显如曹氏者当不在少数，由易氏此传可见其梗概。据《虞初近志》本标点整理。
[book_img]Z_6407.jpg


[book_title]曹野人先生传
曹野人先生，名宗先，字述之；野人其号也（《益阳县志》）。远祖官益阳，占籍焉。曾祖某，迁龙阳之鹿溪，遂为龙阳人。五世祖某，尝为明显宦，多藏书；先生诵其清芬，记睹淹博（《通源集曹氏序》）。性敏慧，下笔成文。蔡忠烈公为长沙推官，见其制艺，以为古岸奇特（《益阳志》）。入益阳县学，甫冠，即食廪饩。席先业，资甚丰，一旦叹曰：“士君子立身何等，乃驰逐于宗贵之场而已乎？”遂弃家资，薄举子业，避地读书，殚心濂洛，作乐饥之文以自勉。乐饥者，非以饥为乐也，乐其所乐，虽饥而乐自在也。其文云云，大抵皆言刻苦自修，淡名利，寡嗜欲，以蕲及于‘乐天知命’者之所为（《曹氏序》）。又好读仙佛家书，久之，自谓有得（《益杨志》）。见于行事，多意料所不及，乡里目为异人。然志在用世，言事深中时弊，上邑令张际熙书数千言，穷治乱之原，具忠爱之志，蔡忠烈尤重之（《曹氏序》）。谓其理论至是，欲为下拜（《益阳志》）。盖生平知己，忠烈一人而已。事亲孝，以天下大乱，患无以其全母，每囊沙于足而行，人或以为狂（《曹氏序》）。崇祯癸末，流贼张献忠至，负母急走二百里外，得免（《湖南通志》）。色养慎终（《通源集沈求序》）。后自髡其顶（《通志》）。初先生美风度（《曹氏序》）。无须，遇髯道人，脱其须赠之，遂美髯焉（《益阳志》）。顺治甲申仲春卒。山东人许尚忠者，好道，与友，隐居鲁山之丹霞洞，以是年遇髯僧奇其语，师事之。僧深穆寡言，间姓氏里居，不答，居三年始去。以所说经为一书，授尚忠（《通源集》）；复留一褐，署“楚益阳曹氏行尸”。康熙甲辰，尚忠官常德，以丈量役至鹿溪，宿曹氏，初不知即先生家，见案头有稿本，署“曹宗先野人著”，与《通源集》无异也。大惊，讯之，始知所师事者，即先生化身矣（《通源集》许尚忠序）。
易顺鼎曰：先生书未显于世，世亦莫知先生；顺鼎尝取其书而读之，所推究性命之原，万物之理，精微奥衍，非深造自得，不能言也。旧志载先生事，自崇祯癸未负母避流贼后，遂无可考；但云晚年髡其顶而已。余考许序而知先生卒于甲申明亡之年。又考沈序而知先生之母亦必没于癸未甲申之间；先生之卒，即在母没之后。乃叹先生之髡也，其忠也；死也，其孝也；死而不死也，其仙也。盖纪载不详，其奇迹彰，而庸行反隐矣。嗟夫！古无神仙而不忠臣孝子者；而忠臣孝子又何必不神仙乎？忠孝者大节，儒墨者假名；但论忠孝，何分儒墨？旧志与其家乘，乃斤斤焉以其奇迹为讳，而又不深求其庸行大节之所存，抑何左哉？

        </div>
      </div>
    </div>
  </div>
</div>
<!--update:2025-08-30 09:44:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>