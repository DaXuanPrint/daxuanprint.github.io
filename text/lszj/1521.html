<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="资治通鉴释例,资治通鉴释例全文在线阅读,资治通鉴释例全文在线下载,大玄古籍书库">
<meta name="description" content="《通鉴释例》一卷，〈内府藏本。〉宋司马光撰。皆其修《通鉴》时所定凡例，后附《与范祖禹论修书帖》二通。有光曾孙尚书吏部员外郞伋跋语，称遗稿散乱，所藏仅存，脱略已甚，伋辄掇取分类为三十六例。末题丙戌仲秋，乃孝宗乾道二年。胡三省《通鉴释文辨误序》，谓光没后，《通鉴》之学其家无传，后因金使问司马光子孙，朝廷始访其后之在江南者，得从曾孙伋，使奉公祀。凡言书出于司马公者，必锓梓行之。盖伋之始末如此。其编此书时，尝有浙东提举常平茶盐司版本。惟伋跋称三十六例，而今本止分十二类，盖并各类中细目计之也。伋又称，文全字阙者伋亦">
<title>资治通鉴释例_司马光_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">资治通鉴释例</span> <br/>
          作者： <span class="inputVal" id="bkauthor">司马光</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]3355</span> <br/>
          说明： <span class="inputVal" id="bkdec">《通鉴释例》一卷，〈内府藏本。〉宋司马光撰。皆其修《通鉴》时所定凡例，后附《与范祖禹论修书帖》二通。有光曾孙尚书吏部员外郞伋跋语，称遗稿散乱，所藏仅存，脱略已甚，伋辄掇取分类为三十六例。末题丙戌仲秋，乃孝宗乾道二年。胡三省《通鉴释文辨误序》，谓光没后，《通鉴》之学其家无传，后因金使问司马光子孙，朝廷始访其后之在江南者，得从曾孙伋，使奉公祀。凡言书出于司马公者，必锓梓行之。盖伋之始末如此。其编此书时，尝有浙东提举常平茶盐司版本。惟伋跋称三十六例，而今本止分十二类，盖并各类中细目计之也。伋又称，文全字阙者伋亦从而阙之，而今本并无所阙，则已非原刻之旧。胡三省又云︰温公《与范梦得修书》二帖，得于三衢学宫。《与刘道原》十一帖，则得于高文虎氏。伋取以编于前例之后。今本止有与梦得二帖、而道原十一帖无之。殆后人以《通鉴问疑》别有专本而削去不载欤？其书杂出于南渡后，恐不无以意损益，未必尽光本旨。而相传已久，今故与《问疑》并著于录，以备参考焉。</span> <br/>
          封面： <span class="inputVal" id="bkimg">Z_6989.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]资治通鉴释例
[book_author]司马光
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]3355
[book_dec]《通鉴释例》一卷，〈内府藏本。〉宋司马光撰。皆其修《通鉴》时所定凡例，后附《与范祖禹论修书帖》二通。有光曾孙尚书吏部员外郞伋跋语，称遗稿散乱，所藏仅存，脱略已甚，伋辄掇取分类为三十六例。末题丙戌仲秋，乃孝宗乾道二年。胡三省《通鉴释文辨误序》，谓光没后，《通鉴》之学其家无传，后因金使问司马光子孙，朝廷始访其后之在江南者，得从曾孙伋，使奉公祀。凡言书出于司马公者，必锓梓行之。盖伋之始末如此。其编此书时，尝有浙东提举常平茶盐司版本。惟伋跋称三十六例，而今本止分十二类，盖并各类中细目计之也。伋又称，文全字阙者伋亦从而阙之，而今本并无所阙，则已非原刻之旧。胡三省又云︰温公《与范梦得修书》二帖，得于三衢学宫。《与刘道原》十一帖，则得于高文虎氏。伋取以编于前例之后。今本止有与梦得二帖、而道原十一帖无之。殆后人以《通鉴问疑》别有专本而削去不载欤？其书杂出于南渡后，恐不无以意损益，未必尽光本旨。而相传已久，今故与《问疑》并著于录，以备参考焉。
[book_img]Z_6989.jpg


[book_title]资治通鉴释例
用天子例
周、秦、汉、晋、隋、唐皆尝混一九州，传祚于后，子孙虽微弱播迁，四方皆其故臣，故全用天子之礼以临之。帝后称崩，王公称薨。
书列国例
三国、南北、五代与诸国，本非君臣，从列国之例。帝后称殂，王公称卒。秦、隋未并天下亦依列国之例。
书帝王未即位及受禅例
帝王未即位皆名，自赞拜不名，以后不书名。
书称号例
天子近出称还宫，远出称还京师。列国曰还某都。凡新君即位，必曰某宗，后皆曰上。太上皇止称上皇。上太上皇、太后号曰尊。〈尊为太上皇太后之类。〉皇后、太子曰立，改封曰徙。公侯有国邑曰封，无曰赐爵。列国非臣下之言，不称乘舆、车驾、行在、京师、天子及崩。臣下所称，仍其旧文。
书官名例
节度使赴镇曰为，使相曰充，遥授曰领。凡官名可省者，不必备书。公相以善去曰罢，以罪去曰免。
书事同日例
两国事同日不可中断者，以日先序一国事已，更以其日起之。如齐建武元年十月辛亥，魏主发平城云云。辛亥，太后废帝为海陵王云云。
书两国相涉例
凡两国事相涉则称某主。两君相涉则称谥号，不相涉而事首已见，则称上称帝。
书斩获例
凡战伪走而设伏杀之曰斩首。斩首千馀级，千级以下不书。获辎重兵械杂畜，非极多不书。
书后姓例
宋永初三年，长孙嵩实姓拓拔，时魏之群臣出于代北者，皆复姓，孝文迁洛，改为单姓，史患其繁，悉从後姓。
书字例
凡以字行者，始则曰名某、字某，以字行。字及小字可知者，不复重述，难知者乃述之。
书反乱例
凡诸得曰愆〈愆音罚。〉曰有罪，逆上曰反，争强曰乱。
曾大父温国文正公作书之例，或因或仿，皆有所据。遗稿中遭散乱，所藏仅存，脱略已甚，先后无叙，改注重复。伋辄掇取分类为三十六例，其间或书年而不书事，或书事而不著年，或书年书事而不实其数，伋皆不敢增益也。或文全而字阙灭者，伋亦从而阙之；或事欲详见旁附其文者，伋则因其文而述之。万一有助于观览云。丙戌仲秋癸西，曾孙右朝散郎、尚书吏部员外郎、赐绯鱼袋伋谨书。
光前者削奏时将谓宫教二年改官，不知新制乃须五年，得无却成奉滞否。惭悚惭悚！梦得今来所作《丛目》，方是将《实录》事目标出，其《实录》中事应移在前后者，必已注于逐事下讫。〈假如《实录》贞观二十三年李靖薨，其下始有靖传。传中自锁告变事，须注在隋义宁元年唐公起兵时；破萧铣事，须注在武德四年；斩辅公祏，须注在七年平江东时；擒颉利，须注在贞观四年破突厥时。佗皆仿此。〉自《旧唐书》以下俱未曾附注，如何遽可作《长编》也？请且将新、旧《唐书》纪、志、传及《统纪补录》并诸家传记小说，以至诸人文集，稍干时事者，皆须依年月注所出篇卷于逐事之下。《实录》所无者，亦须依年月日添附。无日者附于其月之下，称是月；无月者，附于其年之下，称是岁；无年者附于其事之首尾。〈如《左传》称“初，郑武公娶于申”之类。及为某事张本、起本者，皆附事首者也。如卫文公复国之初，言“季年乃三百乘”。因陈完奔齐，而言“完始生筮”，知八世之后成子得政。因晋悼公即位，而言“其命官得人，不失霸业”。因卫北宫文子聘于郑，而言“禆谌草创，子产润色”。因吴乱，而言“吴夫概王，为棠谿氏”，注云“传终言之”之类。皆附事尾者也。〉有无事可附者，则约其时之早晚，附于一年之下。〈如《左传》子罕辞玉之类，必无的实年月也。假使宰相有忠直、奸邪事，无处可附者，则附于拜相时，他官则附于到官时，或免卒时。其有处可附者，不用此法。〉但稍与其事相涉者即注之，过多不害。〈假如唐公起兵，诸列传中有一两句涉当时者，但与注其姓名于事目之下，至时虽别无事迹可取，亦可以证异同者日月也。〉尝见道原云只此已是千馀卷书，日看一两卷，亦须二三年功夫也。俟如此附注俱毕，然后请从高祖初起兵修《长编》，至哀帝禅位而止。其起兵以前、禅位以后事，于今来所看书中见者，亦请令书吏别用草纸录出。每一事中间，空一行许素纸。〈以备翦开粘缀故也。〉隋以前者与贡父，梁以后者与道原，令各修入《长编》中，盖缘二君更不看此书。若足下止修武德以后、天祐以前，则此等事尽成遗弃也。二君所看书中有唐事，亦当纳足下处修入《长编》耳。其修《长编》时，请据事目下所该新旧纪、志、传及杂史、小说、文集，尽检出一阅。其中事同文异者，则请择一明白详备者录之。彼此互有详略，则请左右采获，错综铨次，自用文辞修正之，一如《左传》叙事之体也。此并作大字写。若彼此年月事迹有相违戾不同者，则请选择一证据分明、情理近于得实者，修入正文，馀者注于其下，仍为叙述所以取此舍彼之意。〈先注所舍者，云“某书云云，某书云云，今案某书证验云云”；或无证验，则以事理推之云云，今从某书为定。若无以考其虚实是非者，则云今两存之。其实录、正史未必皆可据，杂史、小说未必皆无凭，在高鉴择之。〉凡年号皆以后来者为定。假如武德元年，则从正月便为唐高祖武德元年，更不称隋义宁二年；玄宗先天元年正月便不称景云三年；梁开平元年正月，便不称唐天祐四年也。诗赋等若止为文章，诏诰若止为除官，及妖异止于怪诞，诙谐止于取笑之类，便请直删不妨。或诗赋有所讥讽，〈如中宗时《回波词》喧哗，窃恐非宜。肃宗时李泌诵《黄台瓜辞》之类。〉诏诰有所戒谕，〈如德宗《奉天罪己诏》，李德裕《讨泽潞谕河北三镇诏》之类，及大政事号令四方。或因功迁官，以罪黜官，其诏文虽非事实，要知当时托以何功，诬以何罪，亦须存之。或文繁多，节取要切者可也。〉妖异有所儆戒，〈凡国家灾异，本纪所存者并存之，其本志强附时事者不须也。谶记，如李淳风言武氏之类，及因而致杀戮叛乱者，并存之，其妄有牵合，如木入斗为朱字之类，不须也。相貌符瑞，或因此为人所忌，或为人所附，或人主好之而谄者伪造，或实有而可信者，并存之，其馀不须也。妖怪，或有所儆戒，如鬼书武三思门；或因而生事，如杨慎矜墓流血之类，并存之，其馀不须也。〉诙谐有所补益，〈如黄幡绰谓“自己儿最可怜”，石野猪谓“诸相非相”之类，存之，其馀不须也。〉并告存之。大抵《长编》宁失于繁，毋失于略，千万切祷切祷！今寄道原所修广本两卷去，〈此即据《长编》录出者，其长编已寄还道原。〉恐要见式样故也。甚思与足下相见，熟共商榷，无因可得，企渴企渴！中前寄去《晋纪》八卷写净草者，必已写了。其原本却告分付儿子康令带来，虽未了，亦告分付。盖为今夏递往南康军路中，遗失却三卷，若更失此，则都无本故也。其写了净草，续付递来，不妨。曏所请出《魏纪》，今令李永和带去。有改动者，告指挥别写，及楷改。目痛，灯下作此书，恕其不谨。光上。
凡有人初入《长编》者，并告于其下注云某处人，或父祖已见于前者，则注云某人之子或某人之孙。今更寄贡父所作《长编》一册去，恐要作式样，并道原广本两卷，并告存之。向去不使却寄示也。

        </div>
      </div>
    </div>
  </div>
</div>
<!--update:2025-08-30 09:47:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>