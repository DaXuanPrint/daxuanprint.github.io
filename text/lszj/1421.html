<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,蒙古源流全文在线阅读,蒙古源流全文在线下载,大玄古籍书库">
<meta name="description" content="蒙文名《额尔德尼脱卜赤》,汉文译名或题《珍宝史纲》、《宝史纲》等。记述元明两代蒙古族历史的著作。彻辰萨囊著。乾隆四十二年(1777)转译成汉文刊印,收入《四库全书》。后有沈曾植笺证、张尔田增补并校的孱守斋校补本及各种手抄本流传。在国外,1829年在圣彼得堡出版原文本和德译本。1961年蒙古人民共和国出版蒙文本。另在日、美、德等国也有影抄本或译本出版。彻辰萨囊(1604—?),中国清初鄂尔多斯(今内蒙古自治区伊克昭盟)的一个蒙古贵族,喇嘛教徒。依据多种史书和佛教经籍,撰成本书,意在写一部蒙古通史。共8卷,依">
<title>蒙古源流_萨囊·彻辰_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">蒙古源流</span> <br/>
          作者： <span class="inputVal" id="bkauthor">萨囊·彻辰</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]57549</span> <br/>
          说明： <span class="inputVal" id="bkdec">蒙文名《额尔德尼脱卜赤》,汉文译名或题《珍宝史纲》、《宝史纲》等。记述元明两代蒙古族历史的著作。彻辰萨囊著。乾隆四十二年(1777)转译成汉文刊印,收入《四库全书》。后有沈曾植笺证、张尔田增补并校的孱守斋校补本及各种手抄本流传。在国外,1829年在圣彼得堡出版原文本和德译本。1961年蒙古人民共和国出版蒙文本。另在日、美、德等国也有影抄本或译本出版。彻辰萨囊(1604—?),中国清初鄂尔多斯(今内蒙古自治区伊克昭盟)的一个蒙古贵族,喇嘛教徒。依据多种史书和佛教经籍,撰成本书,意在写一部蒙古通史。共8卷,依喇嘛教为纲、各汗传统世系为纬、按年纪事,著述体例颇近于《蒙古秘史》。第1卷首讲佛教的“运数”,作为本书的缘起。第2卷记额纳特(又作卫拉特)、土伯特(又作图伯特)蒙古汗传世次序及崇尚佛教事迹。第3卷以后,则记蒙古族的发源和发展,兼述蒙古各部的兴衰治乱和遗闻佚事。本书最有价值之处,是提供了14世纪后期至17世纪前期蒙古社会生活的多方面珍贵史料。对蒙古地区的行政区划,封建领地的分割,蒙古族与其他民族的交流以及喇嘛的传布等,也叙述的颇为清晰和详瞻。书中有许多韵文体记述,所记录下来的17世纪以前的蒙古语,有助于研究蒙古语言的历史。书末所附《红册》、《大黄册》等蒙文史料,亦颇珍贵,有较高的参考价值。因此,本书与《蒙古秘史》、《蒙古黄金史》被称为有关蒙古民族的3大历史著作。</span> <br/>
          封面： <span class="inputVal" id="bkimg">Z_6889.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]蒙古源流
[book_author]萨囊·彻辰
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]57549
[book_dec]蒙文名《额尔德尼脱卜赤》,汉文译名或题《珍宝史纲》、《宝史纲》等。记述元明两代蒙古族历史的著作。彻辰萨囊著。乾隆四十二年(1777)转译成汉文刊印,收入《四库全书》。后有沈曾植笺证、张尔田增补并校的孱守斋校补本及各种手抄本流传。在国外,1829年在圣彼得堡出版原文本和德译本。1961年蒙古人民共和国出版蒙文本。另在日、美、德等国也有影抄本或译本出版。彻辰萨囊(1604—?),中国清初鄂尔多斯(今内蒙古自治区伊克昭盟)的一个蒙古贵族,喇嘛教徒。依据多种史书和佛教经籍,撰成本书,意在写一部蒙古通史。共8卷,依喇嘛教为纲、各汗传统世系为纬、按年纪事,著述体例颇近于《蒙古秘史》。第1卷首讲佛教的“运数”,作为本书的缘起。第2卷记额纳特(又作卫拉特)、土伯特(又作图伯特)蒙古汗传世次序及崇尚佛教事迹。第3卷以后,则记蒙古族的发源和发展,兼述蒙古各部的兴衰治乱和遗闻佚事。本书最有价值之处,是提供了14世纪后期至17世纪前期蒙古社会生活的多方面珍贵史料。对蒙古地区的行政区划,封建领地的分割,蒙古族与其他民族的交流以及喇嘛的传布等,也叙述的颇为清晰和详瞻。书中有许多韵文体记述,所记录下来的17世纪以前的蒙古语,有助于研究蒙古语言的历史。书末所附《红册》、《大黄册》等蒙文史料,亦颇珍贵,有较高的参考价值。因此,本书与《蒙古秘史》、《蒙古黄金史》被称为有关蒙古民族的3大历史著作。
[book_img]Z_6889.jpg


[book_title]提要
钦定四库全书
蒙古源流
提要
【臣】等谨按蒙古源流八卷乾隆四十二年奉
?译进其书本蒙古人所撰末有自叙称库图克彻辰鸿台吉之裔小彻辰萨囊台吉愿知一切因取各汗等源流约略叙述并以讲解精妙意旨红册沙尔巴胡土克图编纂之蓬花汉史杂噶拉干尔第汗所编之经卷源委古昔蒙古汗源流大黄册等七史合订自乙丑九宫值年八宫翼火蛇当值之二月十一日角木蛟鬼金羊当值之辰起至六月初一日角木蛟鬼金羊当值之辰告成书中所纪乃额讷特珂克土伯特蒙古汗传世次序及供养诸大喇嘛阐扬佛教之事而其国中兴衰治乱之迹亦多按年胪载首尾赅备颇与永乐大典所载元朝秘史体例相近前者我
皇上几余览古以元代奇渥温得姓所自必史乘传譌询之定边左副将军喀尔喀亲王成衮扎布因以此书进
御考证本末始知奇渥温为却特之误数百年之承讹袭谬得藉以厘订阐明既已揭其旨於
御批通监辑览复以是编
宣付馆臣译以汉文润色排比纂成八卷其第一卷内言风坛水坛土坛初定各种生灵降世因由及六噶拉卜乘除算量运数而归於释迦牟尼佛教之所自兴是为全书缘起次纪额讷特珂克国汗世系首载星哈哈努汗之曾孙萨尔斡阿尔塔实迪汗之子丹巴多克噶尔成佛事而自乌迪雅纳汗以下崇信佛教诸大汗及七赞达七巴拉四鍚纳等汗则俱详着其名号与藏经内之释迦谱约略相仿次纪土伯特汗世系始於尼雅特赞博汗在善布山为衆所立终於札实德汗大致亦颇与西番嘉喇卜经合其中载持勒德苏隆赞娶唐太宗女文成公主持勒丹租克丹汗娶唐中宗弟景德王女金城公主核之唐书太宗贞观十五年以宗女文成公主妻吐蕃赞普叶宗弄赞中宗景龙初以雍王守礼女为金城公主妻吐蕃赞普叶隷蹜赞其事蹟多属相符是土伯特即吐蕃国号而唐书所称叶宗弄赞乃持勒德苏隆赞之讹其汗世以赞博为名与唐书所称赞普亦音相近也其第三卷以後则皆纪蒙古世系谓土伯特色尔特赞博汗之季子布尔特齐诺避难必至塔地方其衆尊为君长数传至勃端察尔母曰阿隆郭干哈屯感异梦而生又九传至元太祖与元本纪多相合而间有异同其称元太祖为索多博克达青吉斯汗元世祖为呼必赉彻辰汗元顺帝为托欢特穆尔乌哈噶图汗自顺帝北奔後世传汗号至林丹库克图汗而为我
朝所克中间传世次序名号生卒年岁?然具载诠叙极为详悉明代帝系亦附着其略其最蹖驳者如以库色勒汗为元明宗弟在位二十日史无其事又以明太祖为朱葛仕元至左省长官谗杀托克托噶太师遂举兵迫逐顺帝亦为凿空失寔其他纪年前後亦往往与史乖迕盖内地之事作书者仅据传闻録之故不能尽归确核至於塞外立国传授源流以逮人地诸名语言音韵皆其所亲知灼见自不同历代史官摭拾影响附会之词妄加纂载以致鲁鱼谬戾不可复凭得此以定正舛讹寔为有禆史学仰惟我
国家万方同轨中外向风蒙古诸部久为臣仆乃得以其流传秘册充外史之储藏用以参考旧文尽却耳食沿譌之漏一统同文之盛治洵亘古独隆矣乾隆五十四年正月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷一
钦定四库全书
钦定蒙古源流卷一
人名
玛哈萨玛迪兰咱【额讷特可克语】
莽贝古尔外嘉勒博【土伯特语】
鄂兰察额尔古克德克森哈汗【蒙古语】
咱噶喇斡尔迪汗【梵语】
罗咱汗
噶里雅纳汗
干喇噶里雅纳汗
乌特博哈达汗
满达达汗
萨嘉班迪达
班辰沙克嘉锡哩
阿克沙巴达
僧格锡里巴达
阿赉努汗【姓沙嘉】
星哈哈努汗
苏都达纳
硕克洛达纳
多罗诺逹纳
阿密哩都达纳
苏达迪【女】
舒噶拉迪【女】
罗纳迪【女】
阿密里迪【女】
萨尔干阿尔塔实迪
南迪
迪霞
巴迪哩噶
玛哈纳玛
阿尼噜达
阿南逹
德干逹特
苏卜喇布逹
玛里噶
巴逹喇
外沙里
玛哈玛雅福晋【女】
丹逹必尼
布密噶公主
乌廸雅纳汗
玛哈默特噶拉干尼
玛哈巴特玛
彬巴萨喇汗
巴喇哈玛逹廸
巴尔哈纳资逹汗
巴喇廸岳逹汗
沙逹尼噶
喇特纳赞逹喇
玛尔吉实喇尚噶喇
星哈
逹沙喇塔
乌巴里
噶实卜
阿罗汉
阿硕噶汗
巴廸里噶
噶尼噶汗
玛哈德干【托音】
巴苏密逹
班廸逹
兰扎赞逹
哈哩赞逹
鍚里赞逹
昂吉赞逹
逹尔玛赞逹
必玛拉赞逹
郭密赞逹
郭巴拉
逹尔玛巴拉
干噶巴拉
喇木巴拉
廸木巴拉
茂巴拉
尼巴拉
巴拉鍚纳
噶伯鍚纳
谙逹鍚纳
拉噶玛鍚纳
玛哈沙嘉
沙嘉里则必
沙嘉沙干哩
班逹巴汗
噜巴廸
必喇满【即婆罗门也】
尼雅特赞博汗
穆持赞博汗
定持赞博汗
索持赞博汗
墨尔持赞博汗
逹克持赞博汗
色哩持赞博汗
智固木赞博汗
隆阿木【臣名】
?持
博罗咱
布尔特齐诺
布德恭嘉勒汗【即博罗匝】
布隆锡勒克
库噜勒克
伊硕勒克
德鲁纳木松
色诺勅纳木德
德诺勒纳木
德诺勒博
德嘉勒博
德必林赞
多哩隆赞
持赞纳木
持托克哲赞
拉托托哩年赞
地名
玛噶逹国
额讷特珂克
干齐尔图
土伯特
沙嘉【姓】
伦必花园
噶必里克城
阿兰扎喇江
兰咱吉尔哈城
祗陀园
干喇克城
郭萨拉国
外沙里城
巴特萨拉国
彀焚繖巴喇国
毕玛拉雅纳
喀齐国
古纳实纳国
扎拉勒达喇庙
雪山
雅尔隆【姓】
刚噶江【即恒河】
拉里姜托山
拉里罗勒博山
雅尔隆赞塘
善布雪山
宁博
包
恭布
温博拉冈宫
钦定四库全书
钦定蒙古源流卷一
额讷特珂克土伯特蒙古汗等源流
纳摩沽噜嘛【尼雅】租镐一阿雅
顶礼三宝
三世诸佛
普度三界
三恩喇嘛
三才定位
克成庶类
佛度生灵
圣化炳蔚
试综昔者额讷特珂克土伯特蒙古三国根本世基之载在旧史者而统论之凡一切依倚外象包罗者已定一切因缘生灵已成外象定自三坛起於风坛次及水坛定於土坛是也以言乎风坛则由无所有空十面大作所向感被而温和碧色之风坛凝然定矣以言乎水坛则由触於风坛彩云叠布丛生聨绵隂雨以成无边岸作咸之大海而水坛定矣以言乎土坛则由金界粪土定若乳上凝脂以次各七七分数加添自细尘以至埃尘沙纎微野马细末为一粒油麦七粒油麦为一寸二十四寸为一肘四肘为一丈至五百丈自一画角声闻处起至八画角声闻处为一里以如是甚多之里数名为大自在金地土坛其中山之大者为须弥山以及七金山七大海四大部洲八小部洲一时显然着矣内藏包罗者自初禅天一神变幻降世起渐渐蕃衍色界十七天无色界四天欲界二十天并过去未来现在世界之六种生灵以次而成因彼生灵神变而来故夀数无算虽生於世上行不践地飞空而行不食下界所生秽谷惟食禅谷无论男女不自胎生皆由化生是时无有日月本身之光可以自照彼时不以人称皆呼为生灵其後生灵萌发欲念有一生灵食下界一种粮谷衆皆效尤食之禅谷遂絶遂皆食下界所生之糓不能空行於是堕地本身之光顿失不能自照而痴愚罪业渐从此起嗣因衆生修省之力遂现出日月星辰以烛其昏暗而得明灿矣其後衆生内复出一恣慾生灵得粒食於青苗而衆生亦俱从食之由是食用下界所产秽谷分别男妇生男生女嗜慾之罪业由此始矣其後衆生内复出一恣慾生灵获不种自生名萨鲁之糓不识为何糓乃尝食之衆生遂俱食此糓其从前之谷俱絶衆生虽食此谷但必至将食之际临时采食其後有一机巧生灵将次日所食者先日采收是糓亦絶而忌妬之罪业自此始矣其後因食耕种之谷遂常食下界秽糓若食多者丑恶食少者俊秀故有尔我好丑爱恶之情复起争兢遂刧夺所耕之田地彼此相残而忿争之罪业自此始矣又因多收者向少收者隐瞒藏匿而悭吝之罪业自此始矣由是有一端庄正直聪睿大量之生灵将从前所行是者爱之非者化之将田地均平分种惠爱衆生衆生皆愿不违其命以之为主遂羣以主称之於额讷特珂克语则谓之玛哈萨玛廸兰咱於土伯特语则谓之莽贝古尔外嘉勒博於蒙古语则谓之鄂兰纳额尔古克德克森哈汗於满洲语则谓之格棱尼图伽赫汗是为衆所推尊之汗其於萨满达巴达喇佛教四大部洲则有转金轮咱噶喇斡尔廸汗之誉其时则称为肇造噶拉卜以前全备之时其时日月星始显露於空中照耀四大部洲玛哈萨玛廸兰咱汗之子曰罗咱汗罗咱汗生噶里雅纳汗噶里雅纳汗生斡喇噶里雅纳汗斡喇噶里雅纳汗生乌特博哈达汗乌特博哈达汗生满达达汗称此六汗为转轮首出之六汗彼时始称为人於是人之年夀渐渐削减计其时极微末之数为一瞬百瞬为一息六十息为一间三十间为一刻六十刻为一时十二时为一日三十日为一月十二月为一岁按年计其耗闰则为噶拉卜噶拉卜有六乃镇定噶拉卜栖止噶拉卜适中噶拉卜残克噶拉卜空虚噶拉卜濶大噶拉卜是也其第一鎭定噶拉卜则自始定风坛起至生育善恶衆生止其第二栖止噶拉卜则自南赡部洲人之年夀无算起至十岁止其第三适中噶拉卜则自男女十岁之末起并不伤生由二十岁渐增至八万岁止其第四残克噶拉卜则自兵戈相残起至水来残克止其第五空虚噶拉卜则自水来残害至尽起至复定风坛止其第六濶大噶拉卜则自风坛始定起至空虚噶拉卜之末止如是乘除算量已往运数及善世之千佛其曾超出噶拉卜者惟有释迦毘婆佛等七佛乃系已过去者其时诸佛将佛经法教在玛噶达国斡齐尔图地方宣示十二种善言溯昔千佛南赡部州之人等夀数止於四万岁之时乃拘留孙佛之教也三万岁之时乃拘那含佛之教也二万岁之时乃迦叶佛之教也自百岁之时至今乃释迦牟尼佛之教也释迦牟尼佛共承受四佛法教谓昭阿廸沙释迦牟尼佛生於乙丑年至年八十岁岁次甲申涅盘其在时轮史则云生於丁未年岁次丙寅涅盘而萨嘉班廸达又云生於戊辰年岁次丁亥涅盘虽额讷特珂克土伯特诸贤所言互异而金光明经则云佛断不涅盘圣经断不冺灭乃佛为教化衆生俾信认无常故示以涅盘耳佛之寿源谁能揣测其显然之虚质虽灭而湛然真纯之法身则何由而灭乎且合按前圣萨嘉班廸达班辰沙克嘉锡哩所纂时轮法数史又前圣吉哩廸多咱之宣示引导无垢女子旧史又前贤阿克沙巴达所编之灵验花史又大智慧僧格锡哩巴达所编之丹书凡四史文义相仿今试将释迦牟尼佛教及额讷特珂克国汗等之缘由如萨嘉班廸达所说者陈之自昔衆所推尊之沙嘉阿赉努汗以来後越一阿僧祗七万四千五百六世於额讷特珂克之玛噶达国斡齐尔图地方降生名星哈哈努汗生四子四女长子苏都达纳次子硕克洛达纳三子多罗诺达纳四子阿密哩都达纳长女苏达廸次女舒噶拉廸三女罗纳廸四女阿密哩廸四子生八孙【自凡一切依倚外像包罗者已定句起至四子生八孙句止与西番字及汉藏经释迦谱相仿】苏都达纳之子则萨尔斡阿尔塔实廸南廸二人硕克洛达纳之子则廸霞巴廸哩噶二人多罗诺达纳之子则玛哈纳玛阿尼噜达二人阿密哩都达纳之子则阿南达德斡达特二人四女生四甥苏达廸之子曰苏卜喇布达舒噶拉廸之子曰玛里噶罗纳廸之子曰巴达喇阿密哩第之子曰外沙里其萨尔斡阿尔塔实廸汗之子岁次丙寅娄金狗值月二十二日化为丹巴多克噶尔有似阿兰扎斡尔丹大象自兜率天降於南赡部洲之玛噶达国岁次丁卯箕水豹值月十五日夜间汗所都之城有五色光芒照耀玛哈玛雅福晋遂有孕至岁次戊辰翼火蛇值月十五日日方出时降生於伦必花园内自岁次甲戌七岁起习练种种技艺至岁次癸未年十六岁时娶噶必里克城之丹达必尼之女名布密噶公主为福晋承受汗之统绪岁次丙申年二十九岁时於甚清浄塔之前情愿出家在阿兰扎喇江边坚持苦行六年岁次壬寅年三十五岁时氐土貉值月初八日於菩提木下坐禅七日十四日夜间将兰咱吉尔哈城之衆怪除灭十五日日出时於玛噶达国在金刚座上得尊胜释迦牟尼佛之道岁次癸卯年三十六岁时自星日马值月初一日起至十五日在祗陀园等处显示大神通於是年氐土貉值月初四等日转运三乘法轮度化三世衆生岁次丁亥年八十岁时氐土貉值月十五日夜因晓谕衆生所演经文无常故将化生涅盘显示此萨尔斡阿尔塔实廸汗之子生甫六日其母玛哈玛雅福晋即殁後於壬寅年得佛道又六年岁次乙未因获智慧眼之故见母玛哈玛雅福晋超生三十三天因欲其母识菩提之道是以上游天堂讲经九十日其时有额讷特珂克之乌廸雅纳汗中心慕佛迫欲求通遂令玛哈默特噶拉斡尼仿摹佛像塑佛一尊以适其意默特噶拉斡尼仗神通力遂往三十三天用牛头旃檀香以肖佛像毫无分别造成持经手印立像之旃檀昭像自三十三天请至汗意欣慰後来佛自上界下降其旃檀昭於佛前自然俯伏佛降旨曰此旃檀昭视我涅盘一千年之後彼时至中国震旦大有利益因授记云由是释迦牟尼佛之教遍传玛噶达国斡喇克城之沙嘉氏玛哈巴特玛之子彬巴萨喇汗郭沙拉国外沙里城之巴喇哈玛达廸之子巴喇哈纳资达汗巴特沙拉国阿南达之子巴喇廸岳达汗彀楚?巴喇国沙达尼噶之子乌廸雅纳汗此四汗皆统属三十二国之大汗以次降生崇隆佛教方佛涅盘时有彬巴萨喇汗之子喇特纳赞达喇及其二子玛尔吉实喇尚噶喇并孙星哈曾孙达沙喇塔同见佛涅盘计自丁亥戊子越一百一十年岁次丁丑玛噶达国之君彬巴萨喇汗之孙玛尔吉实喇汗因系大布施主应致祭必玛拉雅纳叶洞之阿南达乌巴里噶实卜三人会集五百应供阿罗汉初演宣示四谛法轮之旨自戊子年起至一百一十年之丁丑年达沙喇塔汗之子阿硕噶汗因系大布施主於外沙里大城处所应供阿罗汉巴廸哩噶为首纠合七百阿罗汉将中土无相法轮之旨宣演阿硕噶汗建造无算佛像经塔自戊子年起越三百年岁次乙亥喀齐国之君噶尼噶汗亦系大布施主其时喀齐古纳实纳国中有扎拉勒达喇庙内魔怪化为玛哈德斡托音降生仗神变力将佛法紊乱於是巴苏密达为首捄之聚集五百菩萨五百阿罗汉五百班廸达等将佛诵之大乘法轮宣演由是生兰扎赞达哈哩赞达锡哩赞达昂吉赞达达尔玛赞达必玛拉赞达郭密赞达等七赞达郭巴拉达尔玛巴拉斡噶巴拉喇木巴拉廸木巴拉茂巴拉尼巴拉等七巴拉巴拉锡纳噶伯锡纳谙达锡纳拉噶玛锡纳等四锡纳等汗辅相佛法等语详为敷演思议莫尽未能尽録至若雪山土伯特地方汗等根源解释赞诵佛菩萨之史内载玛哈沙嘉沙嘉里则必沙嘉沙斡哩三君其沙嘉沙斡哩乃乌廸雅纳汗之孙班达巴汗之第五子与十八万讐衆战鬭被击创幼子噜巴廸败走至雪山地方遂为土伯特之雅尔隆氏【自班达巴汗起至雅尔隆氏止与西番续藏经合自维时巴特沙拉国之乌廸雅纳汗起至末与西番嘉喇卜经合】维时巴特沙拉国之乌第雅纳汗生一子其髪圜旋牙如白螺手足指如鵞掌目如鸟雀下睫上附诸妙相全备令善占之必喇满占之曰此子克父应杀之其父?官属持往杀之加诸锋刃利器皆不能伤於是计穷贮以铜匣弃掷恒河中有附近外沙里城之种地老人适在江岸种地见江面有漂浮之匣捞取开看见一端正小儿此老人因无子嗣欲养之遂藏置树梃间羣鸟衔鲜果衆兽衔净肉以哺之後能言因问我系何人为谁之子老人悉以前事告知其子遂怀惭寻向东边雪山而去至拉哩姜托山由拉哩罗勒博山之九级福阶降下至雅尔隆赞唐所有之四户塔前衆方看见争问尔家何处何人之子是何姓名竟不答言但顺手以食指指天衆见其相异常人咸叹云尔殆天之子乎乃答曰我是天子乃古昔玛哈萨玛廸兰咱汗之後裔遂将其从前事迹尽告衆知衆皆谓前此浮江不死继又得衆鸟兽争哺是真天子也遂缚木椅櫈以为肩舆令坐其上舁上纯雪之善布山巅衆皆欢忭尊以为汗自前戊子年以来踰千八百二十一年岁次戊申即汗位遂称为尼雅持赞博汗由此胜四方各部落而为八十八万土伯特国主尼雅持赞博汗之子曰穆持赞博汗穆持赞博汗生定持赞博汗定持赞博汗生索持赞博汗索持赞博汗生墨尔持赞博汗墨尔持赞博汗生达克持赞博汗达克持赞博汗生色哩持赞博汗此七汗临终时自足至顶出现五采霞光如虹霓上彻天际其尸曾供於天神等地色哩持赞博汗之子曰智固木赞博汗为奸臣隆阿木簒弑其三子皆出亡长子罝持逃往宁博地方次子博罗咱逃往包地方第三子布尔特齐诺逃往恭布地方隆阿木据汗位甫半载有旧日数大臣将福晋移往他邦设计兴复遂将背叛之隆阿木诛戮议於汗之三子内选立一人即位福晋云我从前生博罗咱时夜梦与一白色人同寝迨後产一卵此子出卵中观此当是一有福佳儿宜将彼迎至於是遂将博罗咱迎即汗位称为布德恭嘉勒汗其子曰布隆锡勒克布隆锡勒克生库噜勒克库噜勒克生伊硕勒克称为六贤汗自六汗既葬後始立坟墓伊硕勒克之子曰德噜纳木松德噜纳木松生色诺勒纳木德色诺勒纳木德生德诺勒纳木德诺勒纳木生德诺勒博德诺勒博生德嘉勒博德嘉勒博生德必琳赞德必琳赞生多哩隆赞此数汗为衍庆七汗多哩隆赞之子曰持赞纳木持赞纳木生持托克哲赞持托克哲赞生拉托托哩年赞自昔戊子年以来踰二千四百八十一年岁次戊申拉托托哩年赞甫生於丁卯年二十岁时始即汗位迨後一日正坐温博拉冈宫中见有百拜忏悔经高尺许金塔六字母全备之宝匣萨玛多克经自空中齐落宫中金幔上因诸人不识遂埋於地下由此汗福分消减国中生产多目眇者粮食歉收饥馑灾病不絶祸患丛生如是越四十年後忽有五士人来见汗叹曰大汗从前缘何将天上所落之物掩埋言讫即不见汗即时委内官等出其四种宝物系於纛顶敬谨叩头多方供献汗之福祉由此渐增生子俊秀米糓丰稔无有灾病安享太平矣
钦定蒙古源流卷一

[book_title]卷二
钦定四库全书
钦定蒙古源流卷二
额讷特珂克土伯特蒙古汗等源流
由是唪诵所供之多宝经禅教遂兴自拉托托哩持年松赞达克哩年资克纳木哩苏隆赞凡四代合前三汗谓之妙音七汗纳木哩苏隆赞之子自从前戊子以来历二千七百五十年岁次丁丑必哩玛托特噶尔福晋生一妙相具足端严之子顶纹显具阿弥陀佛相昔者尼雅持赞博汗生一异相子因不能识掷之恒河既而悔之念此子究属己子因爱惜之命名曰持勒德苏隆赞以其顶纹所具阿弥陀佛用红帛包裹不令人见至十三岁岁次己丑即汗位招服絶域衆汗等年十六岁岁次壬辰遣通密阿努之子大臣通密繖布喇并约其友十六人至额讷特珂克国中参究於是随彼处之班迪达名德斡必特雅星哈者传音韵之学复以所学之音韵互证土伯特之三十字母合入四声於原三十四字内删去十一字以其余二十三字与土伯特始创之六字并原阿字定为三十字母各分音韵又编成八大经於是汗甚喜悦参究四年将禅经百拜懴悔经三宝云经俱繙译成文从此修明政治谓其地本系土伯特应以经教引导兼定刑法杀人者备受诸刑复行抵命偷盗者断手虚伪者割舌屏去十恶罪欵奉行十善福事於是都内羣以为大悲观世音菩萨出现能转千金法轮之神圣竞相称扬咱噶喇斡伦汗苏隆赞堪布之名扬於十方由是汗思一佛像即於意中变化一佛名曰噶尔玛达迪僧人与汗相相肖顶上亦有阿弥陀佛汗复降旨与伊云昔者拘留孙佛之时有大悲十一面观世音菩萨自色究竟天下降化入额讷特珂克国星哈拉海边界所埋之一蛇心旃檀树根内於拘那含佛时发芽于迦叶佛时长成树至今释迦牟尼佛时花叶盛开果实成结自佛涅盘时又复倒枯为尘土所蒙今欲取出请此十一面观世音菩萨至彼星哈拉海边界彼处有卧象一羣中有一红鼻大象伏卧耳坠一牛黄穗名曰阿兰札斡尔达象驱令走避将所卧地掘开蛇心旃檀树即在彼处付属已此所化之僧遂藉神通力须臾到彼见实有羣象伏卧遂将象驱走象不肯远去屹立等候将欲削其旃檀树枝忽闻似有令其稍缓之声於是自然化成之十一面观世音菩萨即时显露复於迦叶佛持受之花轮塔内又获三佛舍利子甚多其阿兰札斡尔达象作人语向化身云尔汗昔日曾求福於我今既遗忘又复向我显然夺取我後世必转一大力汗坏其教律遂设恶愿等语于是奉菩萨像至进于汗并以大象之言具奏汗降旨云吾前为额讷特珂克国苏喀巴喇公主子时造成沙隆喀硕尔塔求福原有一负土行走之牛因遗忘未曾设愿其牛甚怒遂气愤设立恶愿我於是亦另设誓愿矣迨今世其象卧於大悲观世音菩萨之上则姤心俱灭自易化服但欲化服此象仍须我躬是时汗意中方以普济雪山所有生灵必须圣经为忧彼自然化生佛自两目中射出霞光二道汗视之见一道光照射巴勒布国之巴喇木巴斡尔玛汗之公主公主系甲申年所生年十六岁面色洁白妙相具足端雅美丽体浄无瑕口吐优鉢罗香气是庄严富丽之主也复见霞光一道照射中国唐朝太宗之女文成公主亦甲申年所生年十六岁面貌慧秀妙相具足端雅美丽体浄无瑕口吐哈里旃檀香气是通明经卷之主也於是汗欲求婚先遣大臣通密繖布喇噶尔丹巴二人往巴勒布国求公主为配训以多方刚柔互用之策巴勒布汗即允所请以公主许配公主者乃白衣救度佛母之化身公主之来也以迦叶佛持受之昭不动金刚弥勒法轮及牛头旃檀自然化成之白衣救度佛等三尊佛像及巴勒布各种经卷并齎至土伯特地方岁次己亥汗年二十三岁与巴勒布公主完婚於是复遣使求娶文成公主唐朝太宗亦如所请许之以公主平日供奉之释迦牟尼佛及元秘术算各经欢心如意十三史复将种种宝玩锦绣财帛分给万万时汗年二十五岁岁次辛丑迎唐朝文成公主於土伯特地方完婚由是建立庙宇不可胜数令额讷特珂克国之桑吉喇必喇满师巴勒布国之锡拉满租师鄂斯达师及唐朝僧玛哈德斡土伯特国大臣罗咱斡通密繖布喇及其弟达尔玛古沙等繙译经咒等卷帙屏去十恶罪欵将十善福事宣布於政令於是愚蒙之土伯特地方服其教者如仰旭日矣岁次戊戌年八十二岁各处传扬两公主及通密繖布喇噶尔丹巴并皆化入大悲十一面观世音菩萨像内其长子莽苏陇於父在时先殁次子恭苏陇时年十四岁系丙戌年生至是己亥即位壬子年二十七岁殁有遗腹子对苏陇生即嗣位至庚辰年二十九岁殁其子持勒丹租克丹汗生於庚辰年次年二岁嗣位至壬午年六十三岁殁其子持苏陇德灿时年十三岁系庚午年生唐朝肃宗弟景德王女金成公主所出妙相具足至是嗣位汗与笃好经典深通法律之萨迦衮巴勒博且等五贤臣及内侍官商欲迎请堪布博迪萨都之事丙戌年十七岁遂往萨和尔地方请堪布博迪萨都行至莽之公瑭山汗往见之遂迎至哈斯布哩山之宫殿居住商建法轮庙宇云我乃持行菩提心之人不能制服鬼怪若不先将本地鬼怪土神灭除何能安建庙宇欲降此等惟乌迪雅纳国之巴特玛繖巴斡师驱遣世界中神道罗刹八部精灵鬼怪无异奴隶乃深通密咒得道之至人师若肯来则鬼怪可以灭除汗云我何能迎师来此堪布博廸萨都云有可以迎来之因初额讷特珂克之苏喀尚古哩氏女子曾於玛哈苏喀之尚古哩硕纳尼舒古尔鼐之三姓生育三子女子殁後三子为母建立沙陇喀硕尔塔各行祈福尚古哩子首云我愿藉此福来世为教中施主转轮大汗即汗之前世因也次子云我愿藉此福来世为一掌教大堪布即吾之前世因也三子云我愿藉此福来世为一灭除坏败我教之大塔尔尼齐即巴特玛繖巴斡师之前世因也辅师行事之良友即今雅尔陇之嘉密克哩卜实诺延此皆前世设愿所以可期必来汗闻言欣悦岁庚寅年二十一岁嘉密克哩卜什诺延遣使赴额讷特珂克迎请巴特玛繖巴斡师师果如堪布博迪萨都从前所言云今已应我曩昔设愿之期当即往彼不居此矣我前世止能集益於本身自不如以广益於衆生为大因果今已届其期我身便如大鹏腾空即速飞往若徒事观经断不能飞腾矣言讫师立地前来至两山险处见一大猛怪迎立巴特玛繖巴斡师遂於空中趺坐口中念咒降伏其怪即震骇变一大兕忽生旋风搅雪至前师遂持九瓣铁杵向兕面当头力击其兕即遁匿入山去风定雪消云散天霁显露山林日色晶融师乃?心持诵秘咒一遍掷杵镇住历将十二凶暴女魔及土伯特地方土神龙神尽行除灭驱遣鬼怪无异奴隶与汗持苏陇德灿同将龙王乌巴纳迪之地作为龙山辛卯汗年二十二岁欲建庙筑基分别秘咒之道及大檀城三藏之道仿照阿必达尔玛秘咒及经史之道造成元妙金刚庙宇佛殿三重殿内所供诸佛多缘秘咒之道所成下一层肖土伯特形势中一层肖汉地形势上一层肖额讷特珂克形势四大根本俱备其下三门为三世佛像中一门乃法身之像东四门具四无量四事之像凡此不可思议之转轮元妙大刹中殿内供三世佛四面四角四大部洲八小部洲会萃驱魔之咒日月之象得力四大觉路及八玛哈噶拉之大庙四大浮图并光明塔共三十庙宇环以金轮先是有额讷特珂克潜伏海内之鄂丹达布哩庙宇今皆仿其式建造至癸卯岁汗年三十四岁工始完成於是通彻三世大智慧之巴特玛繖巴斡并得道之大堪布博第萨都塔尔尼齐达尔玛吉尔迪等持散天花开大欢喜筵凡三年至甲辰汗年三十五岁邀集同教法衆二十五人向高行巴特玛繖巴斡处练习秘咒求受诸佛言宗旨及七百二十佛之灌顶於是依所请给与秘咒其名虚空藏之格隆能驾日光布特达音扎纳能将铁杵嵌入石峯马明王佛能三作马嘶声尊胜海慧空行母能活死人能抚育德慧空行母等威仪狮子神能驱遣鬼怪无异奴隶必噜咱纳克勒穆尔齐能显慧眼永奉国主於世通彻玉扎宁博之经音扎纳固玛喇能施示神变都特都勒多尔济如风行无碍音扎纳郭哈雅能腾空飞行锡哩德斡能手搏猛兽音扎纳锡喇卜能如鸟飞腾锡哩尼达能浮行水面达尔玛哩斯密能默识不忘锡哩星哈能使流水洄溯德斡苏迪能变枯骨为金彻崇罗咱斡能手捉空中飞鸟赞扎噶能乘猛兕纳干达喇能如鱼游海水中玛哈喇特纳能食砖石如米糓锡哩巴咱尔能驰走山峯拉迪喇特纳能发雷如射矢咱雅萨多能於虚空趺坐凡此显示多方得道之验於是始见虚空藏金刚手清浄佛佛慧威罗斡金刚佛尊胜马明王佛持国最胜王佛尊胜海慧空行金刚顶佛威仪狮象世尊称讃佛妙慧空行离垢佛毘卢遮那智藏持咒救护佛等八大佛之光由是以土伯特语译额纳特珂克文字虽选土伯特童子教授终不得一善学者巴特玛繖巴斡师甚忧之遂亲往寻善学童子至一家门前见一七岁童子向其询问答云父母俱不在家维时师正欲憩息遂立行幄留憩将童子唤至询以汝父何往答云父往寻言语又问汝母何往答云母往寻眼目少顷其父沽酒归童子指云此是寻言语去者盖谓饮酒後则言语烦琐也又指其母买归灯油云此是寻眼目去者盖谓点灯可照昏夜也师不胜欣悦遂?其童子回汗降旨云此子盖古昔阿南达之化身今为巴喇古尔根敦之子名巴喇古尔必罗咱纳之童子是也遂教以额讷特珂克语未几肄习贯通遂称为土伯特之墨尔根罗咱斡必罗咱纳岁甲辰汗年三十五岁巴特玛繖巴斡师与额讷特珂克之必玛拉玛迪巴勒布之必噶玛拉锡拉土伯特之墨尔根巴喇古尔罗咱斡必罗咱纳卓克罗垒嘉勒灿班迪伊锡德噶斡巴勒则克及汉僧玛哈雅纳等将经咒卷帙通行繙译各处传扬为神童文殊之化身转千金法轮建中之咱噶喇斡抡汗持苏陇德灿在位五十七年岁戊寅年六十九岁殁其长子穆尼赞博中毒被害次子穆噜克赞博遣往边地幼子穆迪赞博生於丙辰年岁己卯年二十四岁即位於琼地方建立金刚圆觉等三庙在位三十一年称为萨特纳埒克俊咱噶喇斡抡汗此汗与额讷特珂克国之达尔玛巴拉汗及唐朝之懿宗三人俱一时所生岁己酉汗五十四岁殁其子臧玛达尔玛持松垒罗垒伦多卜等兄弟五人长子臧玛出家为僧次子达尔玛持松自前岁次戊子纪二千九百九十九年之丙戍年所生岁戊戌年十三岁各衆大臣会议辅立即位岁壬寅年十七岁时行兵于汉地击败唐朝肃宗大有所获威势益增由是建造千座庙宇令额讷特珂克之乌巴迪尼扎纳玛达锡纳勒达博迪萨都达纳锡拉布达密达及土伯特之乌巴迪喇特纳喇克资达达尔玛锡拉卓克罗垒嘉勒灿衮巴勒布齐之子衮垒旺博等将从前未译经卷俱行繙绎按盈发之数各系一哈达每哈达各坐一僧供奉不竭推崇禅教以经典之道惠养土伯特人衆维时土伯特国遍享太平因与圣境无别故称其君为末世之大力金刚手菩萨化身转千金法轮之持喇勒巴展咱噶喇斡抡汗乌逊繖达里在位二十四年岁辛酉年三十六岁殁自丁未年肇兴禅教始至此辛酉年历四百九十五年汗无子其兄达尔玛系癸未年所生岁壬戌年四十岁即位因其从前在世为象时曾设恶愿二十四年之问恶习相沿遂传称为天生邪妄之朗达尔玛汗将大乘三藏以下下乘以上之三乘及四项僧人俱行殄灭残毁禅教岁己酉绥英阿汗年六十三岁因值其另行设愿之时苏陇赞堪布汗之化身拉隆巴勒多尔济将喀鼎白马用墨隆黑反着青里白舞衣匿弓矢於袖中来与汗叩拜初跪时搭矢再跪时开弓三跪时发矢射中汗之心窝於是云是如风之扬尘土之塞水水之减火大鹏之制龙金刚之破石神之制阿修罗佛之降魔怪故我将绥英阿汗刺杀遂正穿白衣洗浄白马乘逃巴尔喀木地方而去朗达尔玛之五十三岁时岁己亥所生子曰鄂特苏陇年十一岁岁己酉即位经教尽废在位五十三年岁次丁丑年六十三岁殁其子巴勒科尔赞系伊父五十一岁己丑年所生至辛丑年十三岁即位因值敬奉经教中兴之时建立八大庙宇笃好禅教在位十八年岁己未年三十一岁殁生有二子一名扎实则克巴一名尼迈衮扎实则克巴子三人巴勒德鄂特德济特德为卫藏四大地方之汗尼迈衮子三人巴勒衮扎实衮德租克衮前往阿哩等三部落称为古格姓氏汗迨後推广禅教有自下推广自上推广二种其自下推广者乃朗达尔玛汗残毁禅教之时锡勒巴兰咱库尔纳巴兰咱锡拉木繖巴斡锡拉玛迪音扎纳玛迪巴咱尔舒斡喇与巴兰咱星哈傲依阿斯达兄弟二人及乌巴迪尼锡达等十人前往尼斡克丹迪克地方见一破庙仅剩一释迦牟尼佛遂於此佛前汉僧玛哈雅纳座下出家由是遂复回来令高行拉展为堪布格韦絅鼐为闍黎释迦牟尼喇嘛为教授并二僧共为五格隆受持格隆之戒於卫藏四大地方复行广推禅教其自上推广者缘尼迈衮次子扎实衮生二子曰库垒陇吉长子库垒系从前戊子年以来纪三千一百二十三年之庚寅年所生後因为僧遂称为赉喇嘛叶舍依鄂特岁壬辰生固格罗咱斡琳辰藏博至甲寅岁喇嘛叶舍依鄂特年二十五岁建立托凌庙遣罗咱斡琳辰藏博等二十五人往额讷特珂克将班迪达噶达噶尔玛达尔玛巴玛喇固巴达请至将经藏秘咒四项纪略尽行繙写谓之推广禅教次子陇吉即汗位其子额卜朗沙嘉依鄂特因其为僧遂称为遵巴沙嘉依鄂特陇吉汗遣纳克磋罗咱斡粗勒持木嘉勒斡二人往额讷特珂克之南先是锡哩咱噶达之子迪巴木噶喇锡哩罝纳亦系自从前戊子年以来纪三千一百二十七年之甲午年所生彼时昭阿迪沙师已六十一岁亦於甲午年请来遂将从前未有之经繙译而禅教益雅广矣扎实则克巴次子鄂特德之子扎实德汗奉请喀齐班第达罝纳锡哩令崇布吹遵固纳罗斡咱罗丹锡喇卜二人繙译经卷尊崇禅教其兴教也约分二会其先兴者起自辛酉壬戌年至丁亥凡八十六年其後复兴则自丁亥戊子年始
钦定蒙古源流卷二

[book_title]卷三
钦定四库全书
钦定蒙古源流卷三
额讷特珂克土伯特蒙古汗等源流
古土伯特地方尼雅持赞博汗之七世孙色尔持赞博汗为其臣隆纳木簒夺汗位其子博罗咱罝持布尔特齐诺等弟兄三人俱各出亡季子布尔特齐诺出之恭博地方即娶恭博地方之女郭斡玛喇勒为妻往渡腾吉斯海东行至拜噶勒江所属布尔干噶勒图纳山下遇必塔地方人衆询其故遂援引古额讷特珂克人衆所推尊之土伯特地方之尼雅持赞博汗以语之必塔地方人衆议云此子有根基我等无主应立伊为君遂尊为君长诸惟遵旨行事生子必塔斯干必塔察干二人必塔察干生特墨彻克特墨彻克生和哩察尔墨尔根和哩察尔墨尔根生阿固济木博郭罗勒阿固济木博郭罗勒生萨里噶勒济固萨里噶勒济固生尼格尼敦尼格尼敦生萨木苏齐萨木苏齐生哈里哈尔楚哈里哈尔楚生博尔济吉台墨尔根墨尔根之蒙郭勒津郭斡哈屯生都喇勒津巴延都喇勒津巴延之博罗克沁郭斡哈屯生多斡索和尔多博墨尔根弟兄二人多斡索和尔之子托诺依多克新额木尼克额尔克俱为厄鲁特巴噶图特和特奇喇古特四姓之卫喇特其得名多斡索和尔者因其印堂中有一眼能视三站之故伊弟兄二人经行布尔干噶勒图纳时其兄云自推朗噶噜迪向通格里克呼噜观以西行走之一起游牧将至车内有一俊雅女子可说为汝室二人向前询问云系两土默特地方郭哩岱墨尔根之妻巴喇郭沁郭斡在阿哩克乌逊地方所生之女名阿抡郭斡寻路行走者遂订与其弟多博墨尔根为妻生伯勒格特依伯衮德依二子多博墨尔根卒後阿抡郭斡哈屯每夜梦一奇伟男子与之共寝天将明即起去因告伊妯娌及侍婢等知之如是者久之遂生布固哈塔吉博克多萨勒济固勃端察尔等三子後渐长成有好事者谮之云从无寡妇生子之理其夫之连襟玛哈赉常往来其家疑即此人伯勒格特依伯衮德依二人遂疑其母阿抡郭斡哈屯因给伊子箭杆一枝命折之既折而掷之旋给五杆命一并折之竟不能折其母云尔等二人悞听旁人之言疑我因语以梦中情事且云尔等此三弟殆天降之子也尔兄弟五人若不相和好各异其行即如前一枝箭以势孤而被伤若公同而行即如後五枝箭势衆则不能伤之矣由是和好後析产时仅给勃端察尔有迎鞍短尾锈鬃貉皮马一匹外并未给与他物因恼恨四兄独向鄂诺江东去见彼处有一青色鹰攫野鸭而食结套得鹰即放之而食其所获之鸭结一茅庐栖止度日常於鄂郭尔察克一族人家寻饮奶浆後其兄伯勒格特依前来寻弟访问彼衆告云尔弟每日来此饮奶浆伊将来时每每下雨尔姑待之语未毕天无片云阵雨忽至四顾无人惟勃端察尔自荒郊而来弟兄遂会於其地即招服鄂郭尔察克人衆内一怀孕妇人勃端察尔娶为妻室名曰布丹由是布固哈塔吉以哈塔锦为氏博克多萨勒济固以萨勒卓特为氏勃端察尔以博尔济锦为氏布丹哈屯貌美前所孕之子名斡齐尔台遂以斡齐尔台为氏焉勃端察尔既娶布丹哈屯将伊所生之子命名为巴噶哩台汗之後裔哈必齐巴图尔哈必齐之子名伯格尔巴图尔伯格尔巴图尔生玛哈图丹玛哈图丹生哈齐库鲁克哈齐库鲁克生星和尔多克新星和尔多克新生托木巴该彻辰托木巴该彻辰生哈布勒汗哈布勒汗生巴尔达木巴图尔巴尔达木巴图尔生伊苏凯巴图尔讷衮泰实孟格图彻辰达哩岱谔济锦等四人由是伊苏凯巴图尔携讷衮泰什达哩岱谔济锦二弟往落雪处寻觅天马见一车辙内妇人溺痕以为此妇必生佳儿寻其踪迹乃塔塔尔氏之伊克齐埒图自鄂勒郭诺特地方娶妻乌格楞前来衆近前审视乌格楞向伊克齐埒图云适才三人内其年长之举动曾看出否因脱所服衬衣嘱云将此急与彼以遣之语未竟已逞强动手伊克齐埒图败走一齐尾追踰河三道遂掳乌格楞伊苏凯巴图尔以为己妻回家之际乌格楞哈屯且行且哭达哩岱谔济锦等劝云过河三道踰山三重寻踹无踪了望无迹呼之已不闻矣於是乌格楞哈屯呑声前行即从前戊子岁以来越三千二百九十五年岁次壬午伊苏凯巴图尔之乌格楞哈屯生一子极灵秀为之卜名适遇特穆津遂命乳名曰天赐之特穆津云又生特穆津哈萨尔哈济锦谔楚肯等四子并原配图墨埒特郭斡阿巴海哈屯所生之伯克特尔伯勒格德依二子弟兄共六人後伊苏凯巴图尔为特穆津求亲前往伊舅氏鄂勒郭诺特游牧途遇鸿吉喇特之岱彻辰问云却特之嫡派博尔济锦氏亲家何往伊苏凯巴图尔答云我为此子寻亲而来岱彻辰云今我夜梦一白海青落我手中我卜之兆在尔博尔济锦氏自古以来我家之俊雅女子作尔博尔济锦氏之哈屯者最多今有女仪容甚美且命中应作尔博尔济锦氏之哈屯我只生此一女名布尔德甫九岁即与尔此子为妻其父云年纪太小其子云终当成此一事可即成之於是举觞为夀奉双马以为聘礼欵留特穆津伊苏凯欲辞去正值塔塔尔族衆宴会之期衆邀云现备有肴馔食之再去切勿推却一并留住讵衆忽念及旧仇以毒药搀入食物内食之伊苏凯巴图尔疾作急趋入亲家室内云我在诸亲眷房中食物甚甘不期中伤我特穆津何在可来前唤至遂令鸿郭丹之莽古里克照看遣回而伊苏凯巴图尔即卒原配哈屯亦相继而卒後惟乌格楞哈屯只身养育六子一日特穆津哈萨尔二子告其母云伯克特尔伯勒格德依二人将我等所钓之鱼夺而食之今日又将哈萨尔响箭射得之雀夺而食之意欲杀伊二人其母云尔等何以与从前岱齐果特之谔伯哷郭斡之五子一般议论尔等譬如影之随形尾之在身不可离异兄弟相亲相睦岂非长久友爱之道乎伊等掀帘走出由是四人遂与伯克特尔伯勒格德依交恶伯克特尔云要杀我便杀切勿杀伯勒格德依伊是日後给尔等出力之人不允遂致伯克特尔於死其母大怒斥责之曰吾爱惜保护养成将作名臣之子吾辛勤教诲养成将作贤臣之子向曾欣然期望何以如此互相杀害此後尔等其欲相杀相残乎殆驰山之狗子欤殆囓胎之豺狼欤殆顾影自搏之海青欤殆掉尾自击之鼠辈欤此与虺蝪奚异则复谁与尔等友爱者由是岱齐郭特之兵忽构衅来攻云不侵犯尔等别人可将特穆津献给特穆津闻之将弓搭箭正欲出拒被母拉住其箭落扣坠于坐侧遂防守彼衆进攻路径至第三日欲出时因马鞍脱落云肚带松扣则有之後秋何以脱落此系天父止我又隔三日欲出时见一块大白石阻路云向无此石盖天父用此止我又隔三日至九日後云此事何以处之正然了望之际被敌所获缚以铁锁桎梏每家轮流看守五月十五日乘岱齐郭特排设筵宴夜饮之际扭断腿上铁锁掷守者之前逃出东西藏躱隐伏哈尔吉图乌逊处苏勒德逊托尔干沙喇虽见之以为此子前曾与我齐拉衮秦拜二子交好此隐伏之人即便是伊我亦佯为我寻之状而已遂去特穆津以为此是一好心人乘夜逃至沙喇家齐拉衮秦拜二子云禽鸟求救且养之笼中况天命之博尔济锦求救前来若不肯容纳不加爱养日後与我等有何益处随以斧坏其锁藏匿于毳毛车内至次日逐户搜寻搜至托尔干沙喇家中欲搜其毳毛之车托尔干沙喇之女锡鲁郭干哈塔干哭云为他人于此炎热时苦刻自己之人耶其妻亦厉词止之云似此夏日炎热时如何将人藏於毳毛车内反疑惑自己之人乎其衆始罢去于是托尔干沙喇向特穆津云为尔几伤我家遂将白骒马之镫松放令其乘骑杀两羊羔以为口粮遣之回特穆津至家与母及诸弟欣然相会至戊戌年特穆津年十七岁布尔德哈屯系丙戌年所生甫十三岁遂尔匹配後岱齐郭特复来选取八匹黄骟马窃之去特穆津遂乘伯勒格德依捕獭所骑之黄马循所践草迹踹踪而前遇阿尔拉特阿郭巴延之子博郭尔济于牧塲博郭尔济问云大却特苗裔博尔济锦氏汗之子尔从何来答云日出时我汤黄骟马被盗寻所践草迹而来向尔阿郭巴延之子问询博郭尔济云向闻尔勤于奔走论丈夫本领我非平等今与汝同往自乘呼尔敦呼必之黑鬃黄马将乌噜克星呼拉之貉皮马令特穆津乘骑相随而去及昏觇知衆人团绕寝息博郭尔济将欲乘夜潜进不识汗之子肯阑入与否遂问云我以尔系博尔济锦之後裔是有福之人今日相随前来为何游疑不断二人遂一同阑入将八匹汤黄骟马赶出直赴阿郭巴延家来阿郭巴延闻其子言相向而笑旋背而哭云丈夫本领相同甚勿弃置此人遂杀二羊羔赠为口粮遣回嗣是博郭尔济扶助特穆津事无钜细公同办理特穆津年至二十八岁岁次己酉於克噜伦河北郊即汗位前三日每清晨室前方石上有一五色鸟鸣云青吉斯青吉斯遂叶其祥号称索多博克达青吉斯汗由是名扬於各处矣其石忽开裂内有一玉宝印方广俱五寸许背为龟纽盘龙二条镌有篆字即用是印钤纸千张由是于鄂诺河上树九斿白纛以肃军容经行德里衮布勒塔干地方树扬威青色四斿纛君临四十万必塔人等降旨云汝等疲於奔走从我服勤总摄有衆艰苦备尝乃得休息尔如摩罗尔宝贝之毕塔人衆听我指使共着勲劳俾我建中建极其库克蒙古勒乎因号为库克蒙古勒云是时正值哈萨尔汗与多罗干鸿和坦一同追赶岱齐令苏伯格德依巴图尔带兵前往汗降旨训示云锡以尊荣如缨冠之贲首结以理义若磐石之巩固者乃我之臣工如金汤之扞卫如茂竹之森列者乃我之士卒尔等听之嬉笑处应惜食指之招尤奋勉处应效兎鹘之搏击戏要处宜鄙若蚊蝇战阵处宜捷於鹰鸇苏伯格德依巴图尔奏言愿竭力奋勉其成与否惟主上之威福是赖遂起程前往苏伯格德依巴图尔谏言於哈萨尔汗云骨月若分离则被旁人?害损己之人而为他人掳获动虽全得骨月不可得属人虽可得弟兄不可得也哈萨尔汗然其言即来寻见随兄聚处乃哈萨尔伯勒格德依二人矜夸云汗禁止不轨征伐不义恃哈萨尔之射伯勒格德依之强以保属人以化暴戾今欲擒拏塔本翁格除我二人更有何人出力耶後被汗察知欲隐抑其少年之骄矜遂变作一属下老人持一长角弓街市售卖哈萨尔伯勒格德依一见即鄙薄之云老儿此弓除作打鸟之弹弓无并用处老者言汝二少年尚未试何得鄙之试则知之矣言讫冷笑伯勒格德依不能扣弦老者扣弦付给哈萨尔接过亦不能开正看之际适见一须发斑白之老人骑青线脸骡前来以此弓搭金哨子箭射之射裂一山峯叹云二少年肆言夸诈竟逊老夫一筹矣遂去二人念此非常人盖系主上之化身遂一意慎行後出兵收服曩古特之乌兰昌贵三十一鄂托克人衆时汗与哈萨尔二人追赶鏖战哈萨尔骑汗之赛音萨穆津貉皮马有托克瑭阿巴图尔台吉者将二人诱进赛音萨穆津貉皮马被血染成赤兎发矢克敌收服乌兰昌贵人衆俱服其技艺自是卫喇特布哩雅特投降供纳廪给并将在大拜噶勒乌拉地方所获之鸦鹘呈献汗前而布哩雅特人衆亦内附矣岁次庚戌年二十九岁出放布哩雅特所献鸦鹘自乌勒呼河至乌拉河适珠尔齐特之旺楚克汗背叛来追汗怒调兵往征因乌拉河无津不能渡托克瑭阿巴图尔台吉之子安敦青台吉连结万马之辔呐喊前进渡海攻城上降旨云如给万燕千猫即不取城立时照数送给於是在其燕猫尾上拴结火绳点火撒放燕往屋内寻巢猫向房间窜跳城内各处渐渐火起用此计收服汗遂纳旺楚克汗之女雅里海自彼旋辕雅里海哈屯已殁岁次壬子年三十一岁出兵乌讷根江以东地方因江水涨发上即在江边屯驻遣使谕令纳贡如不纳贡则征之高丽察罕汗惧进献高丽墨尔格特岱尔乌逊之女和兰郭斡并以虎皮穹庐及布噶斯高丽二鄂托克之人随嫁于是收服察罕汗之三省高丽在彼留驻三年布尔德哈屯遣阿尔噶逊和尔齐往看和尔齐请安讫奏云布尔德哈屯请汗安问侍御诸人并童幼等及汗之政治衆大臣好并奏言娑罗树上有海青孚雏寄于树间被花豹坏其巢卵雏俱伤苇塘中有鸿雁孚雏寄于芦之阴卵雏俱被白爪所害可奏闻圣上上以为此喻甚是遂撤大兵回国降旨云肇基之始所遇之大哈屯布尔德福晋乃父母所聘结发之妻後于征伐处收纳之和兰难见家中布尔德福晋之面倘在衆属人前发怒殊觉可耻可于九乌尔鲁克内遣一人先往告知布尔德福晋扎赉尔摩和赉情愿前往先赴大哈屯布尔德处叩头奏言上有旨云不守本业轻弃道统不听大臣献替之言栖止虎皮穹庐收服和兰人衆因纳和兰哈屯布尔德福晋贤德哈屯降旨云哈屯布尔德伏思展辟疆土强大其国者在君上之威福其爱戴辅翼者惟人主之藻监苇塘中鸿雁虽多加之以强弓硬弩任君之意国中女子虽多其禀赋有福者君自察之岂在家久恋女子耶抑或不施控勒而骑生驹耶常言吉多则无凶灾少即是祥愿汗尊躯坚固我妇人何为也摩和赉即来迎奏汗大喜甚然之驻宿金亭从彼旋辕时阿尔噶逊浩尔齐携金胡琴竟夜驻宿他处汗使博郭尔济摩和赉斩阿尔噶逊浩尔齐伊等即召阿尔噶逊速来次早携酒两瓶而来汗尚未起博郭尔济在外奏言朝彩丽熙朝负辜人待理圣躬幸寤兴伏望降明旨玉殿含旭影金门祈早启深尤俟睿断恳布鸿慈矣汗乃起立召阿尔噶逊浩尔齐入尚未降旨博郭尔济摩和赉二人即以鞭责之阿尔噶逊奏言如窝蓝鸟正得意啼鸣之际适值海青飞来之恐惧也命世之主?威不胜惶恐之至自十岁随从未敢有放肆之处失於酒则有之实无恶心至二十岁随从未敢有欺诳之处过於饮则有之实无毒念汗以阿尔噶逊口出善言浩尔齐无虚假而出之以诚遂寛宥焉越时岱齐果特之布克齐勒格尔在屋中刨一穴上覆以氊片弟兄设宴来请诡云小人等从前无知向汝争竞今见汝所向克成知是天命之圣主从前激之使怒今首先归附幸勿追咎前罪祈降临寒舍汗即欲往乌格楞哈屯谏言勿以敌兵之少而轻之勿以毒蛇之微而忽之须加防范汗然之命哈萨尔持櫜鞬坐侍伯勒格德依相势指示行事哈济津照管马匹乌济锦相随起坐伊逊乌尔鲁克入室派兵三百九名在外周围埋伏遂前往至彼入室汗欲坐氊中有智之乌济锦引坐氊边一妇人将汗所乘马之镫皮割断携去布克伯勒格德依追及断妇之足彼衆欲砍布克伯勒格德依之肩岱齐果特之伏兵出战善射之哈萨尔矢无虚发应弦而倒伊逊乌尔鲁克等保护汗自左超乘科尔沁托克瑭阿台吉之锈鬃白骒马遂击败彼衆尽行收服岱齐果特等之所以结怨者从前曾有承袭毕塔察干哈布勒汗之七子与承袭必塔斯干阿木拜汗之三子互相攻击阿木拜汗之十子乘马抢战哈布勒汗之七子内弟兄六人被?八部之毕塔人衆被掠巴尔达木巴图尔等五人内三人受伤脱出是时巴尔达木巴图尔之长子伊苏凯巴图尔年十三射一穿铁甲之人仆地即乘其马出而寻父而名赛音玛喇勒哈雅克之妇人絜讷衮蒙格图塔哩台三幼儿步行脱出自是失业之故也今将先世仇人击败收获振旅而还陞坐亭内忽见穹庐顶上有一玉碗盛奇香异味之酒满而不溢降至汗手内汗独饮之四弟言天恩岂可独享也汗然之即将所余递给四人虽饮入口竟不能咽奏言此天父玉皇上帝赐圣天子宝贝碗以盛甘露也前言误矣汝乃命世主可行政治我等随行可也汗降旨云天命在我从前塞北称君即得玉玺今甫降服旧仇上天即降甘露由此观之尔等所言是也岁次癸丑年三十二岁聘塔塔尔部伊克绰罗之女济苏哈屯济苏凯哈屯姊妹二人为妃自是汗率库期大兵灭金主而建业焉岁次甲寅年三十三岁据有乌兰乌鲁斯中国十三省八十余万户民人之地称号岱明索多博克达青吉斯汗其代金主建业之声闻互相传播土伯特地方之锡都尔固汗巴延萨尔塔固尔之子多尔通闻之甚惧遣使奏言愿纳贡赋以为右翼汗许诺厚赏而遣之其使住宿岱齐雅布噶之家夜坐谈论告以汝汗诚天子也奈哈屯等不佳我之古尔伯勒津郭斡哈屯面色光莹夜不须烛其雅布噶之妻蒙郭伦郭斡曾侍哈屯从汗於行在故雅布噶闻是语密奏云锡都尔固汗之妻锡鲁衮古尔伯勒津郭斡哈屯面色美丽明并日月殆皇天所宠锡主上请收之後遣使於土伯特之锡都尔固汗云朕今用兵於萨尔塔郭勒汝右翼其率兵前来锡都尔固汗答云各国虽未尽兼倂汗乃百兽中之猛狮豪杰中之圣主之二者无须资助汗於是大怒誓之曰此命不亡终不恕彼天父鉴之鸿吉喇特之斡齐尔彻辰奏言汗何不谕之曰生子至於成立镫铁至於残坏终必及之奈何轻至尊之身与之发誓愿汗夀域永固元凶尽灭臣民丰裕德望绵远岁次乙卯年三十四岁用兵於萨尔塔郭勒萨尔塔郭勒之扎里雅特苏勒德汗迎战於萨噶哩塔尔巴噶台地方彼时有苏尼特之吉鲁根巴图尔莽努特之贵里达尔和硕齐等二人引战遂杀扎里雅特之苏勒德汗据有五部之沙喇萨尔塔郭勒人衆岁次丙辰年三十五岁进兵托克摩克有号博克达达哈苏鲁克德格哷托克摩克之莽古里克苏勒德汗者前来迎战于是珠尔齐特之苏伯格特依巴图尔珠勒根之楚勒吉台巴图尔等二人引战遂斩莽古里克苏勒德汗据有托克摩克之衆岁次戊午年三十七岁遣使於克哩叶特之翁汗言前取布尔德大哈屯时事之如父曾以貂裘为献今朕调剂庶政统一治道愿如父子相亲翁汗不信率克哩叶特之衆兴兵前来迎战於鄂诺河下游呼伦贝尔地方彼时有卫喇特之都噜勒济台什乌梁罕之济勒墨诺延苏尼特古里根之子湍台察尔必等三人首先转战遂降翁汗据克里叶特之衆岁次庚申年三十九岁用兵於奈曼之图们汗命必塔锦将八万兵往取达延汗奈曼之鄂拓克令且迎且守期会于河上彼时有乌古新之博罗郭勒诺延阿噜拉特之博郭尔济之子谔古伦察尔必鄂勒固诺特之呼济尔达什等三人先将达延汗逐出遂据奈曼之衆岁次壬戌年四十一岁用兵於郭尔罗斯郭尔罗斯之纳琳汗率二十万郭尔罗斯前来迎战於克哩叶库卜克尔地方彼时有哈萨尔诺延鸿吉喇特之斡齐尔彻辰曩古特之图克德库和济欢巴雅固特之乌里阿克塔等四人进战生擒纳琳汗遂据郭尔罗斯之衆岁次甲子年四十三岁哈尔里固特之阿尔萨兰汗甚骄纵扬言曰汗博克达特穆津用兵於各处断无不来我之疆域者常言大丈夫生於家庭死於原野遂率兵前来上闻之迎战於萨喇格古勒地方彼时有扎赉尔之孟郭里诺延塔塔尔之锡吉呼图克苏勒德逊咱木拜达尔罕郭尔罗斯之图们诺延彻辰伯奇斡齐抡扎穆噶等五人进战遂斩阿尔萨兰汗据有其衆岁次丙寅年四十五岁用兵於土伯特之古鲁格多尔济汗彼时土伯特汗遣尼鲁呼诺延为使率三百人前来进献驼只辎重无算会于柴达木疆域汗嘉予之遂大赉其汗及使臣而遣之上因致书并贽仪於萨嘉察克罗咱斡阿难达噶尔贝喇嘛云尼鲁呼诺延之还也即欲聘请喇嘛但朕办理世事未暇聘请愿遥申皈依之诚仰恳护佑之力由是收服阿哩三部属八十万土伯特人衆遂进征额讷特珂克直抵齐塔纳凌岭之山脊遇一独角兽名曰塞噜奔至汗前三屈其膝而叩衆皆骇异上谕之曰彼额讷特珂克之斡齐尔图萨固琳者乃古昔降生佛菩萨大圣人之地今此不能言语之兽类乃肖人叩拜者其故何?我等若到极至之处不知又当何如此盖朕之天父藉此以示禁欤遂振旅而还遣使谕令萨尔塔克沁之谙巴海汗令输诚纳贡其汗不从屛使臣而拒之曰安居之衆乃加以强掳遂肆意而行耶我谙巴海不畏强侮何有於苟且安居耶遂遣还汗大怒曰谚有之出大言者招损朕承天父之命曾败十二强汗以期国治民安今彼如此大言天父监之岁次戊辰年四十七岁用兵於谙巴海汗谙巴海汗率兵十万迎战於拜噶勒江地方格鬬三朝上躬自督兵维时阿喇拉特之博郭尔济诺延扎赉尔之蒙郭里诺延苏尼特之吉鲁根莽努特之贵里达尔和锡果齐台等争先进战大败之斩谙巴海尽降其所属遂撤萨尔塔克沁之大兵焉汗以伊逊乌尔鲁克以下効力有名人衆俱为国効力着有勲劳编次美号显爵重赏厚禄以施恩行赏至于百千万亿皆作诺延并大赉所属大国亦复如是而弗及于博郭尔济诺延夜晚当入息时已饬博郭勒巴沁迨入息布尔德福晋彻辰索台哈屯在寝室曰汝途穷之时扶持交结扫除僭乱成汝大事奋不惜命者得非博郭尔济乎明主人君普惠泽於大衆彼劳绩宣着効力出衆之博郭尔济奈何忘之汗曰朕非忘之欲使忌妬者知博郭尔济之德也谕近侍博郭勒巴沁曰汝往觇之彼断不怨朕殆安居好言以待之耳遂遣博郭勒巴沁前往伊妻特古斯恳郭斡云遇於未兴之前竭力辅政成其万难之事我等効力过於衆人汝忘生身父母抛去妻子不分尔我効力於汗汝以为今虽劳苦终可安乐今主上施恩衆属赏逾千万而并未提及尔博郭尔济此辈之効力於博尔济锦者非由尔之指示乎博郭尔济答曰饮食则无事贪饕护卫则期于尽力虽未得一体受恩不必怀怨惟窃自赞助宣力効劳是图尔量浅妇人所见者短我汗尊躯永固据此大宝一统太平当时虽不加恩于我必施及後嗣子孙无须急切怨望益当奋勉効力汗盖试我耳断不忘我此必别有深意也博郭勒巴沁将此悉行奏闻汗曰朕不云乎伊从前曾出衆効力今无分隐显出言肫诚不移不似寻常人等少怀嫉妒之心明日将博郭尔济如此之德宣谕於衆大施恩赏至次日集衆属降旨曰曩昔朕施恩赏衆遗忘博郭尔济至晚布尔德福晋哈屯坐谈怨朕有近侍过博郭尔济之家将博郭尔济特古斯恳二人坐谈之语悉皆奏朕遂述博郭尔济夫妻二人问答之言且曰股皮撒袋至于破坏而仍出好言者博郭尔济是也扶持颠危而终怀好意不贰其心者博郭尔济是也有毛撒袋至於朽烂而分外効劳者博郭尔济是也舍死鏖战奋勇不惜身命者博郭尔济是也今伊逊乌尔鲁克等大臣官员至於衆人尔等勿生忌妬似此出衆効力之人若不重赏则阻将来报効之路博郭尔济首先遇合宣力効劳朕将施恩重赏以旌异於衆衆大臣官员奏云顷蒙汗宠锡并不提及博郭尔济盖汗之明有意存焉以此观之良有以也我等何敢忌妬此旨非所以爱我衆人也汗曰其赐号为内而扶助朕之大统外而据有塔本翁格之衆董率震动山岳师旅之九部落诺延库鲁克博郭尔济其妻特古斯恳郭斡赐号曰太夫人封博郭尔济为伊逊乌尔鲁克之长九部落之诺延
钦定蒙古源流卷三

[book_title]卷四
<史部,杂史类,钦定蒙古源流>
钦定四库全书
钦定蒙古源流卷四
额纳特珂克土伯特蒙古汗等源流
由是汗降旨云承王皇上帝汗父之命驾驭天下十二强汗平定诸恶劣小汗有劳大臣官员等赞成大事今须养息身心自戊辰年起至丙戌年安居一十九年政修统叙鸿章巩固上下安居君臣黎庶共享太平又降旨云一者先曾有言布告二者今惟唐古特人衆尚未归附先是锡都尔固汗之黑鼻黄犬能知先兆将九斿白纛请出设立行兵三年其犬若无敌时则好声缓吠若遇有敌则嚎因知汗欲加兵遂嚎三年而锡都尔固汗以此犬既老无先兆矣未加防范岁次丁亥三月十八日行兵唐古特之便于杭爱汗地方设围汗以神机降旨云今围中有一郭斡玛喇勒有一布尔特克沁绰诺出此二者毋杀有一骑青马之黑人可生擒前来遂遵谕将郭斡玛喇勒布尔特克沁绰诺放出将黑人拿至汗前汗问曰尔系何人所属因何至此答云我乃锡都尔固汗属人遣来哨探者我名超诸唐古特素号善驰之黑野豕今殆我黔首将灭之时乎束手就擒此青马素负库斯博勒特之名衆畜莫能及今岂四蹄疲软乎何并未动转遂尔被擒汗降旨云此人果系丈夫遂未杀又问云人言尔汗向称呼必勒罕彼果如何变化答云我汗清晨则变黑花蛇日中则变斑斓虎晩间则变一童子伊断不可擒忽于途间有近侍博果勒巴沁者以汗之弟哈萨尔会饮之际曾握和兰哈屯之手奏闻于汗汗遂遣博果勒巴沁向哈萨尔索取大皂鵰翎哈萨尔云今以临御大衆之君索取大皂鵰翎因将上好大皂鵰翎呈献云是旧物不受而去又命射取骨顶哈萨尔见骨顶飞来问博果勒巴沁云自为首者起当射第几对云於黄黑之间射之因射断鼻梁以献之而却之曰汗所喜者索取大皂鵰翎耳此系骨顶且被血汚又不受而去汗於是发怒望见穆纳地方降旨云此乃废国当隐避太平当优游宜猎捕麋鹿以为休息老人之地正谈论间忽一鸱鴞鸣於树杪汗疑之呼哈萨尔云为我射此恶鸟哈萨尔遂射之矢发鸱鴞飞去适有一鹊落下遂被射杀汗因嗔责云前此尔与多伦鸿郭达同专征伐曾索取大皂鵰翎吝惜弗予今令杀此恶劣鸱鴞反杀祥瑞之鹊因缚执哈萨尔派四人看守之尔时乌尔鲁克诺延奏云吾主亦知妙绘每变色於恶染贤德多受惑於小人之私乎将以恶劣鸱鴞移祸於祥瑞之鹊乎乞将弟哈萨尔恕免汗虽以为是因未释先入谗谮之言遂未赦至唐古特地方将图尔默格依城围困三层有善法术之哈喇刚噶老媪在女墙上摇动青旗施镇压之术倒毙骟马二羣苏伯格特依巴图尔奏汗曰吾主今军中骟马将尽试令哈萨尔出射之汗以为然将备用之淡黄马给哈萨尔乘骑令其发矢哈萨尔即指老媪之膝盖射之应弦而毙锡都尔固汗遂变为蛇汗即变为鸟中之王大鹏又变为虎汗即变为兽中之王狮子又变为童子汗即变为玉皇上帝锡都尔固汗势穷被擒遂云若杀我则害於尔身若免之则害及尔後裔汗云宁使我身被害愿我後裔安善因用箭射刀砍俱不能杀锡都尔固汗云任尔以诸般锋利之物砍我无妨惟我靴底中藏有三折密萨哩钢刀方可刺砍遂捜取其刀又云尔等杀我若我身乳出则害於尔身若血出则害及尔後裔再古尔伯勒津郭斡哈屯尔若自取可将伊身边详细捜看遂将彼之密萨哩钢刀砍其颈杀之乳出即取古尔伯勒津郭斡哈屯并占据密纳克唐古特人衆又欲在彼阿勒台汗山之阳哈喇江岸边过夏其古尔伯勒津郭斡哈屯甚美丽衆多奇异之古尔伯勒津郭斡哈屯云从前我之顔色尚胜於此今为尔兵烟尘所蒙顔色顿减若於水中沐浴可复从前之美丽于是令其洗浴古尔伯勒津郭斡哈屯前往哈喇江岸边沐浴时有其父家中豢养一鸟遶空飞至因获住向随去人曰吾为尔等羞尔俱留於此吾独往沐浴言讫遂往写书云我溺此哈喇江而死母向下游寻我骨殖可向上游我寻因将书系於鸟颈而遣之出浴而回顔色果为增胜是夜就寝汗体受伤因致不爽古尔伯勒津郭斡哈屯乘便逃出投哈喇江而死从此称为哈屯额克江云後其父因宁夏赵姓女子沙克扎旺节所寄之信来寻骨殖不获仅得纯珠缘边袜一只令每人掷土一　遂称为铁芦冈云汗自受伤後渐致沉重弥留之际降旨云命矣夫静好之布尔德福晋墨尔根哈屯宠眷之和兰济苏济苏凯三人辅翼可嘉之库鲁克博郭尔济诺延同着劳绩之伊逊乌尔鲁克如库德尔等四弟如库鲁克等四子以及如库哩之官员诺延等我府库之充盈我国家之大统我之哈屯後裔我之仆从诸人我之土地均可惜也语竟遂尔昬晕苏尼特之吉鲁根巴图尔奏云尤可惜者布尔德福晋墨尔根哈屯其死矣大统其乱矣兄弟哈萨尔伯尔格特依其心怀离愁矣属下黎庶其流散各处矣结髪之布尔德福晋墨尔根哈屯其死矣崇隆之政体其凌替矣噫乌格德依托垒二子其孤矣萃聚之仆从诸人其减矣布尔德福晋彻辰哈屯其死矣兄弟谔济锦哈济锦二人殆不聊生矣教养可恃之人衆其离散矣负异出衆之博郭尔济莫和赉二人其苦矣前至杭爱汗山之隂妻子皆涕泗来迎矣汗今何往衆皆哭望汗之降临矣汗复苏降旨云孀居之布尔德福晋墨尔根哈屯失恃之乌格德依托垒二孤子尔其殚正直之心竭诚辅翼永远勿替在尔等美玉无玷纯铁无锈甚可珍惜此身固无常要当坚持刚强不退缩之念尔等果克成其事即事之始也言语果极其实即心之诚也尚其小心奉行共襄和顺噫我辞世去矣幼子呼必赉言语简明大小事宜尔等共遵其言而行日後自能令尔等安居悉如我身在时降旨後殁於图尔默格依城时岁次丁亥七月十二日享年六十六岁於是以辇奉柩属衆人等步行哭送苏尼特之吉鲁根巴图尔哭云我君其如鹰扬而高飞乎我君岂以此辇汚秽而昇遐乎我君果遗弃妻子乎我君果抛置仆从乎我君如鸦鹘之?击而去乎我君如纎草之因风飘荡乎我君享年六十六岁岂临莅九色人等而逍遥以往乎啼泣而行至穆纳之淖泥处所车轮挺然不动虽将五色人等之马驾挽亦不能动举国人等正切忧虞苏尼特之吉鲁根巴图尔又奏曰永承天命生此人主今遗弃大统及仆从人等圣主其超生长往乎君原配之福晋所治之统叙所立之政事所都之国邑俱在彼处天命之福晋金阙殿亭纯备之制统收集之人衆与习居之地沐浴之水统属仆从蒙古人等九乌尔鲁克衆官员等游牧之鄂嫩德里衮布勒塔干等处枣骝马鬃所制之神位聚积各种适意中节之鼓铜锣画角琐呐金亭登基之克噜伦地方亦在彼处发祥之先所遇之布尔德福晋哈屯有福之布尔噶图汗游牧处所宠眷优渥之博郭尔济莫和赉二人并极盛之政统亦在彼处蒙神引遇之和兰哈屯福晋及胡笳胡琴诸般乐器汗之德美济苏济苏凯二福晋并一切金亭殿屋亦在彼处岂以哈尔固纳汗山融暖以唐古特人等衆多以怀蓄恶念之古尔伯勒津郭斡哈屯美丽反将昔日之属衆蒙古等弃掷乎今万金之躯虽不能保但请将如宝玉灵奇之柩使大福晋布尔德哈屯一见以慰属衆之望祈汗仁爱监照奏毕辇因徐徐转动於是羣下咸感戴称奇遂至所卜久安之地自哈屯福晋以及台吉属衆均哭泣极哀因不能请出金身遂造长陵共仰庇护於彼处立白屋八间在阿勒台山隂哈岱山阳之大谔特克地方建立陵寝号为索多博克达大明青吉斯汗其名遂留传至今云所生察干岱珠齐乌格德依图类四子并彻辰彻彻肯公主共弟兄五人汗在时令长子察干岱於俄罗斯地方即汗位次子珠齐於托克玛克地方即汗位三子乌格德依留守汗位幼子图类守产汗在时即殁乌格德依系丁未年降生岁次戊子年四十二岁即汗位欲往请萨斯嘉扎克巴嘉木灿因事耽延逾六年岁次癸巳年四十七岁殁子库玉克库腾二人长库玉克乙丑年降生岁次癸巳年二十九岁即汗位在位六月是年即殁次库腾丙寅年降生岁次甲午年二十九岁即汗位岁次乙未因龙祟侵魔患病多人胗视不能痊愈术穷因议及西边地方有奇异通晓五识名萨斯嘉恭噶嘉勒灿喇嘛延请医治庶几有益遂令韦玛郭特之道尔达达尔罕为首往请帕克巴巴喇密特者系自前戊子年以来纪三千三百七十五年岁次壬寅降生至戊辰年二十七岁往额讷特珂克与左道六师之异端讲论辨难穷其词获班第达之号而归其叔父扎克巴嘉勒灿喇嘛曾告之云日後有东方帽若栖鹰靴似猪鼻屋似木网娓娓长音语须三四译者系蒙古国君博迪萨多之化身名库腾汗遣使名道尔达者请汝汝必往行当於彼处大兴佛教因示卦验适与之合时六十三岁於甲辰年起程至丁未年六十六岁与汗相见造成狮吼观音收服龙王仍与汗灌顶顷刻病愈衆皆欢喜即遵帕克巴巴喇密特之言而行所有边界蒙古地方创兴禅教岁次辛亥帕克巴巴喇密特年七十岁圆寂库腾汗在位十八年亦於辛卯年殁享年四十六岁喇嘛与汗二人同年而逝其图类汗之苏喇克台伯啓太后生莽赉扣呼必赉额哩克布克等四子长莽赉扣系丁卯年降生岁次壬子年四十六岁即位在位八年岁次己未殁享年五十四岁次呼必赉彻辰汗乙亥年降生岁次庚申年四十六岁即位岁次甲子年五十岁越八年辛未夏则居上都克依綳库尔图城冬则居大岱都城并阿勒台北之察罕巴勒噶逊额尔楚吉地方之兰亭共造四大岱都城居住整肃属下平定四大国四境不累八方无扰服驭有衆与羣黎共享太平再帕克巴巴喇密特之侄玛廸都斡咱系乙未年降生岁次辛未年十三岁时随伊叔父而来岁次戊子年三十岁呼必赉彻辰汗之福晋呼必勒罕秦贝郭斡哈屯奏汗云此玛廸都斡咱乃嗣续我喇嘛之人可令其持受喜金刚之灌顶汗虽然之自嫌坐於此童子之下令询此童子若我坐於床上令其坐於下面给与灌顶则受之不然如何可受灌顶於是哈屯前往降汗旨谕於玛廸都斡咱彼云从前以灌顶治化入於金刚藏嗣复得解脱二乘菩提道之大利益喇嘛显属斡齐尔达喇佛如何可坐於汗之下由是枘凿不入矣秦贝哈屯心甚忧之复向喇嘛云传经持受灌顶之时喇嘛坐於床上令汗坐於下面办理政事之时汗与喇嘛俱坐於床上似此如何彼此俱以为可由是汗降旨云自明日为始玛廸都斡咱托音我二人可将功德喜金刚根本之义讲解演说於次日互相问难乃汗所问之言玛廸都斡咱不能领悉意甚彷徨遂谢以明日再讲起而去盖因帕克巴巴喇密特所持之喜金刚根本经卷在汗处玛廸都斡咱未曾得见竟夜愁思不寐倏尔困倦见一皤然白髪老人髻上挿一人骨画角形似婆罗门警之曰尔勿忧心可点灯一盏预备言讫而去少顷又见前老人持书一本前来云将此速看留心记忆天明以前我仍须持去安放言讫复不见玛廸都斡咱反复详閲三次正在存记已至黎明果见老人前来云此书看完我即持去安放又云尔昨日因注想将喇嘛请坐於南向空中对面相向故讲究时未能制胜今日可注想将喇嘛请於顶上其面向外如此讲究则汗不能与汝为匹矣祷祀喇嘛时则对面相向讲究时可想其面向外言讫又复不见此乃有根基之萨斯嘉师徒之护法绰克托玛哈噶拉之神奇变幻将汗处之功德喜金刚根本经持取前来以示之也次日讲究时大汗未能与玛廸都斡咱为匹於是心甚笃诚将通备功德喜金刚之四灌承受赠以土伯特语谓之喀木苏木垂济嘉勒布喇嘛帕克巴汉语谓之三省大王国师蒙古语谓之古尔班噶扎特达奇诺们哈罕乌勒木济喇嘛满洲语谓之伊兰巴伊诺们汗绰勒郭罗科喇嘛封号将秦贝哈屯之父默尔格特之苏尔噶图玛尔噶察所献圆大如驼矢无瑕无孔之珠设於百两金坛城之上呈献复於千两银坛城之上设金制须弥山四大部洲日月七珍八宝又将金银琉璃等宝以及绫縀锦绣财物并象马驼只等牲畜呈献无算幷塞勒木济城之人衆一同献纳由是昏昧之蒙古地方佛教昭然如日矣自额讷特珂克地方将佛并佛之舍利四天王所献之钵盂旃檀木制造之昭佛请至遵照经文施行十善福事以治天下安享太平人咸称为转千金法轮之咱噶喇斡迪彻辰汗在位三十六年岁次庚申享年八十二岁殁彻辰汗之秦贝哈屯生多尔济莽噶拉精吉木诺穆罕四子一女齐齐克先於庚辰年彻辰汗年六十六岁时帕克巴喇嘛年四十六岁将回家汗降旨云我四子内谁往送此宝贝喇嘛至家日後令即汗位二兄俱不愿往惟第三子精吉木台吉云我愿报父恩前往遂送帕克巴喇嘛行至蒙克地方而殁汗云我前已有成命於精吉木之三子噶玛拉达尔玛巴拉特穆尔弟兄三人亲为谛看以特穆尔克承治统遂将第三孙特穆尔於汗在时令其即位特穆尔汗系乙丑年降生岁次甲午年三十岁即汗位後伊祖殁自丁酉年起缵承治统供奉有名之萨斯嘉满珠郭喀喇特纳格都喇嘛照前整立二政以四大道致民人於太平缵绪十一年岁次丁未年四十三岁殁嗣达尔玛巴拉之子海桑辛巳年生岁次戊申年二十八岁即位命有名之托音垂济鄂特色尔之罗咱斡僧人将史咒各经繙译大半以道教惠养大衆在位四年岁次辛亥年三十一岁殁弟阿裕尔巴里巴特喇汗乙酉年生岁次壬子年二十八岁即位供奉有名之萨斯嘉锡哩巴达喇嘛仍遵前政宏图永固在位九年岁次庚申年三十六岁殁子硕廸巴拉汗癸卯年生岁次辛酉年十九岁即位供奉有名之萨斯嘉布特达锡哩喇嘛以道教休养大衆驱逐唐古特之持卜赞汗以定密纳克之衆在位三年岁次癸亥年二十一岁殁嗣噶玛拉之子伊逊特穆尔汗癸巳年生岁次甲子年三十二岁即位令萨斯嘉布尼雅巴达及蒙古师罗咱斡锡喇小僧格二人将从前未译之经繙译在位五年岁次戊辰年三十六岁殁海桑汗之长子和锡拉汗庚子年生岁次己巳年三十岁即位在位四十日即於是年殁弟库色勒汗乙巳年生岁次己巳年二十五岁即位在位二十日即於是年殁嗣阿裕尔巴里巴特喇汗之子托克特穆尔汗甲辰年生岁次己巳年二十六岁即位敬奉有名之萨斯嘉阿难达巴达喇嘛崇祀昭释迦牟尼佛於上方福地大施金银宝贝於释迦牟尼佛法极加敬重修明道教在位四年岁次壬申年二十九岁殁嗣库色勒汗之子额琳沁巴勒丙寅年生岁次壬申年七岁即位在位一月殁托克特穆尔汗之子托欢特穆尔乌哈噶图汗戊午年生岁次癸酉年十六岁即位供奉有名之萨斯嘉阿难达玛第喇嘛遵依从前道教而行遂赖道教获享安逸岁次甲申汉人朱姓之子朱葛生时其家见五色虹光彼时阿尔拉特之博郭尔济诺延後裔拉哈之子伊拉呼丞相奏於汗云常人生时能有此兆乎此子必异人也应乘其年幼杀之汗以其言为非未杀其子伊拉呼丞相又奏云今不听吾言?遗害於将来矣若此子长成祸将丛生後其子长成赋性警敏汗甚爱之降旨将右省人衆令托克托噶哈哩常父子二人为长以领之将左省人衆令朱姓之子朱葛布哈弟兄二人为长以领之因将左省占据於是朱葛诺延与一汉人号司马平章之内大臣夤缘固结令其在汗前以托克托噶太师心蓄异念构结外人之语以谗谮之是夜汗复梦见一铁牙野豕突入城中欲啮衆人之际因不得路遂各处抵触奔走又见日月同坠次早即以是梦告知汉人王先生令其详解伊云此将失汗位之兆也汗恚以何为出此怪异之语遂询问阿尔拉特之伊拉呼丞相伊拉呼丞相云固为好徵我前未尝言之乎在在飞尘并烽烟四起汗以此童子年幼何知因召洪吉喇特之托克托噶太师询问太师答云铁牙之豕朱姓为乱之兆日月同坠乃汗与奴仆无分之兆也汗问云今当何以禳之答云前伊拉呼丞相之言甚是今从照伊之言惟将朱姓人杀戮此外别无别策汗意以太师乃大人盖亦侧目我重用朱葛故为此以谮之耳遂不杀朱葛闻其言与前结好之司马平章并委心腹肆行谗恶托克托噶太师闻之屡言於汗因汗不信从乃云此我厄运非吉徵也遂益加防范讵朱葛诺延差人往试托克托噶太师太师预知乃设一计於门前用一木槽贮水水中贮砍碎木植数块上置剃头刀一把并牛毛一缕所遣之人来至审视而去白曰并无别言惟门上贮放上项物事云云朱葛诺延会其意曰木槽所贮之水有如大海乃譬言大国是也砍碎之木如海内之舟乃譬言汗与大师诺延宰桑等是也剃刀牛毛者乃言其利如剃刀其细如牛毛譬言汗之法度是也又转念似此有智之人如不用计杀之伊诸事皆能洞知断不可留遂告知司马平章令复转奏云托克托噶太师实有恶念於汗试召伊前来齐集看其来否则可知矣遂遣司马平章往召太师至半路而回云召太师不至汗曰此有恶念信矣不然何为不至耶於是令司马平章带兵往杀托克托噶太师司马平章将衆兵留於锡罗干城独往见太师云有密旨潜告云有人奏汗言大诺延有恶念於汗因未知虚实降旨令召太师商议太师虽知其计因时已至不可避遂往司马平章曰我先往预备牲畜若有迟滞则汗怪我遂先往备兵太师至遂引入杀之回奏於汗汗降旨将现在左右省所有人衆令朱葛管辖令司马平章参知政事朱葛奏云承汗惠爱重恩我岂忍安居於室若令微员前往未免扰累属衆我愿亲身往收贡赋汗甚喜悦允其行由是朱葛三年不至汗怒甚严谕司阍人云朱葛去久伊若来时勿令入城汗一夕梦一白髪老人来云尔自杀守城之犬任狼自外驰来是何意见因大怒嗔责瞬目不见次日汗因梦疑惧思所谓自己之犬者其杀托克托噶太师之谓欤所谓外面之狼者其朱葛外出之谓欤遂告知阿难达玛第喇嘛喇嘛良久无语徐奏云按曩昔我尊胜喇嘛具五识极至之帕克巴巴喇密特所造法语宝藏素布锡达史内有虽将已友为仇尚属有益若将他仇为友殊为可畏之语今将如守城之犬托克托噶太师杀害将如驰走之狼朱葛信任此梦之预示凶兆也汗问曰今如何方能济之喇嘛奏曰从前呼必赉彻辰汗时我崇上法王帕克巴喇嘛坐泣三日汗问曰喇嘛尔何故大泣答云汗非为我二人之时也後九世十世时降生托衮汗伊等必毁灭我二人之教是以哭泣汗云喇嘛尔如此少年何以知此远事答云汗不独此也且知曩时此地曾下七日血雨汗遂检查古书一册内载昔时中国唐太宗时此地曾下血雨七日故额讷特珂克之托克默特师之弟苏班都师之徒向唐朝之汉僧元装罗咱斡云非尔之时也尔後十余世尔之戚中降生唐英袭王汗方为运行尔道之兆其书一册閲讫汗较前益加敬奉信服似此圣卦示验至时谁能阻抑耶惟愿汗向高明喇嘛祷祝诚礼三宝?祝本身护法庶可为挽汗怒降旨令喇嘛尔今且回原处喇嘛喜甚云当此金瓯永固玉烛常调之时令我回家非汗之旨乃喇嘛之幸也遂束装而去
钦定蒙古源流卷四

[book_title]卷五
钦定四库全书
钦定蒙古源流卷五
额讷特珂克土伯特蒙古汗等源流
朱葛住南省三年与彼处八十八万汉人固结盟好乃摺奏云遵汗之旨已徵收赋税携带前来阍人见有财帛不胜欣悦使之入奏云满载九万车财帛而至检查賫至之物据称前三万车内装载各色珍宝财帛中三万车内装载各项器械後三万车内装载各品饮食之物及卸看前三万车内载之物实系珍宝财帛随後之六万车内则系披坚执锐之兵并礮三尊如蜡烛裹饰一同装载诡云恐车内装载之物一时不能卸完置此蜡烛以备夜间然照遂将蜡烛俱已点灼先已约定燃至礮线闻礮声则车内伏兵即发至是前三万车中之物将次卸完礮声一振兵丁突出攻击衆皆惊溃无一人能敌於是汗悟前梦乃?玉玺携福晋皇子出奔并携同阿尔拉特之伊拉呼丞相阿喇玛之布哈丞相哈萨尔之後嗣多古勒和巴图尔台吉等七人力战而出此乌哈噶图汗於癸丑年即位在位三十六年岁次戊申年五十一岁因好谄侫以致建都之岱都地方一旦堕於凶顽之诡计永失统业自威力青吉斯汗降生之壬午年起凡二百零七年岁次己酉青吉斯汗即位至戊申凡一百八十年蒙古汗等传位共一十五世自是汗由古北口出亡感悔而歌曰以诸宝装严之大岱都城以应时纳凉之尚都海綳古尔都城与我烈祖避暑之尚都沙喇塔拉际此戊申以致败亡遂失大统且九色宝物装严之大岱都城执掌九十九政之尚都海綳泽溥衆生道拯黎庶一统君主之赫赫名誉晨起登高眺望则清光灿烂有时前後观览则威仪赫奕留憇於此虽历冬夏而无欝闷又额尔克图彻辰汗创立之宝贝岱都祖宗安居之大岱都城并抚有汗衆宰桑以及所属民人之衆多乃不聼伊拉呼丞相之谏者是我之遗恨也信任叛去之朱葛者是我之愚昧也误杀乌哈图托克托噶太师逐去宝异尊上喇嘛者是我之罪愆也君汗之名誉可惜究之大可惜者际此昇平之时呼必勒罕彻辰汗百计经营而得此骈集福祉之岱都城以予狂惑而失於汉人朱葛之手愚顽之名我多衮特穆尔其难辞矣歌声既哀继之以泣方大乱时各处转战蒙古人等四十万内惟脱出六万其三十四万俱?於敌於是先後脱出之六万人聚集於克哷伦河边界起造巴尔斯濶坦城居住岁次庚戌年五十三岁殁子阿裕锡哩达喇汗戊寅年生岁次辛亥年三十四岁即位在位八年岁次戊午年四十一岁殁弟特古斯特穆尔汗壬午年生岁次己未年三十八岁即位在位十年岁次戊辰年四十七岁殁生子恩克卓里克图汗额勒伯克尼古埒苏克齐汗哈尔古楚克都古楞特穆尔鸿台吉弟兄共三人恩克卓里克图汗己亥年生岁次己巳年三十一岁即位在位四年岁次壬申年三十四岁殁弟额勒伯克汗辛丑年生岁次癸酉年三十三岁即位举国上尊号称为额勒伯克尼古埒苏克齐汗忽被鬼怪所迷一日於雪内射一兎见血点落於雪上乃曰安得有面色洁白似此雪颧颊红艳似此血之妇人乎卫喇特扎哈明安之浩海达裕答云汗之弟哈尔古楚克都古楞洪台吉之妻鄂勒哲依图洪郭斡拜济颜色较此尤为都丽汗云浩海达裕尔果能惬我意使彼与我一见我即令尔为丞相管辖四卫喇特浩海达裕乃伺都古楞鸿台吉出猎後往见洪郭斡拜济说云奉汗之旨谓尔都丽衆皆称异欲来尔家看视拜济大惊云天地岂有混淆之理乎汗之贵重岂有觑弟妇之理乎弟哈尔古楚克鸿台吉已与之乎兄岂为黑犬乎浩海达裕以其言尽行具奏汗怒截杀其弟於路而纳怀孕三月之弟妇弟哈尔古楚克鸿台吉癸卯年生岁次己卯年三十七岁殒命迨後汗出放鹰浩海达裕为请名号备宴以至在外坐候汗驾洪郭斡拜济闻知遣哈尔古楚克之仆人多克新沙喇谓之曰尔为何坐於外可入我室中候汗乃唤入大加礼敬洪郭斡拜济以奶油和奶酒盛於银盃内云尔自卑汚致我於尊荣贱躯已为贵体以称拜济之人而为伯奇太后由台吉之拜济得为汗之福晋我深感尔恩主上亦谅知此大恩今特把盏以酬尔之德耳浩海受而饮之不觉醉仆於地拜济於是将浩海置之椅上采已发一缕掷之各处仍自毁其面传集库尔新之大衆看视遂遣哈尔古楚克之仆人多克新沙喇迎往奏汗汗至见其背坐而泣问云尔何为而泣乃将酬谢浩海之言一一告知且云伊饮酬酒一盃醉後肆言因?我不从即如此伤我浩海一闻此言急起乘马遁去汗云观浩海之遁斯言诚然矣遂追去浩海拒战将汗小指射断当将浩海围住擒杀交苏尼特之旺沁太保剥取浩海之皮给与拜济拜济尚不惬意既吮汗小指之血又以人皮何似取而观之并餂浩海皮上之油乃曰既得吮怀蓄恶念汗之血并餂献谗佞口浩海之油虽系妇人夫仇已报今即就死无憾矣汗其速令我回汗慕洪拜济之色并不加怒反向浩海之子巴图拉云误杀尔父矣遂降库伯衮岱大福晋所生之萨穆尔公主妻之授为丞相令管四卫喇特时卫喇特克哷古特之乌格齐哈什哈闻之云汗政治不端杀弟哈尔古楚克鸿台吉以弟妇洪拜济为福晋淫虐乱法复被拜济所欺杀臣浩海以有此耻乃既有我在而令我属人巴图拉管辖四卫喇特耶不胜愤怒汗闻之与婿巴图拉丞相议杀乌格齐哈什哈讵库伯衮岱大福晋致信於乌格齐哈什哈乌格齐哈什哈即乘马而来既弑额勒伯克汗乃娶鄂勒哲依图洪拜济为妻蒙古人衆大半降之额勒伯克汗癸酉年即位在位七年岁次己卯年三十九岁杀哈尔古楚克甫四月即於是年为乌格齐哈什哈所弑汗占鄂勒哲依图洪拜济为福晋时已怀孕三月及乌格齐哈什哈娶时怀孕已七月又三月岁次庚辰生一子取名阿寨乌格齐哈什哈爱养如己子而巴图拉丞相复令阿萨特之子乌格德勒库负筐拾粪取负筐之义命名曰阿噜克台以供使役自是与蒙古人衆不相能矣额勒伯克汗之长子琨特穆尔丁巳年生岁次庚辰年二十四岁即位在位三年岁次壬午年二十六岁殁无子弟额勒锥特穆尔己未年生岁次癸未年二十五岁即位在位八年岁次庚寅年三十二岁殁子德勒伯克汗乙亥年生岁次辛卯年十七岁即位在位五年岁次乙未年二十一岁殁是年乙未乌格齐哈什哈怀记前仇杀浩海达裕之子巴图拉丞相由是四卫喇特前往会盟适有三人而回路遇阿萨特之阿噜克台拾粪问云大人会盟之事若何三人讥之云墨尔根项负绳?而为大统忧劳且笑曰今已击谗佞浩海之皮阿寨台吉称汗名阿噜克台者为太师大兴政治矣迨三人去後阿噜克台取粪筐置於地云此非若辈之言也盖天命耳我乃属下之人於我何有惟阿寨台吉乃天子之裔惟天神鉴之而已乃向天叩拜维时乌格齐哈什哈已死乌格齐之子额色库丁卯年生岁次乙未年二十九岁即位娶巴图拉丞相之女萨穆尔称为额色库汗乃令鄂勒哲依图洪拜济阿寨台吉母子及阿萨特之阿噜克台太师三人於额色库汗家中使役额色库汗在位十一年岁次乙巳年三十九岁殁由是萨穆尔福晋怀记乌格齐哈什哈作恶之仇将鄂勒哲依图洪拜济阿寨台吉阿噜克台太师三人匿而出之遣往母家蒙古地方额色库汗殁後额尔克彻古特人衆大乱萨穆尔公主曾向其父极力叩请以为此际正可用兵其子巴噶穆闻之云母现有母家他人何得出此言耶其母畏惧遂无语其时科尔沁乌济金诺 延之子阿岱台吉已占据前所余剩蒙古人衆及三人至彼尽述公主之言阿岱台吉系丙辰年生岁次庚寅年三十五岁携鄂格德依图洪拜济即君位与阿噜克台以太师名号阿岱汗阿寨台吉阿噜克台太师三人为首加兵於济勒满汗征伐四卫喇特俘掳巴图拉丞相之子巴噶穆既至阿寨台吉云公主姊曾加惠於我等今释放此子以报之何如阿噜克台太师云狼子不可豢敌嗣不可育昔放出我等时此子曾有恶言阿岱汗以阿噜克台之言为然遂将巴噶穆覊留阿噜克台太师谓之曰昔日尔父巴图拉丞相曾令我负筐拾粪呼为阿噜克台以供使役今日所值诚如日月旋转今将昔时尔父之仇即报之於尔因取覆於釡中之义命名曰脱欢役於家内乃阿噜克台太师之妻格哷勒阿哈念其系公主之子甚怜之一日格哷勒阿哈与之栉发适蒙郭勒津之蒙克拜往看见之曰阿哈与其栉伊之发辫何如阉之为当言讫而去迨後萨穆尔公主亲来恳求太师将脱欢带回脱欢於四卫喇特为首人衆之前告之曰今蒙古等即如我从前之乱此时若用兵必能取胜萨穆尔公主云此小儿盖因已身受困为此复仇之言耳何必作恶谏之不听兵出正遇阿岱汗行围阿岱汗令赛穆沁萨勒穆沁二卫喇特佩带挿梅针箭之撒袋自佩挿四枝大尖披箭之撒袋以猎其时四卫喇特之台噶特四人叛去汗用撒袋内之四枝大尖披箭将四人射仆败去藏於汗之亭内汗既回徒手并无器械遂被弑脱欢太师乘密尔繖之黄色良马将亭遶走三次云尔身系索多室从白色可耳我则索多之後裔脱欢也都沁都尔本二部落人衆皆曰此乃圣主非仅为蒙古等之君乃统据五翁格四郭罗勒之汗玉皇上帝之子也报应甚速今观尔之言语动作甚属背谬当作速叩祷圣主以求救命不之听而曰我自身性命向谁求乞今衆蒙古等俱为我有其照从前蒙古汗等尊上汗号耳遂致祭於汗回时骤闻上之金撒袋铮然有声近侍之人见中壶内所挿挑远箭一枝颤动又见脱欢太师鼻口流血正惊骇间大衆复见太师血浸透衣两琵琶骨间正如箭痕浮露於外而中壶内之挑远箭一枝带有血迹其都沁都尔本二部落人等惊惶以为上不悦所致云随召其子额森至嘱之曰丈夫中之丈夫索多可谓出类拔萃惜乎不能保身因涉险寻母索戴为汗所害我已芟尽尔之芒刺所余者仅蒙郭勒津之蒙克拜而已言讫即殁阿岱汗庚午年生岁次丙午年三十七岁即位在位十三年岁次戊午年四十九岁为脱欢太师所弑阿岱汗与脱欢太师二人同年而殁脱欢太师之子额森丁亥年生本年戊午年三十二岁即君位遵其父遗言杀蒙郭勒津之蒙克拜本日带领都沁都尔本二部落行兵於汉地额森汗夜梦伊身转生闻有人云谁人养此有人荅以除阿索特阿噜克台太师之子阿里玛丞相之妻格哷勒阿哈之外谁复扶养耶遂令所属详解此梦卫喇特之巴噶图特锡赉汗必锡古勒解之曰可擒获大明汗付与阿苏特之阿里玛丞相由是加兵於大同地方擒获大明正统汗谓应梦兆交与阿里玛丞相留养於六千乌济叶特之高阜和煖地方及归令云谁若将捉获大明汗之事先我告知我母我必杀之至家抱其母云重生我矣母问尔试言擒获大明汗情形诘问此系何人所言荅以永谢布之布库索尔逊喜极所言额森汗不听其母劝止竟杀布库索尔逊挂於树间於是蒙古卫喇特之酋长共相议论以为此次出兵之前杀一人及撤兵回又杀一人屠戮是务未免不祥又属下蒙古等议云前此既杀蒙克拜今又杀索尔逊由此观之必将尽杀我蒙古人等矣由是纷纷背叛散离大半阿赛台吉生三子长子岱总台吉生於壬寅年次子阿噶巴尔济台吉生於癸卯年幼子满多固勒台吉生於丙午年岁次己未岱总年十八岁即位阿噶巴尔济年十七岁令为济农满多固勒年十四岁弟兄三人督率行兵四卫喇特迎战於吐鲁番之哈喇地方衆议欲夺大队纛顶务须选派勇士於是蒙古派乌尔哈特之巴图鲁锡古苏特卫喇特派布里雅特之巴图鲁珪林齐是二人彼此询问名号之後乃云我二人於太平时为友曾记一日在此地坐饮约云若都沁都尔本二部落起衅兴戎除我二人之外谁复肯出彼时我二人相遇其如之何哉珪林齐云我善射能穿尔之盔及甲锡古苏特亦云我善砍能劈尔之顶及踵至是巴图鲁锡古苏特乃服重铠而出遥呼曰善射之人尔试射之巴图鲁珪林齐遂先射之将锡古苏特之重铠射透稍创躯体缘侧身於鞍後躱过遂复前进砍之竟至珪林齐衣襟因日落天晩约诘朝再战是夜相对扎营四卫喇特甚惧议云其降之耶抑何为耶特凌古斯之阿卜都拉彻辰云蒙古人见识恶我试往诱之若我身能回即尊显我我若死可善待我後裔言讫遂往以为岱总汗聪智必能觉察阿噶巴尔济济农愚昩尚可计取其子哈尔固楚克有威可畏而材智过人何可用计赚之耶惟听命而已於是至济农之室说之曰济农尔若独取则我等俱欲顺从若汗与尔二人分取将何所归附与为尔等所制不若死於锋镝之为快今额森太师遣我前来闻汝之兄汗轻尔过甚尔兄一人坐食从不分惠与弟故乘夜密商之耳济农云阿卜都拉彻辰之言确而有理汗兄授我为济农差往西图们之时止与一黑色跛足儿驼今於野地又将我仆人阿勒噶齐特察罕夺去我何故复视彼为兄而助之乎今与四卫喇特会合以避彼可耳其子哈尔固楚克谏云尝闻人若狎匿戚匪则将下流亲护同胞则能发达亲护岳父母则人讥之亲护君上则人贤之额森太师虽我之岳翁我则为父之名誉而言与其倚仗外人不若杀此侵我雠人之为愈也济农云孺子安得妄言干凟是夜遂与阿卜都拉彻辰遣索伦之和托巴噶辉察固特之蒙克二人会合四卫喇特次早领卫喇特兵来战其兄岱总汗虽奋力以击而兵衆纷乱竟不能军汗云败矣异哉巴图鲁锡固苏特叛矣为腾格哩因图古里克阿卜都拉彻辰所欺矣阿噶巴尔济济农凶顽负恩叛逆惜哉名也岱总汗乃骑塔奇淡黄马败走奔往肯特汗山渡克哷伦河途遇郭尔罗斯之彻卜登缘从前曾将彻卜登之女阿勒塔噶勒沁出离令回母家此行正与雠人遇彻卜登欲杀之女谏曰从前我之过若害及博尔济锦罪莫大矣今彼困顿跋涉若加保护将来自必有益不听杀之自己未至壬申在位一十四年年三十一岁终於彻卜登之手由是阿噶巴尔济济农会同四卫喇特告以咋吾强悍之子哈尔固楚克曾有与其倚仗外人何若逐出杀之以复前仇之语我以威吓之而止卫喇特之衆蒙古等闻之私相讥诮云此济农非真济农乃玛喇勒额勒济根应食其肉者也阿噶巴尔济济农额勒济根之称由此始矣迨後四卫喇特等密议云济农为人无异畜类若哈尔固楚克台吉乃将来必能复雠之人活狐安得系於鞍上乎我等与都沁都尔本结仇至深伊等若怀记此雠何得养育伊等耶遂欲杀其父子额森汗袒护其壻云云伊父虽有过愆然逐其兄而与我合若论此子尚系好人可以为友何必杀之乃阿卜都拉彻辰告於衆曰逐父兄而讼己子不慈不友似此人我等何可留之若养其子则尤不可其人之险言语之狠岂未闻之乎衆皆然之因相计议令阿卜都拉彻辰往告济农云都沁都尔本两部落已为属下今请济农为我等汗即将济农之号赏给额森济农云尔等之言甚是即照所言而行伊等既出哈尔固楚克台吉谏云上天日月二也下土汗济农二也索岱之後嗣伊等之太师丞相二也奈何以已之名与人耶斥责其非不听哈尔固楚克又云原无与汗父抗言之理乃为汗之名誉大统而言惜乎岂自欲陨其黔首乎盖欲所属蒙古人衆底於败亡耳遂出由是聚集都沁都尔本二部落奉阿噶巴尔济即汗位以额森太师为济农讵四卫喇特设计聨络二大室於後室内掘一大穴覆之以氊大备筵宴遣利口之彻辰往奏济农以都沁都尔本二部落因济农已为汗又赏给我等四额尔克楚特济农之号大施恩惠今甥济农额森备筵以贺遣令来请舅汗汗许之往及汗往临诡云随来之诸兄弟等各带二人随入我等逐一把盏遂将大衆置之远地令汗带四人台吉等各带二人随入乃先作按人数算之状及进衆大呼按次擒戮皆掷於後室所掘穴内其为羽翼之三十三人亦尽被杀戮哈尔固楚克台吉知觉密令仆人伊纳克格尔前往侦看以室内并不见一人惟见後室束边氊帷缝内流血之语告之哈尔固楚克台吉云谓之睡则睡矣乎谓之死其巳死矣乃带伊纳克格尔逃出适卫喇特遣勇士三十人往追遂匿於翁衮哈雅哈卜察该山有卫喇特之色勒必斯巴图尔图林等三人身穿重铠登山而来伊纳克格尔射透重铠及其後二人皆滚仆嗣托尔郭特之察拉斯图尔根服三层铠甲持枪而上伊纳克格尔云我非此人敌手台吉试射之台吉乃指其心窝射之直透三层铠甲箭出背後察拉斯图尔根既仆余人窜去於是二人商议我等步行可往何处是夜伊纳克格尔盗取额森汗名博郭喇哈卜繖黑马名额尔默克锡尔噶沁线脸骒马黑马与台吉乘骑自乘锡尔噶骒马以通玛克汗珠齐之後嗣原系姻戚遂投往通玛克地方适遇通玛克之阿克蒙克富人台吉遂与彼同居谕令伊纳克格尔往探额森太师存否都沁都尔本二部落人衆近状若何探明以告若再有闲暇往看我妻齐齐克如未适人即接来与我相见其时额森汗已即位占据都沁都尔本矣其後彼富人行围驱有香獐十只而至台吉赦其一余皆杀之阿克蒙克之弟章锡蒙克变色以为大谬因射杀台吉维时台吉之仆人伊纳克格尔既归捉获阿克蒙克牧马之人询之告以台吉被害情状遂杀牧人取马一羣往见齐齐克拜济哈屯哈屯问其故哭诉云我台吉被通玛克之人所杀将我折磨差使我今逃出来归额森汗初齐齐克拜济其父曾欲令其再适矢誓以未闻哈尔固楚克之死断不适人怀孕七月与哈尔固楚克相离越三月本年壬申分娩其父额森汗云齐齐克若生女则留之若生男则杀之齐齐克闻之乃将其子之胞系掣缚臀後来看之人误以为女而去其人既出齐齐克拜济即将察哈尔之呼拉巴特鄂托克之鄂推妈妈之女置於摇车内前往萨穆尔公主妈妈处诉其故公主遂取其子命名巴延蒙克付与高丽之僧格勒都尔之妻哈喇克沁戴福晋乳哺养育後额森汗之孙欲杀此子萨穆尔公主妈妈谓之曰尔以其将来长成不知为何如人以为雠耳然既系我裔岂非尔之甥乎我子脱欢若在亦向我如此言乎额森之孙尔欲害我之孙乎怒以责之额森之孙惧默然而出又议以欲絶博尔济锦之後妈妈不允今须背公主潜杀之伊纳克格尔闻知告之公主公主云若有妥实之人可遣往蒙古地方伊纳克格尔荅以十三岁时曾率领本旗効力於卫喇特之乌格特依太保彼以未尝施惠於我为憾今我前去试探其言遂往见巴图尔乌格特依谓之曰尔欲建功今齐齐克拜济三岁子额森欲杀之尔若告知公主将其子送往蒙古地方不但尔之一身以及尔之後世皆可为蒙古之巨擘矣乌格特依大保然其言往见公主诉云闻额森欲杀此子我愿送往汝之母家公主喜甚谓之曰诚如汝言善无过於此者乃令卫喇特中明安之乌格特依太保喀喇沁蒙古之博赉太师萨尔塔郭勒之巴延岱墨尔根鸿吉喇特之额塞垒太保四人送往并有鄂罗郭特寻来助给口粮将伊女锡吉尔许与巴延蒙克台吉为妻公同保护遣令归宗从此得安居矣彼时卫喇特右翼之阿拉克丞相左翼之特穆尔丞相二人前来告於额森汗云尔已为都沁都尔本二部落之汗矣今可将尔太师之号给与阿拉克丞相汗荅以我未计及尔等出此言已与我子矣二人大恚云尔不过仗阿卜都拉彻辰之计巴图拉巴图尔之谋尼根德墨尔根之力承受蒙古之统耳岂以尔之善乎试看尔父子二人承受都沁都尔本之统言讫而去旋乘马来战额森汗败走遂掳取妻子房产额森汗只身逃出被布库索尔逊之子巴郭擒杀肆诸库克汗山树上初额森汗擒获大明正统汗有阿萨特之阿里玛丞相将女摩罗给与正统汗命名察罕秀萨於家中使役自是本处旱潦灾害遂多一夜察罕秀萨睡卧阿里玛丞相之婢晨起挤取牛乳见察罕秀萨碗内现出霞光盘旋告知哈屯哈屯等互相传说衆皆往看共相骇异以为此乃大有福之人自将伊擒获以来颇为不利今复有此兆显系非常之验可将此人送回其国遂将大明正统汗送回并出六乌齐业特盛以大都之金银大库内难以负任之什物与之正统汗所娶蒙古地方之女名摩罗者生子朱泰萨为阿萨特之女塔勒拜之壻後闻额森汗已殁岱总汗续娶之福晋萨睦尔太后生一子名蒙古勒克哷青吉斯丙寅年生年七岁贮於皮柜以马负之伊母萨睦尔福晋持刀带领骑牛乘马及步兵出师由库奎扎巴哈往伐四卫喇特大有俘获撤兵而回即奉蒙古勒克哷青吉斯台吉即位维时七岁称为乌珂克图汗抚绥所余蒙古人衆岁次癸酉年八岁为多伦土默特之多郭朗台吉所害初岱总汗离异阿勒塔噶勒沁福晋时曾留其三岁子系丁巳年生名摩伦台吉年十六岁彻卜登谓系已甥收养之岁次癸酉彻卜登既殁乃役於郭尔罗斯之和巴齐尔家缘本国忽有大警令筮人卜之云是尔等害博尔济锦之报也因有其事衆甚畏惧遂遣克木齐古特之达噶泰郭尔罗斯之摩勒泰二人送往翁里郭特之摩里海王处於是所有人衆咸云国祚惟汝奠定之今奉汝即汗位遂备奎苏图黄马挿金杵牵至上前上是时年十七岁即汗位其後高丽之和托卜罕来告摩伦汗以摩里海王与萨满岱福晋计议欲伐尔已带兵前来摩伦汗云伊与我相好今并无闲隙何以交恶不信其言遣人往矙之适见摩里海王在其家左近行围扬起飞尘遂中道而回告称实有尘迹扬起汗云果尔可即迎战於是带兵往迎汗乘马之际和托卜罕忽逸去先告云摩伦汗欲杀尔以掳掠尔之仆役人衆业已兴兵前来摩里海王以曾加惠於彼未尝作恶何以构兵於我耶不之信和托卜罕又以我言为虚试遣哨探人往看为之请摩里海王自思此误传耳欲亲自登高眺望遂乘马登眺果见踪迹乃急裹甲向天祷云上天垂照君汗监察我曾大有禆益於汗之後裔今反以恶报我贵裔摩伦汗与鄙人摩里海王二人无论贤否为憎为爱惟君汗监之遂以少兵交战竟?及摩伦汗摩伦汗自癸酉至甲戌在位二载年十八岁殁摩伦汗之蒙古彻福晋恸哭云使玷可惜之盛名使我离异君汗者和托卜罕也使盛业废坠属衆皆离异我君汗者和托卜罕也私向摩里海王献谗以离间君汗者和托卜罕也摩里海王闻之为摩伦汗悼悔将和托卜罕割其舌而杀之摩伦汗无嗣殁後其叔阿寨台吉之卫喇特福晋所生一子名满都古勒台吉者系丙午年生岁次癸未年三十八岁即位为乌珂克图汗复仇兴兵杀哈齐金之姻亲多郭朗台吉收抚多伦土默特适於彼处邂逅表弟巴顔蒙克台吉锡吉尔拜济二人与原送往之四大臣及伊岳父同齎口粮而来满都古勒汗甚为欣悦以为此可以续博尔济锦之嗣矣遂给巴延蒙克博勒呼济农名号满都古勒汗为与摩伦汗复仇加兵於摩里海王时鄂罗郭特巴图尔锡古苏特之子乌讷博罗特王乘萨尔党貉皮马引导追杀之由是满都古勒汗与博勒呼济农兄弟二人和好其散佚之六万人衆俱收抚矣满都古勒汗有福晋二人大福晋乃卫喇特之伯格哷逊台吉之女称伊克哈巴尔图钟金小福晋乃恩衮绰罗克拜特穆尔丞相之女称满都海彻辰福晋乃博勒呼济农之哈里古沁鸿郭赉向满都古勒汗谗间以汗弟博勒呼济农欲加恶於汗以取伊克哈巴图尔钟金汗不信云博勒呼济农断不出此恶言似尔如此谗间我兄弟之人须惩治之遂削鸿郭赉之唇而杀之迨後永谢布之伊斯满太师奏汗以鸿郭赉之言本真乃无罪就戮实属可悯又赴济农告以尔兄汗已信鸿郭赉前言欲加恶於尔济农不信又云尔如不信试汝之人将来矣遂出汗前後闻是言遂以为实遣使二人往见之曰尔因何与我如此结仇或曾告我以鸿郭赉之言为实汗使言毕济农以为遣人探我果如人言遂怒不出一语使人回告济农发怒并无回言汗以为实怒云今我除博罗克沁伊锡克二女外并无子嗣将来我之仆役人衆皆为彼有今不速?尚何待耶遂遣伊斯满太师率衆往擒济农逃避未获遂掠其产其锡吉尔福晋永谢布之伊斯满太师占为妻先是博勒呼济农娶锡吉尔福晋时於甲申年生一子名巴图蒙克交巴勒噶沁之名巴该者藏匿养育满都古勒汗之博罗克沁伊锡克二公主俱系小福晋满都海彻辰所生伊克哈巴尔图钟金无所出以博罗克沁公主下嫁於鄂尼郭特之伯格哷森伊锡克公主下嫁於蒙郭勒津察库特之科赛塔布囊满都古勒汗自癸未至丁亥在位五年年四十二岁殁岁次戊子博勒呼济农年二十九岁时生巴延蒙克岁次庚寅年三十一岁为永谢布之克哩叶察罕特穆尔蒙克哈喇班迪等五人所害先是其子巴图蒙克四岁时其母锡吉尔福晋为伊斯满太师所娶生巴布岱布喇该二子伊斯满太师去时以巴勒噶沁之巴该不善抚养巴图蒙克乃取回交唐拉噶尔之特穆尔哈达克养育此子因自幼离去父母遂得膈症特穆尔哈达克之妻赛海餂穿银碗底以治之获痊由是科尔沁之乌讷博罗特王欲取满都海彻辰福晋满都海彻辰福晋云君之後裔若俱已断絶则此亦君之属族似乎可行但闻君之侄巴图蒙克现在特穆尔哈达克处既有伊在我断不适他人阿勒噶察特桑该乌尔鲁克然其言遂止不与满都海彻辰福晋询问郭尔罗斯之萨岱昨科尔沁之乌讷博罗特王曾有言道及今此子至若此二人往何处为善萨岱云与其等候幼子不如往适乌讷博罗特於大衆有益复向桑该乌尔鲁克之妻扎哈阿海如前询问扎哈阿海荅以若适哈萨尔之子则引入恶途离却属衆恐败福晋之名若守汗之子则上天保佑尔等据有国衆可以表扬福晋之名誉彻辰福晋以扎哈阿海之言为是而责萨岱云尔谓汗之子幼冲以哈萨尔之子年富是以我福晋寡居故以言戏侮耳遂取热茶一盏自顶上倾灌之其年庚寅巴图蒙克年已七岁携其手引至令家宰蒙肯伊喇古祈天祷祝毕向母老福晋云埋没於善恶不分之处今得闻世传汗位博尔济锦後裔之名因访知哈萨尔之子乌讷博罗特意欲娶我故恚而来求於福晋母氏之亭昔以花马为贽乃谓此侄冲幼大叔哈萨尔之子可来此资养岂以母氏之门庭轻薄阀阅低微而来乎抑谓以所仰望非若乌讷博罗特之盛大而不去乎祈老母福晋监察愚媳之诚心竭诚具奏母后嘉其坚心不移等候幼子巴图蒙克婚配爱而怜之俾其左生七男右生一女循此以生名为七博罗特庶使生齿繁衍遂令之回乌讷博罗特以其言为是泣下遂息前言不及一字较前和好有加矣满都海彻辰福晋系戊午年生年三十三岁巴图蒙克系甲申年生年七岁定为夫妇本年庚寅因欲占据达延国遂称为达延汗於老福晋前即汗位由是聪睿满都海彻辰福晋将髪向上纒裹将国主达延汗贮於皮柜内以马负之加兵於四卫喇特大战於塔斯博尔图胜之掳获无算其後满都海彻辰福晋一乳生图噜博罗特乌鲁斯博罗特二子其次一乳生图噜勒图公主与伯尔色博罗特二人次生阿尔苏博罗特一人又其次一乳生阿勒楚博罗特干齐尔博罗特二子迨後兴兵往征四卫拉特时满都海彻辰福晋坠马洪奇喇特之额色垒太保彻辰济古尔逹尔罕巴勒噶沁之巴延布库阿萨特之巴图博罗特等四人保护乘骑巴雅古特之上好黄马卫之而出由是养成二子人取阿尔苏博罗特一人教养之奉老福晋之命此其母满都海肫诚善念之所致也乃大设筵宴以庆贺之

[book_title]卷六
<史部,杂史类,钦定蒙古源流>
钦定四库全书
钦定蒙古源流卷六
额纳特珂克土伯特蒙古汗等源流
其扎赉尔呼图克实古锡之女苏密尔福晋生格哷博罗特台吉格哷森扎台吉二人卫喇特巴图特巴噶尔观鄂托克之阿拉克丞相之子孟克类阿古勒呼之女古实福晋生鄂卜锡衮青台吉格哷图台吉二人共历十一汗俱系永谢布之伊斯满太师专擅亊权郭尔罗斯之托郭齐实古锡闻此倡议遣兵往掠遂杀伊斯满太师令锡吉尔福晋乘马乃哭悼伊斯满太师逡巡不前托郭齐实古锡怒甚谓之曰得毋以结髪之赛音济农为下贱乎得毋以亲生之子达延汗为庸恶乎得毋以所属之察哈尔土默特为陋劣乎得毋以肆行结讐之伊斯满太师为嘉美乎言讫拔刀相向始惧而上马衆皆嗤笑托郭齐实古锡遂娶伊斯满太师之妻郭罗泰为妻以锡吉尔福晋与汗完聚旋据右翼三万人处遣鄂尔多斯哈尔噶坦之拜音珠固尔达尔罕永谢布之布哩雅特之珠尔噶岱墨尔根图们毛明安之多郭兰阿固勒呼等三大臣带领三十人前来请曰有洪福君汗业已即位旦夕击灭仇讐幸及见上天符应满都海彻辰福晋祝辞衍庆诞育七博罗特君汗所有供奉八白室中之莹莹高烛时然馥馥美香虽出六大处属衆之贡赋仍须永久承治之济农请於君汗之诸子中简畀汗与福晋大衆佥许之以乌鲁斯博罗特授为右翼三万人之济农令郭尔斯之巴巴该乌尔鲁克随往称为阿巴海至汗之陵墓欲於次日叩谢立为济农之恩时永谢布之伊巴哩台吉与鄂尔多斯之满都赉阿都勒呼二人密商以为我等之上何用管主我等行事自作主宰可也我等其杀此阿巴海遂密教锡巴郭沁之名博勒卓玛尔者俟至翌日我等齐集叩谒时尔以阿巴海所乘者系尔等之马与之争鬬我等当以言吓之次日三人依约值阿巴海乘马前来博勒卓玛尔进前以所乘之马系伊之马遂牵其繮阿巴海虽系从容分辨不允阿巴海发怒抽所拔顺刀以砍博勒卓玛尔之头伊巴哩满都赉二人大怒云伊今初到即如此举动日後殆欲尽除我等乎遂欲杀阿巴海举事之际鄂尔多斯哈尔噶坦之拜音珠固尔达尔罕谏云此乃公同商议以衆庶无主难以行事因恳请君汗遣一子前来今若作恶於阿巴海不畏上天鉴察耶伊巴哩满都赉二人不从首先着甲而至是时洪吉喇特之巴图尔库哷逊以其所乘红沙马给阿巴海云衆人之情形殊异阿巴海其避出迨不能拒遂藏匿於白室之内当其交战时鄂尔多斯之名图默特巴雅里衮者射穿伊巴哩之腹阿巴海正在令人擒缚之际脊背被射而殒其後巴尔斯博罗特赛音阿拉克养育於伊姊额锡格公主噶海之手曾住於蒙郭勒津察库特之郭锡塔布囊之家巴尔斯博罗特因伊兄授为济农欲叩谢上恩郭锡塔布囊以此时难以遽信令其乘上好黄马往依鄂尔多斯之特穆尔处由此相恶而乱生矣赛音阿拉克乘上好黄马与特穆尔一同避去而额锡格公主郭锡塔布囊二人商议此子我等既不能护养可送与伊父即咨询护送之亲信人当令鄂尔多斯库伯古特之特穆尔乌格新之巴克苏固里浩尔济达拉特之吹图尔根乌喇特之推玛克布喀斯之恩库尔星和尔之阿哈岱蒙郭勒津之毕里克图等七人往送又令一妇人随赛音阿拉克之博坦福晋并将三岁之衮必里克带往仅留阿勒坦蒙郭勒津之锡尼凯乌尔鲁克额伯格衣阿哈二人自是往寻汗父途中口粮断絶采野葱且食且行特穆尔复杀一野骡以接续口粮遂得寻至达延汗乃特赐特穆尔太师名号其余七人均施恩复其家焉旋带兵以征右翼三万人甫入翁观山谷急欲出谷驻营乃达拉特之巴图尔讷古哷凯赶牛吹海螺行走左翼三万人疑牛蹄践踏之声为甲胄之声以为兵至纷乱逃避达延汗之额伯尔黄马涉河半渡倒落汗之盔缨?入泥淖极深不能起立因呼曰号巴苏特托观之糖红儿马?住扎固特之察罕彻格济二人回身救出乘马而行因黑夜不辨谷口越矮山行去衆人之马鞍俱各脱落遂名此山为英噶尔察衮岭云适有巴图鲁讷古哷凯作歌曰静坐之人无异一梦其随来之左翼土默特是欤非欤惟帝天监之以理教诲者图尔根哈屯也匆遽扰攘者大金屋也达延汗既旋师驻跸後伊巴哩满都赉二人为首派三万兵前往而浩锡塔塔布囊於队内藏匿二人遣往致信於达延汗云分散之後追赶克锡克腾克木齐古特二鄂托克直至噶海额勒苏地方而回乃浩锡所遣之二人以行兵既回之後我之巴图鲁讷古哷凯曾如此作歌之语奏闻於汗汗大怒向天叩拜而祝曰忽起恶念前来征伐者因伊巴哩满都赉无故加害乌鲁斯博罗特阿巴海之故也而巴图鲁讷古哷凯肆言?诮者何也祈帝神质此以监焉向天告祭祷讫遂令阿巴噶科尔沁等带领左翼三万人前往征之而右翼三万人闻汗行军前来迎会於达兰特哩衮地方汗降旨云鄂尔多斯者乃为汗守御八白室之人乌梁海者乃为汗守金糓仓库之人均属大有福者其令科尔沁阿巴海阿巴噶岱御之十二土默特与十二鄂托克喀尔喀同为辅助俱於大永谢布处与八鄂托克察哈尔相会谕讫科尔沁之鄂尔多固海诺延之子布喇海巴图尔台吉鄂哩延之巴图鲁必扎该扎固特之赛音彻格济五鄂托克喀尔喀之巴噶逊塔布囊克锡克腾之巴图鲁乌鲁木五人引入使喀尔喀击土默特察哈尔击永谢布于是鄂尔多斯之哈尔□坦拜音珠固尔达尔罕奎图特之达尔玛达尔罕哈里郭沁之乌特哈齐昆都楞土默特杭锦之阿勒楚赉阿固勒呼洪吉喇特巴图鲁库哩逊永谢布布喇哈特之索克唐谔布喇杭谔喀喇沁之莽郭勒岱和锡郭齐七人呼名而来会合引入由乌梁海中间纵横突战巴尔斯博罗特赛音阿拉克带领巴图鲁四十人前来引入由土默特中间鄂尔多斯背後来援袭战之际鄂尔多斯之孟库库托克齐知系赛音阿拉克乃云赖君汗威福汗之後裔前来遂举纛投降由是赛音阿拉克建立大纛立於其下而误认纛形追赶乌梁海前来之鄂尔多斯之兵大半死焉因此右翼内或有投降者其余被达延汗驱至青海将三万人尽行收服於阿津柴达木之上将鄂尔多斯之满都赉阿固勒呼杀死遂名为阿固勒呼柴达木云永谢布之伊巴哩太师只身迷路入於白帽之哈密城被其人所杀达延汗遂收服右翼平定六万兵民大衆於君汗之八白室前称汗号於十一子内令博迪承袭汗位因巴尔斯博罗特带右翼之三万人投来即令为管右翼三万人之济农并授赛音阿拉克为管三万人之济农其资送博勒呼济农之四人幇助满都海彻辰福晋之四人以及効力於赛音阿拉克之七人护持达延汗被掳时之唐拉噶尔之特穆尔哈逹克戕害阿巴海时谏劝之哈尔噶坦拜音珠固尔达尔罕给与阿巴海上好沙马乘骑之洪吉喇特之巴图鲁库哩逊给与阿巴海顺刀护卫阿巴海之格伦诺延鄂尔多郭特太师射穿伊巴哩腹之巴雅木里衮达尔罕领头目七十人入队左翼三万人内五人以下凡有出力一切人等俱赏给岱达尔罕名号勅谕金印其扎噜特之巴噶逊达尔罕塔布囊以满都海彻辰福晋所生之图鲁勒图公主降焉越时乌梁海格根丞相托噶台哈喇呼拉特为首以乌梁海万人谋叛达延汗率察哈尔喀尔喀两部落之兵往征之并致信於巴尔斯博罗特济农之子带右翼三万人前来攻入遂与乌梁海万人交战左翼三万人内则有喀尔喀扎噜特之巴噶逊达尔罕塔布囊察哈尔扎固特赛音彻格济之子讷克贝昆都楞哈什哈二人右翼三万人内则有鄂尔多斯哈尔噶坦之拜音珠固尔达尔罕土默特杭锦之阿勒楚赉阿固勒呼二人此四人与头队之兵拒战破乌梁海大队收其余衆并入五万人内称为六万人此达延汗将六万人全行收服致蒙古国於太平之原委也在位七十四年岁次癸卯年八十岁而殁其子图噜博罗特乌鲁斯博罗特二人系壬寅年生图噜勒图公主巴尔斯博罗特二人系甲辰年生扎尔苏博罗特斡齐尔博罗特二人系庚戌年生扎拉尔福晋所出之格哷博罗特系壬寅年生格哷图台吉系辛亥年生图噜博罗特於汗在时岁次癸未年四十二岁殁子博迪台吉生於甲子年至甲辰年四十一岁即位科尔沁之巴图尔摩罗齐建议右翼原系强斡之俦或征掠以离散之或酌量入於左翼均分之博迪阿拉克汗然其言正欲往征右翼之际察噶青安桑太后降旨曰尔等议以均分此三万人乎从前科尔沁之苏尔塔该王既破达兰特哩衮之大队後奏曰此右翼三万人若仍留一处必贻患於後嗣若将两部落人等兼摄於察哈尔巴雅尔而令大永谢布之二十万科尔沁与我和同将十二土默特合并於十二鄂托克喀尔喀庶可久安我烈祖曾降旨诘责曰戕害我子之讐人业已寻得伊巴哩满都赉二人之恶业已败露若将此四十万蒙古所余之六万人尽灭之岂得为人主之功乎今尔自以为胜於我烈祖乎乃违其旨而欲吞此右翼三万衆耶一则我烈祖所定永固昇平之大统岂得毁坏二则曾闻赛音阿拉克之长子衮必里克墨尔根济农之子布扬郭赉都噶尔岱青人称为见敌则不退缩击之则披坚死战勇於战鬬之大巴图鲁其伊勒特阿勒坦之子僧格都古棱特穆尔则称为能着全副盔甲跳越台拉克之驼只墨尔根济农之子诺木塔尔尼郭干台吉之子库图克台沙津台吉则称为能知既往未来之默尔根布扬郭赉都噶尔岱青之子伯尔格岱綳台吉则张弓能两臂相向遂称为鄂勒博克图鄂库克能将驰狐之尾按节射断伊弟布尔赛哈坦巴图鲁能穿射三鍁今若相残能之固善如不能则人已皆致骚动矣因降旨谏阻子博迪阿拉克汗遵母后之言遂止不行以致大国安享太平在位四年岁次丁未年四十四岁殁生子达赉逊库登台吉库格珠特台吉翁衮都噶尔三人长子达赉逊库登台吉甲辰年生岁次壬申年二十九岁於白室前称汗号与右翼三万人和睦相会而旋阿拉克第二子阿勒坦来迎向汗求赐号云今统治已平原有护卫汗治索多汗小汗之号祈即将此号赐我我情愿护卫大统汗然之遂与以索多汗之号由是库登汗之号遍处称扬平治政统俾大蒙古国安享太平因为时命所夺岁次辛巳年三十八岁殁生子图们台吉达赉巴噶达尔罕岱青台吉三人图们台吉乙亥年生岁次癸卯年二十九岁即位岁次壬子年三十八岁往见盘结腰刀之噶尔玛喇嘛遂受禅教聚集六万人传示大政令左翼三万人内察哈尔之阿穆岱鸿台吉喀尔喀之卫徵索博该右翼三万人内鄂尔多斯之库图克台彻辰鸿台吉阿苏特之诺木达喇古拉齐诺延土默特之楚噜克鸿台吉执政理事遂称为扎萨克图汗共致大国治统大平由珠尔齐特额里古特达奇鄂尔三部落取其供赋俾大衆安戢在位三十五年岁次壬辰年五十四岁殁生子布延台吉等兄弟共十一汗长布延台吉己卯年生岁次丁巳年三十九岁即位大衆称为彻辰汗以政治佛教致大国於太平岁次丁卯年四十九岁殁生子莽和克台吉喇卜噶尔台吉茂奇塔特台吉弟兄三人长子莽和克台吉於父在时即殁生子陵丹巴图鲁台吉桑噶尔济鄂特罕台吉二人长子陵丹巴图尔台吉壬辰年生岁次甲辰年十三岁即位大衆称为库图克图汗从迈达哩诺们汗卓尼绰尔济等承受秘密精深之灌顶扶持经教岁次丁巳年二十六岁又遇萨斯嘉班辰沙喇巴胡土克土复承受秘密精深之灌顶创修昭释迦牟尼佛庙以及各项庙宇於一夏季?赶建造所有牌位神座俱已造成照前整齐经教因至五百年末运遂分为六大国而称君焉达延汗之子孙及汗之族属民衆因背道违理肆意而行故不能身享太平譬之谚云君一怒而失国象一怒而破城也汗一味恚怒不悦欲收六大国之统治在位三十一年岁次甲戌年四十三岁以夀终此达延汗之长子图噜博罗特历代相传之政统也次子乌鲁斯博罗特无子令巴尔斯博罗特赛音阿拉克统率右翼三万人之衆阿尔萨博罗特墨尔根鸿台吉统率七万人之衆阿勒珠博罗特统率内五鄂托克喀尔喀格哷森扎统率外七鄂托克喀尔喀斡齐尔博罗特统率察哈尔之八鄂托克克什克腾格哷博罗特统率察哈尔之敖罕奈曼阿尔博罗特统率察哈尔之蒿齐特乌巴繖察统率阿苏特永谢布二处其格哷图台吉无子巴尔斯博罗特之子衮必里克墨尔根济农阿勒坦汗拉布克台吉巴雅斯哈勒昆都楞汗巴延达喇纳琳台吉博迪达喇鄂特罕台吉塔喇海台吉等共兄弟七人长子衮必里克墨尔根济农丙寅年生占据鄂尔多斯万人而居阿勒坦汗丁卯年生占据十二土默特而居拉布克台吉丁卯年生占据土默特之乌古新而居巴雅斯哈勒庚午年生占据永谢布之七鄂托克喀喇沁而居巴延达喇壬申年生占据察哈尔之察罕塔塔尔而居博迪达喇甲戌年生幼时曾戱作歌有欲将阿济实喇二人剿灭占据阿苏特永谢布而居之语困乌巴繖察青台吉之子实喇兄弟相残责阿济以杀弟之罪而实喇无嗣被害衆议以为歌验遂将阿苏特永谢布二处令博迪达喇占据而居塔喇海幼亡初赛音阿拉克之父年二十九岁於壬申年为济农在位二十年岁次辛卯年四十八岁卒其後衮必里克墨尔根济农岁次壬辰年二十七岁为济农与弟阿勒坦汗二人为首率右翼三万人行兵中国至音达噶山谷口明兵迎战墨尔根济农之子布扬古赉都喇勒岱青阿勒坦汗之子僧格都古楞特穆尔二人冲入明兵队内来往?击三次大破音达噶大队撤兵而回其衮必里克墨尔根济农之大福晋土默特杭锦爱兰塞格尔之女名唐素克者所生诺延达喇济农拜桑固尔台吉二人喀尔喀扎赉尔额森沙津之女名额实格之鄂克福晋所生卫达尔玛诺木欢诺延一人土默特蒙郭勒津察古特之和实塔布囊之阿勒坦绰赛音福晋所生诺木塔尔尼郭斡台吉布扬古赉都喇勒岱青班扎喇卫徵诺延巴特玛繖巴斡彻辰巴图尔四人永谢布之伊巴哩太师之女阿穆尔津福晋所生阿穆尔达喇达尔罕诺延鄂克拉罕伊勒登诺延二人共谓之九汗墨尔根济农为济农十九年岁次庚戍年四十五岁卒子诺延达喇壬午年生岁次庚申年三十九岁为济农于是兄弟九汗分析另居诺延达喇济农占据四营拜桑固尔癸未年生占据右翼扣克特锡包沁乌喇特图伯特卫达尔玛癸未年生占据右翼达喇特杭锦墨尔格特巴罕诺木塔尔尼甲申年生占据右翼巴苏特卫新布扬古赉丙午年占据右翼伯特金哈里郭沁班扎喇戊子年生占据左翼浩齐特克里野斯巴特玛繖巴斡庚寅年生占据左翼察哈特明阿特科尔沁之三十四处阿穆尔达喇辛卯年生占据右翼四鄂托克卫郭尔沁鄂克拉罕癸巳年生占据右翼三鄂托克阿玛该而居自是诺延达喇原配福晋生子布延巴图尔鸿台吉诺木图都古棱诺延鄂木布达赉诺延必巴锡鄂特罕诺延续娶福晋生子莽固斯楚克库尔兄弟共五人拜桑固尔生子爱达必斯达顔延诺延谔巴卓哩克图诺延塔噶济宰桑诺延昆都楞诺延兄弟四人卫达尔玛生子达奇和頋齐鸿台吉海努克巴图尔诺延阿恰昆都楞岱青楚噜克青巴图尔托济彻辰控库尔库色勒卫徵卓哩克图兄弟六人诺木塔尔尼郭斡台吉之尼衮特古斯彻辰福晋生子库图克台彻辰鸿台吉布延达喇古拉齐巴图尔赛音达喇青巴图尔德勒格尔福晋生子阿穆达尔墨尔根台吉共兄弟四人布扬古赉之托逊珠拉福晋生子伯勒格岱綳诺延布尔赛彻辰岱青兄弟二人巴扎尔之哈屯珠拉生子多尔济达尔罕岱青锺都赉卫徵诺延恩克和硕齐兄弟三人巴特玛三巴斡之阿勒坦珠拉福晋无子衆议以为若将伊之属衆各处分占令其父母离散实属难行因令巴扎尔之子多尔济占据四鄂托克於是兄弟三人共相和睦将四鄂托克令达尔罕岱青占据而居阿穆达尔生子图墨德达尔罕岱青明安之额叶齐诺延必巴锡台吉兄弟三人鄂克拉罕生子克齐吉伊勒登诺延贝博哩诺延库图克泰台吉兄弟三人阿勒坦汗年四十七岁岁次壬子行兵四卫喇特于控奎扎卜罕地方杀奈曼明安辉特之诺延玛尼明阿图将表兄并甥妇以及二子并所属人衆全行收服占据四卫喇特至十九年取其城行兵中国侵凌骚扰明人大惧遣使阿勒坦汗给与孙王之号并给金印讲和阿勒坦汗六十六岁岁次辛未与大明隆庆共摄大统大颁库藏不计其数六十八岁岁次癸酉行兵萨哈连图伯特地方将上下沙喇卫郭尔二部落阿木多喀木之阿哩萨噶尔齐斯奇巴喀噜卜伦布木萨尔唐萨哩克卜之三诺延以及所属人衆尽行收服阿哩克喇嘛固密苏噶巴克实二人率所属一同归附於是阿哩克喇嘛为汗解脱三恶缘及来世罪孽昇至色究竟天唪诵大有利益区别取舍等经汗遂端志经典始念六字心咒其库图克图彻辰洪台吉庚子年生岁次壬戌年二十三岁行兵四卫喇特于额尔齐斯河征剿土尔扈特击杀喀喇博郭罗竪立黑纛於竈君之前将锡木必斯土尔扈特存留一半安置其地遂撤兵岁次丙寅年二十七岁行兵图伯特次於锡里木济之三河交会地方大布尔萨喇嘛禅师喇嘛达尔罕喇嘛为首遣使致信於乌松都尔三津河勒坦三津云尔等若归附於我我等共此经教不然我即加兵於尔彼甚畏惧互相商议已逾三日二弟谏言何须久待立即进兵兄彻辰鸿台吉云诘朝日出时有喇嘛三人前来其正中坐之喇嘛必向我善言之可姑待之耳至次日清晨果有喇嘛三人来谒正中坐者名达尔罕喇嘛向彻辰诺延讲论彻辰诺延问云尔族中有称斡齐尔托密之墨尔根桑噶斯巴者否答以并无此人因谕之曰尔等及今回去即率衆投诚不加谴於尔等矣遣之回次日斡齐尔托密桑噶斯巴正在牧马而行见一骑虎须眉间放出火焰之人赶至又作为欲行追逐入屋之状而去因将此缘由告诸衆人伊叔达尔罕喇嘛云昨观彻辰诺延非常人也是盖其汗变化以示异耳何可避匿不如同我等前去遂领至相见果即前骑虎追逐之诺延也甫一相见即如素识之人呼桑噶斯巴而问曰尔昨日缘何避我尔若非化白凤而去我彼时即擒尔矣伊叔达尔罕喇嘛闻是语顾其侄曰我前未与尔言之乎於是收服三部落图伯特带领巴克实喇嘛阿斯多克赛音班第阿斯多克斡齐尔托密桑噶斯巴等三人至蒙古地方以乌堪珠沁丹与斡齐尔托密为妻并给以圭温欢沁之号尊为各官之首领焉其二弟布延达喇古拉齐巴图尔壬寅年生年三十一岁赛音达喇青巴图尔乙巳年生年二十八岁岁次壬申行兵托克摩克於实喇莫楞地方击败阿克萨尔汗掠取属衆并掳获秋格依福晋青巴图尔收为已妻撤兵而回至尼楚衮哈萨拉克地方阿克萨尔汗领兵十万追至交战青巴图尔年二十八岁布尔赛岱青丙午年生年二十七岁彻辰鸿台吉之长子鄂勒哲伊勒都齐丙辰年生方十七岁三人首先进攻由西北方鏖战固拉齐巴图尔由正中冲入所乘之马为阿噜库克射毙易马而战马膝又中箭而倒为殿後兵所击而青巴图尔来援其兄同殒於阵彻辰岱青率布哈斯之图噜贝巴图尔哈尔噶坦之多塔达噶台吉共七人一同步战而出鄂勒哲伊勒都齐所乘之马被射仍擐甲步行阿巴该吉鲁根见之给以所牵之马令其乘骑遂由左超上骑之其马复被箭仍步行遇哈尔噶坦之赛音海努克侍卫下马即以其马与之乘因欲令其叠骑驻马让之海努克云我有子名巴扎尔其爱护之无庸顾我矣遂乘其马格鬬而出迨後其兄彻辰鸿台吉三十四岁岁次癸酉精选赛音哈屯之四额哷斯塔木克克里之五和硕齐并兵七百名往征直至哈苏罗克地方托克摩克之阿克萨尔汗带兵十万迎战於额锡勒泰宝彻辰洪台吉傅谕於衆曰敌队在前不拘何人不可先我攻进我亲领之以入谕毕乘博罗呼察之赛音阿固拉萨尔拜红马身被描金象皮红穆纳甲胄率衆攻入敌衆于彼队内见为首之人须眉间放出火焰复见两队乘黑马之兵马足发火迅速而至遂败之殱戮过半自此青巴图鲁之甲无不识者遂生擒阿克萨尔之子三素勒坦分别惩释以复二弟之讐振旅而回岁次甲戌布延巴图鲁闻洪台吉弟兄加兵於四卫喇特遂将辎重留於巴里坤以次行兵於四卫喇特令巴图鲁鸿台吉哈尔该在前队而以额色勒贝侍卫领之欲将八千辉特土默特尽行招服彻辰鸿台吉於挤拉玛汗山後以喀木苏都哩图二人为首并留巴图鲁等率其子鄂勒哲伊勒都齐追赶三月之久粮絶有食巴尔吉勒塔石块者图巴汗之山阳以绰罗斯之必齐哷锡格沁为首掳掠四鄂托克於是挨次撤回是时彻辰鸿台吉在博陇吉尔地方伯奇彻辰济雅噶齐图伯特哈实噶济雅噶齐二使人有额色勒贝侍卫眼似兎鹘非守分之人恐谗谮八千辉特土默特人衆以分兵势之语巴图鲁鸿台吉不然其言令其等侯於外乃额色勒贝侍卫恃彻辰鸿台吉素日之宠任意於釡内取肋八条与此二人食之遣二使人去後彻辰鸿台吉怒甚乃摆列整马肋四块并琵琶骨斥责额色勒贝侍卫云尔其尽食之谚云染指於乳汁投杆於牧羣尔乃以手向我釡内取肉先与人尝之耶遂以指夹取令其食之於是四卫喇特人衆共以手指取肉食人之言互相非议焉额色勒贝侍卫掷肉出於外曰马肋八条我并未食也君父其请食索岱明阿图之肋八条乎言讫以足顿地而去是夜带兵乘马而至於克尔齐逊河弑巴图鲁鸿台吉额色勒贝侍卫乃叛去诺延达喇济农在济农位二十三年岁次甲戌年五十三岁殁布延巴图鲁鸿台吉生子博硕克图济农谔勒哲炳鸿台吉班第墨尔根卓哩克图弟兄三人诺木图都古棱生子满珠锡哩鄂木博达赉诺延生子必巴赛鄂特罕巴图鲁库德德色凌二人莽固斯楚格库尔生子布纳班鸿巴图鲁布达锡哩伊勒都齐本巴台吉阿巴海鄂特罕卓哩克图本巴岱岱青布延泰台吉弟兄六人阿塔必斯达延诺延生子阿齐图达延诺延额成吉炳图诺延玛齐克额特罕诺延弟兄三人谔巴卓哩克图生子阿南达和硕齐诺延绰克图台吉阿穆桑台吉多尔济岱青图巴扎勒丹弟兄五人塔噶齐宰桑生子班崇鸿台吉昆都楞生子贝玛图达奇和硕齐生子奇塔特鸿台吉喇嘛干齐尔格隆图们达哩彻辰和硕齐弟兄三人海努克巴图鲁生子奇塔特岱巴图鲁古哲格齐固拉齐图迈墨尔根诺延必巴赛诺延库森德诺延弟兄五人额恰昆都楞楚库克尔生子卫玛逊宰桑和硕齐桑赛楚库克尔诺延托济彻辰楚库克尔生子谔努昆鸿台吉伊实钦台吉萨班达喇台吉额斯克勒台吉弟兄四人楚噜克青巴图鲁生子哈坦巴图鲁青巴图鲁弟兄二人库色勒卫徵生子多尔济卫徵桑鸿台吉弟兄二人瑚图克齐齐克鸿台吉生子谔勒哲伊勒都齐达尔罕巴图鲁锡塔泰彻辰楚库克尔昆德德宾图岱青布延泰彻辰卓哩克图本巴岱绰克图台吉本巴锡哩彻辰巴图鲁达纳锡哩哈坦巴图鲁弟兄七人布延达喇郭拉齐巴图鲁生子莽固斯额尔德尼郭拉齐赛音达喇青巴图鲁无子阿穆岱墨尔根台吉生子图垒青固拉齐伯勒格岱綳生子阿津岱綳诺延布尔赛岱青生子萨泰固实鸿台吉萨济巴图鲁鸿台吉卫喇特墨尔根诺延额德伊勒登和硕齐察库墨尔根卓哩克图色凌哈坦巴图鲁巴图特台吉弟兄七人多尔济达尔罕宰桑生子明爱青岱青锺都类卫徵库伯衮达什卫徵鸿台吉达赉宰桑锡喇卜绰克图翁圭楚库克尔喇锡顔台吉阿巴岱弟兄六人恩克和硕齐生子桑济和硕齐锡达达楚库克尔本巴达尔台吉弟兄三人图迈达尔罕岱青生子本拜岱青诺延本巴锡哩台吉察哩必台吉阿奇依台吉萨钦台吉额埒格台吉本巴台吉图垒台吉弟兄八人明爱之音扎生子布延泰音扎诺延恩克锡哩台吉蒙克锡哩台吉弟兄三人格齐吉伊勒登生子贝玛图诺延宰桑诺延宰桑固尔固拉齐衮布台吉弟兄四人库图克台生子巴巴岱青布多尔彻辰卓哩克图博罗摩尔台吉弟兄三人贝巴哩生子博迪锡哩鸿台吉额默格勒德岱青拉拜台吉恩克台吉恩克锡哩台吉弟兄五人此九汗之子孙次序也其布延巴图鲁台吉被害之後於己亥年撤兵库图克台鸿台吉云父殁於家子残於敌今八白室内不可无奉祀之人博硕克图济农己丑年生岁次辛丑年十三岁至是立为济农至三十七岁往见其叔阿勒坦汗谏云从前失陷城池与中国人结讐以致出亡失统今汗夀已高渐至於老事之有益於今生以及来世者惟在经教先贤曾言之今闻西方纯雪地方有大慈大悲观世音菩萨出现祈遣使请来照从前神祖呼必赉彻辰汗与胡土克图帕克巴喇嘛设立道教岂非盛事乎阿勒坦汗深为嘉许遂与右翼三万人和好即於丙子年令阿勒坦汗之阿都斯达尔罕阿奇依达尔罕彻辰鸿台吉之鸿郭岱达顔巴克实等充为使人往请圣识一切之索纳木扎木苏胡土克图使人未到之先其圣识喇嘛静坐忽云蒙古之阿勒坦汗夀数既已绵长诚心抑何笃实近侍徒衆闻而议之曰是何言也继而蒙古之使人至彼呈献书信告以来请缘由圣识一切喇嘛微笑云我等前世已结善缘我今必往令使人先回禀告汗与施主付以书信促之起程使人等将至三万人共议在青海之察卜齐雅勒地方修造庙宇岁次丁丑右翼之三万人乘马往迎直至察卜齐雅勒地方初次往迎者乃永谢布之巴尔郭岱青鄂尔多斯之哈坦巴图鲁土默特之玛哈沁巴克什等八百人前往呈献币帛诸宝驼马等物见後欲指引之至乌兰莫棱以手指其水水遂逆流由是若辈肫诚无毁之敬心益加笃矣二次往迎者乃鄂尔多斯之青巴图鲁土默特之卓哩克图诺延率千人前往叩献贽仪五千人乃於原野涌出一泉大衆俱发至诚之心住宿乌兰莫棱之夜领受圣马明王之旨献供於大力班扎玛哈噶拉授以守教之事遣令往收蒙古地方之天龙由是至衮额尔吉地方夤夜复将蒙古地方之龙鬼魑魅驼马牛羊猫鵰狼首各项妖魔尽行拘收镇服焉
钦定蒙古源流卷六

[book_title]卷七
钦定四库全书
钦定蒙古源流卷七
额讷特珂克土伯特蒙古汗等源流
其三次迎接者乃鄂尔多斯之彻辰洪台吉图默特之达顔诺延为首带领三千人往迎以各色缎绢锦蟒驼只金鞍马匹牲畜等物共万件为?呈献叩拜於是显示能识一切之四臂观世音菩萨之像令彻辰洪台吉见之次日起行能识一切喇嘛所骑名诺尔布章扎之红马途次所履石上显出六字大衆见之大起至诚之心岁次戊寅大衆瞻仰圣识一切喇嘛皆甚欢悦汗与彻辰洪台吉二人审视能识一切喇嘛有惊骇之色其圣识一切之通事瓦齐尔图迈衮欢津传言问云汗与诺延二人何故审视我耶汗降旨曰我从前曾有足疾续因足疾复犯闻装入马腹内治之能愈是以杀马以足伸入马腹之内其痛愈不可忍忽举首仰视见一白色人半天而至云汗尔为何作此大孽言讫不见由是畏惧经土伯特阿里克喇嘛指教持诵六字咒语甚善曾令固密巴克什持捻数珠每日唪诵一百零八遍今详视尔即其人也故我视之骇然彻辰诺延云从前我在我父母膝下着棋为戏我母赐给马颈正在欲食之际手中所持小刀忽向上跃起似中内臁落下刀尖挿於地上拔刀仰视空中有一穿青衣少年嗔责之曰尔为何竟食马肉耶倏忽不见由是我即戒食马肉今审视圣喇嘛即其人也喇嘛既能监照我辈我辈反不识喇嘛是以为异而骇视之耳圣识一切喇嘛微笑曰汗与诺延之言诚然我等非止今日曾世世相会阿勒坦汗尔为曩昔青吉斯汗之孙胡必赉彻辰汗之时我为帕克巴巴喇密特之侄玛迪都瓦杂帕克巴喇嘛因彻辰之秦贝福晋将功德喜金刚之全备等四灌顶并解脱陇灌顶等经广为传授曾与我汉语三圣大王国师之号钦赐宝印黄劵尊为首举喇嘛彻辰洪台吉尔於曩昔我世尊佛释伽牟尼之时为玛噶达国之俎克占宁博汗曾为佛家施主尔弟彻辰岱青曾与尔同时为高萨拉国之萨勒扎勒汗此大通事瓦齐尔图迈欢津为巴克什之时曾为鄂克罗咱瓦罗勒丹沙喇卜後于帕克巴喇嘛之时曾为伊尔桑之喀喇默里图通事又曾为彻辰汗帕克巴喇嘛二人之通事今为我等三人之通事并此次计之为我徒弟已三代矣复为争鬭时之转轮阿勒坦汗照明昏暗部洲首先穿白衣乘白马而导引焉汗同诺延锺锦福晋等带领万人又迎至於察卜哈勒庙筵宴行相见礼以五百两银所造七珍八宝三十两金碗内满盛宝石上好缎各十端五色缎各百端各色宝石镶嵌金鞍白马十匹币帛五千匹马匹牲畜五千匹共万件呈献为贽大张筵宴欢悦共坐之际鄂尔多斯之彻辰洪台吉恳祈通事瓦齐尔图迈衮欢津转奏云从前适逢善缘之力供奉牌位圣喇嘛与施主汗二人如日月并照於天昔者奉上帝玉皇之旨占据五色目之索多博克达青吉斯之孙观世音菩萨之化身库腾汗与转轮胡必赉彻辰汗二人识见至极帕克巴巴喇密特生灵依庇之帕克巴喇嘛二人与蒙古有道汗等及得获萨斯嘉道之喇嘛等会合以道教使大衆共享太平降自乌哈噶图车辰汗以来道教渐衰大衆造恶作孽血肉相残今值争鬬之时得与似释伽牟尼佛之圣喇嘛似玉皇大帝之大力汗二人相遇伏愿自令敛福衍庆之日为始将涌血之大江变为溢乳之净海开觉从前汗等遗留经史善路汗与喇嘛二人以善相结则普遍大衆利益之事其重兴矣是时汉人土伯特蒙古卫果尔喇嘛喀喇等聚集十万余人闻奏是言如孟夏鸠鸣之声俱倾耳以听所有人衆共相欢悦称奇而圣识一切喇嘛与阿勒坦汗并汗之属下喇嘛喀喇无不赞美叹为希有从前蒙古人等死後则尽力宰杀驼马殉葬以为盘费自此力改竭力奉行经教按年逐月并按八节持戒诵经其四项出家之人常人如动手詈骂讥诮绰尔济等则照洪台吉例喇木扎木巴噶卜楚则照台吉例格隆等则照塔布囊欢津台吉宰桑例其托音齐巴噶察乌巴什乌巴繖察等则照官员例禁治每月持斋三日禁止杀牲渔猎若出家人违背经教取妻者照经教以黑烟涂面令转庙三匝责而遣之乌巴什乌巴繖察等若违经教杀牲亦照前责处入官托音乌巴什等若饮酒则毁弃其所有之物并参酌从前土伯特之三汗并蒙古胡必赉汗时旧例创立十善福经之政尊以圣识一切瓦齐尔达喇达赖喇嘛之号照依诺们汗帕克巴喇嘛供奉四项瑚巴喇克不派畋猎不索供赋以整齐道教由是圣识一切瓦齐尔达喇达赖喇嘛赠给阿勒坦汗转千金法轮咱克喇瓦尔迪彻辰汗济农哈什汗之号彻辰洪台吉则赠以从前额讷特珂克名郭喀噶尔弼彻辰洪台吉之号彻辰台吉则不改原号仍给与萨勒扎勒彻辰岱青之号瓦齐尔图迈欢津则赠以灌顶慧翁欢津之号阿里克喇嘛则赠以额齐格喇嘛之号固密巴克什则赠以苏喀欢津之号阿玉锡巴克什则赠以阿南达固什之号以及诺延塔布囊巴克什官员等则随其职之尊卑任之轻重照经教之例均赠给名号焉先是圣识一切瓦齐尔达喇达赖喇嘛曾许于尼洛木塔拉地方修造弥勒佛之像前往尼洛木塔拉之际正值阿勒坦汗收服库德勒库人衆许於归化城将生灵依庇诏释伽牟尼佛像用宝石金银装严而博硕克图咱克喇瓦尔迪彻辰济农台吉许将一百八函甘珠尔经用宝石金银装修萨勒扎勒彻辰岱青许建立三世佛之庙均皆出於至诚达赖喇嘛前往尼洛木塔拉计及途次叩拜领受灌顶听经之人衆多必致躭延谕令班臣索纳木扎克巴小瑚图克图云尔先前往驻宿尼洛木塔拉之中间到之日即入马明王殿中化导彼处土神或三日或七日内彼处有我一物其处土神自然指给与尔可将此物收好以备筑砌庙基之用於是小瑚图克图遵谕先往到彼即遵照尊喇嘛谕言入坐马明王殿中越三日夜间见一丰雅少年服白衣自左至右斜挂白数珠一串披白袈裟而来向小瑚图克图前以手加额叩拜讫跪白昔者尔之尊圣达赖喇嘛为额讷特珂克南边毕塔人等之主衮楚克榜汗之子时曾给宝石装饰金秋辔踢胷一副以及马匹之各样装饰令我收贮又授我乌巴什之戒上项物件我收守至今今汝既能照依尔尊喇嘛所谕明日即取出给尔言讫不见及晓起视果有各种宝石镶嵌马匹装饰一副以喇嘛之言果验取而敬谨存贮庙内乃筑基甫竣而圣识瓦齐尔达喇达赖喇嘛至矣是时土伯特有一托音前往彰地方贸易将瓦齐尔达喇达赖喇嘛画像给与彼处之萨达木汗之父彼汗取而掷弃於地是夜即梦一穿黑之人前来执一水晶靶之刀向伊心窝刺之次早遂自鼻内流血而死今伊子萨达木汗因喇嘛施与仁慈其心感动觉悟从前恶习因难以明言伊父之过不得亲身前往叩拜乃用百两精金铸为首级并金五百两银千两各样宝石缎绢无筭令名札罕布哈者为首带领三百人前往呈献云我於暗中诚敬忏悔祈祷若惠爱於我可照依喇嘛身体修造一像发来复另献精金十两於是令巴勒布之匠人等将喇嘛之像造成又将别项大有利益龛像一并交使人持去萨达木汗不胜欢欣敬谨供奉喇嘛之像夀享八十七岁其萨达木汗所献之金墁於庙顶并装成拉沁巴勒巴尔宣威大慈弥勒佛之像喇嘛亲身持授灵光显降入化自天散下花雨大衆见之无不起敬适彼处有一术士名商顺博木博纳木则者作法以雷来击瓦齐尔达喇达赖喇嘛用袈裟承受掷於水中次早术士博木博至向圣喇嘛叩首请云我用术曾致死九十七人今用术以制圣喇嘛三次未能侵犯我已九十七岁死後将堕三恶道中今求将我从前所造之罪向观世音菩萨之前祷祝忏悔以祈後世皈依佛教祈将格隆之戒授我我若死於尔前幸指我道路祷求毕因系托音至第七日乃死遂将伊引入菩提之路由是汗请栋科尔满珠锡里瑚图克图亲身带领岁次己卯囘至蒙古地方从前大明隆庆汗之四年岁次辛未以彻辰洪台吉宣劳政治给与龙虎将军之号及玉印黄劵未及领受岁次庚辰年四十一岁自宁夏至榆林城由二十一城内得获大库数藏岁次乙卯年七十六岁大病外形消减内气尚未尽絶蒙果勒津图默特之大臣官员等私相商议以此经教有何利益既无益於汗之大夀更有何益乎皆此等喇嘛之欺诳也其杀之云云时满珠锡里瑚图克图闻之令图默特之大臣官员等齐集汗前向伊等云凡始事无终如水中之月一身无恒如镜中之形生死世之转也凡生灵无不死者无论何人不能越过一死若无生亦无死惟金刚身佛则无死灭似此获佛道者除诚慤尊经外别无他法几见有未得佛道而能不死之人耶即三世衆佛今世之释伽牟尼佛亦未将人之不死着於经今我尊喇嘛圣识一切瓦齐尔达喇达赖喇嘛明日若到亦不过似此诵经若时命已至死复谁能阻止若时命未至所有灾病药与经之力皆可以治之今汗之命数既到不可治矣但圣识一切曾谓汗系观世音菩萨化身如果佛法及承教之博迪萨都与汗三人相会则仗圣识一切利益之力以验圣汗之诚心唪诵经咒又令额尔德尼额尔德木图藴丹林沁医士以药吹入汗之鼻内祝云大汗其承教以来临乎满珠锡里瑚图克图唪诵三遍汗乃复生大衆称奇倾心向化将从前议论直陈不讳汗降旨曰尔十二图默特之大臣官员等为何欲毁我宣演之法以加害於胡巴喇克耶从前无佛法时我先祖并无经教惟供奉本方土神又见谁人常在耶我以前似我之汗似尔等之属衆又有谁人常在谁人享夀百年耶今我年将八十时亦至矣不独我也即释伽牟尼佛曾以死之真实晓谕衆生而亲身湼盘以示焉昨我喇嘛未尝诵圣识一切之经乎尔等俱未之闻乎若鄂尔多斯彻辰洪台吉在此彼则知之越十余日彻辰洪台吉一闻前事即带领妻子前来瞻仰汗甚喜悦笑将此事原委悉行告知并齐集十二图默特之大臣官员等展阅栋科尔瑚图克图之经汗与彻辰洪台吉二人依次将经教功德反覆开示以日後勿毁法教勿害胡巴喇克之处载入书内令大衆设誓许以宣扬法教又在位一年以慰大衆年七十七岁殁戊戌年降生岁次甲申年四十七岁即汗位本年右翼三万人共议差遣阿勒坦汗之布延往请瓦齐尔达喇达赖喇嘛允其请来临途次明地甘肃城其都堂盛设筵宴延请并呈献贽赆其瓦齐尔达喇达赖喇嘛前所然香烟结成夀字虽用力拨之仍成字不散衆俱惊异甘肃所属人衆呈献贽仪无筭以诚求之遂传与灌顶经文而至诚无悔之心油然兴矣於是宁夏城之王为首都堂总兵大小各官以次延请颇着恭敬大衆於座中见圣识一切顔色纯白一面四臂两手於胸前合掌问讯左手执青莲花右手持水晶数珠盘膝趺坐妙相全备各种装饰璀璨五色霞光焕耀大衆瞻仰呈献贽仪诚意倾听精微经文至诚之心益加笃矣岁次己酉年四十四岁至彻辰洪台吉所居之伊可锡巴尔地方於密鲁克博罗斯之界坐禅三月遂得权衡三界圣马明王之道与库土克台彻辰洪台吉托尔罕珠拉彻辰福晋以及衆施主前传示无穷化导灌顶经教复广为讲解自是前往北方途次各施主大臣官员无不邀请呈献贽仪及至博硕克图彻辰济农之地方指示建立三世庙宇之地博硕克图彻辰济农彻辰洪台吉彻辰岱青三人於瓦齐尔达喇达赖喇嘛前承受功德喜金刚全备之四灌顶设愿不造诸般恶孽遗教照前设立於是昏暗之地宣扬经教朗如皎日矣又前往十三图默特地方至彼咎其已将阿勒坦汗之骨殖埋葬谓之曰似此无价之宝尔等为何弃掷於地遂起出焚化乃显示神奇检获舍利子无数大衆称异焉初其父阿拉克济农原娶哈屯三人阿拉克济农没後阿勒坦汗将第三哈屯莫伦纳之所生独子土伯特台吉身故伊母不畏作孽欲杀童子一百为殉驼驹一百为护庇及杀至四十余小儿之後衆人争议蒙果勒津之锡讷克乌尔鲁克谓小儿耳聋又谓侍卫台吉若他人前往未免加害小儿不如我亲身前去其杀我以殉之因彼不可杀遂停其事迨莫伦福晋殁後尸已埋葬缘造孽已深不能脱离鬼域化为鬼祟圣喇嘛知觉乃备三角竈造成功德威惧金刚布威佛火供遂於其内焚化福晋骨殖喇嘛唪诵经咒召集四臂狱地主欲将鬼祟装入三角竈内之际见一蛇形义蝎从衣袖内钻入其头昂於领外於是喇嘛诚心唪诵解释世愆济渡亡魂之经见其头点三次似为叩首之状其尸仍复如旧後禅火自焚以所供之物呈献住世出世诸佛并将衣服义蝎焚化其味臭秽人不可近或奔走趋避或失据张皇遥望见坛城烟内一道白光旋绕上起自上化一瓦齐尔萨都之神童而去大衆见之称奇大起诚敬之心法教昭然如日照於昏夜复如海水之洋溢矣由是前往喀喇沁图默特地方图默特之卫新巴雅果特博尔济吉斯毛明安之诺延等邀请得闻广大精微之经呈献贽仪无算是时鄂尔多斯之彻辰洪台吉年四十七岁岁次丙戌殁後令赛堪囊素瓦齐尔托密公固什阿里占卫徵乌尔鲁克伯启彻辰济雅噶齐为首往送布延瓦齐尔达喇达赖喇嘛深为叹悼曰伊已获菩提之道而去更有何说可惜者尔等无福将一斛有利益之舍利子俱弃掷於地耳言讫乃发善愿为之转轮其子鄂勒哲伊勒都齐达尔罕巴图尔於伊父在日年十七岁冲入托默克军阵身着盔甲超乘以战杀其诺延二人大衆无不称赞者是年丁亥授以巴图尔彻辰洪台吉之号令其执政岁次乙丑年三十四岁殁前丁亥年有喀尔喀之阿巴岱噶勒照台吉前来叩见呈献貂皮帐房并币帛牲畜皆以万计随意得以倾听经文因谓之曰现在所供诸佛内任尔随手请取一位因随手取一手持金杵之像达赖喇嘛曰此佛像从前喀木巴瓦齐尔汗供奉时被囘禄之灾所有满堂供奉之佛以及房屋俱焚惟此佛像完好如旧此实大有利益佛像也又给与似大指之释伽牟尼佛之舍利子以铜造成之药王佛从额讷特珂克地方请来之有利益佛虎皮成造之帐房并币帛诸物谓系巴杂尔巴尼之化身遂上大威仪瓦齐尔汗之号焉本年丁亥察哈尔之阿穆岱洪台吉前来叩见呈献金银币帛等物驼马皆以万计告以我察哈尔之图们汗以及所属大衆欲遣使敦请圣喇嘛以阐扬佛教能识一切圣喇嘛云若於明岁上半年来请或能前往若迟至下半年即恐无暇前往矣衆皆不省惟阿穆岱洪台吉以此言何所谓而详思之是以传授阿穆岱洪台吉之灌顶陇灌顶居多岁次戊子十月能识一切达赖喇嘛一日坐於一高山顶上开花结果树下见从树梢上降下托音一人遂招至互相叩拜二人以额讷特珂克之语讲论良久乃散侍立徒衆请问其故答以彼系尼洛木塔拉庙之塔尔拜扎勒灿喇嘛以我起程将近故特来谒见耳囘至庙中喇嘛遂不豫适有中国大明万历汗遣索丙保翀萨青三员官为首带领千人来请预备呈献圣喇嘛有金床肩舆及金鞍白马装载各物之车三百辆延请贽仪系宝石精金百两银千两诸色币帛各百件勅谕云朕照依先太宗永乐皇帝汗扶持圣教照依蒙古之胡必赉彻辰汗赠给三圣大王国师之号尊为首举圣喇嘛与察哈尔图们汗之使臣克锡克腾之图迈洪台吉克木齐古特巴噶达尔罕诺延并所带之千人同时而至圣喇嘛云二大国汗之旨谕极是明人蒙古二国之主二位大汗之旨非为已身实为衆生感此扶持佛教之恩欲往之心非不甚切今大力汗之使已到我去岁未与阿穆岱洪台吉言之乎明岁上半年则可
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:46:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>