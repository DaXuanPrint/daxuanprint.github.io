<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="刊印编年通载序,进编年通载表,编年通载。卷一,编年通载全文在线阅读,编年通载全文在线下载,大玄古籍书库">
<meta name="description" content="编年体史书。北宋章衡撰。原本10卷,或作15卷。衡字子平,建州浦城(今属福建)人,嘉祐进士。历仕仁宗、英宗、神宗、哲宗四朝,累官宝文阁待制、集贤院学士。章衡患学者不知古今,以世传运历书十余家浅陋不足观,乃博采经史百家的记载,研磨20余年编成是书。纂历代帝系年号,贯以甲子,始自唐、虞,迄于宋治平四年(1067),总3,400年事。于世数代易、历统相传、年名国号、灾祥善恶等,无不具载,有关存亡纲纪之事,均按年编录,颇为简要。对旧史中讹谬疑误处,皆刊正明辨之。熙宁七年(1074)表进于朝,为神宗称道,谓可冠冕诸">
<title>编年通载_章衡_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">编年通载</span> <br/>
          作者： <span class="inputVal" id="bkauthor">章衡</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]5242</span> <br/>
          说明： <span class="inputVal" id="bkdec">编年体史书。北宋章衡撰。原本10卷,或作15卷。衡字子平,建州浦城(今属福建)人,嘉祐进士。历仕仁宗、英宗、神宗、哲宗四朝,累官宝文阁待制、集贤院学士。章衡患学者不知古今,以世传运历书十余家浅陋不足观,乃博采经史百家的记载,研磨20余年编成是书。纂历代帝系年号,贯以甲子,始自唐、虞,迄于宋治平四年(1067),总3,400年事。于世数代易、历统相传、年名国号、灾祥善恶等,无不具载,有关存亡纲纪之事,均按年编录,颇为简要。对旧史中讹谬疑误处,皆刊正明辨之。熙宁七年(1074)表进于朝,为神宗称道,谓可冠冕诸史。元祐三年(1088)其族父章楶为之序而刊印。今仅存残本4卷,记帝尧至西晋太康元年九月事,卷首有章楶所作序及章衡进书表各一篇。有《宛委别藏》、《四部丛刊三编》本。</span> <br/>
          封面： <span class="inputVal" id="bkimg">Z_6846.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]编年通载
[book_author]章衡
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]5242
[book_dec]编年体史书。北宋章衡撰。原本10卷,或作15卷。衡字子平,建州浦城(今属福建)人,嘉祐进士。历仕仁宗、英宗、神宗、哲宗四朝,累官宝文阁待制、集贤院学士。章衡患学者不知古今,以世传运历书十余家浅陋不足观,乃博采经史百家的记载,研磨20余年编成是书。纂历代帝系年号,贯以甲子,始自唐、虞,迄于宋治平四年(1067),总3,400年事。于世数代易、历统相传、年名国号、灾祥善恶等,无不具载,有关存亡纲纪之事,均按年编录,颇为简要。对旧史中讹谬疑误处,皆刊正明辨之。熙宁七年(1074)表进于朝,为神宗称道,谓可冠冕诸史。元祐三年(1088)其族父章楶为之序而刊印。今仅存残本4卷,记帝尧至西晋太康元年九月事,卷首有章楶所作序及章衡进书表各一篇。有《宛委别藏》、《四部丛刊三编》本。
[book_img]Z_6846.jpg


[book_title]刊印编年通载序
史学之不讲久矣。汉魏巳来，以是名家者，不过数人，历世既远，载籍漫汗。学者披文考古，如乘桴涉海，而欲穷其津涯，未易得也。至有皓首疲精，弊弊于编简文字之间，问其前代因革之端，纪年号名之同异，何者为正，何者为伪？一治一乱，奸雄割据，天下之所以离与其所以合之由，茫然不能对者多矣。呜呼！天地之理，求于简易而可以得；六合之广，据于会要而可以观。不居其简而欲致其详，不执其要而欲会其众，斯亦惑矣。族侄衡子平，以文辞举进士，当仁宗朝擢为第一。自布衣时巳留心于兹学，会蕞经传诸家之所载，研磨编缀，积二十余年而后书成。列为十卷。名之曰编年通载。断自帝尧。以讫于皇宋丁未之岁。总三千四百年推历甲子。以冠其首。而为之次第焉。史有讹谬，为刊正之。事有疑误，为明辨之。若夫世数之代易。历统之相传。年名国号，散殊重复。凡废兴治乱之兆，割裂合并之因，灾祥善恶，罔不具载。开卷推迹，粲然如黑白之在目。其论撰有条理，得居简执要之术，盖历代史籍之管辖也。夫以二十万言而包括三千四百年之事，上下驰骋，靡有缺漏，措意初若烦劳，而卒会于简易，非敏识好学笃志而强力，乌能为之哉。是书也。甲寅岁尝。进御于神宗皇帝。备乙夜之览。当时颇蒙称奖。子平秘而不以示人。予病近时儒者笃于穷经。而未皇及传记简策之学。间有从事于斯者。如前之云云。因募工镂板。以广其传。庶几读之者用力甚少。而收功弥博。噫！士之不欲知古昔则巳。如欲从容间燕上论其世，视数千百岁之远如在掌上，舍此书何以哉？又如朝廷作新法令，更易制度，凡礼乐刑政之所关，教化沿革之所自，纪元立号，于此质疑。上则资人主之顾问，次则备平居之遗忘，据旧鉴新，可以缕数。然则补助学问，岂尺寸之功欤。博学多识之君子，览之无忽也。
元佑三年六月初一日，建安章楶谨序。

[book_title]进编年通载表
臣衡言：臣闻今之所以知古，后之所以知今，其君臣之系，治乱之迹，纪历之元，必凭诸史，以传天下。兹事体大，自昔才难，臣衡诚惶诚惧，顿首顿首。窃以尧舜二典，夏商周之训誓诰命，春秋之二百四十二年行事，皆出圣人手笔，浑深奥密，莫敢伦拟。两汉以来，自马迁因秦火之余，辑残脱之经，及战国百家之说，又率已意易编年而为纪传世家表书，上下数千载，最为雄赡，采摭精粗，不能无失，□□原阙总三千四百年，目之曰编年通载。其刊正谬误，如史记以为舜年二十以孝闻，三十尧举之，五十摄行天子事，六十有一而践帝位，在位三十九年。今以虞书考之，则舜生三十，登庸三十，位五十载，乃知司马迁之妄。如魏受汉禅，汉纪以为延康元年十月乙夘，魏志以为十一月庚午，受禅坛碑以为十月辛未。夫禅代，大事也，而三说不同。今以诏册书令推之，实以十月乙夘策诏使奉玺绶。二十九日辛未始登坛受命。乃知史官之失佗类此者，何可胜道。
本朝建隆之元，岁在庚申，至于治平四年丁未，一百八年，五圣相承，四海一统，其神功睿德，巍巍荡荡，充塞天地，莫得而名。其号令法度，载于国书，又莫得而见。臣今所书者，或得于诏敕。或得于图录。或得于十国传志。或得于群臣家集。略举大纲。以贻万世。於戏。夏有天下四百三十二年。其为善治者。启少康五十九年而巳。商有天下六百二十九年。其为善治者。太甲太戊武丁一百六十七年而巳。周有天下八百六十七年。其为善治者。成康宣一百一十九年而巳。两汉有天下四百二十六年。其为善治者。文景宣光明章一百四十年而巳。后魏享国一百七十一年。有志于治者。孝文而巳。唐有天下二百九十年。其为善治者。正观开元五十二年而巳。善治如此其少也。王道如此其难行也。天造我宋、其鸿猷盛烈、安平之久、推之前世、未有其比。恭惟皇帝陛下光宅丕图、祗遹先宪、摅衍灵命、以垂无穷。若鉴古制作、则臣之此书、不逾几席。可以穷百王之轨辙。若新历元朔、则臣之此书不离掌握、可以知千岁之号名。是敢冒昧天威，仰尘乙览。傥蒙收采，则臣之疲心园精，庶几少补其编年，通载十册，谨随表上进以闻。臣衡诚惶诚惧，顿首顿首。谨言。

[book_title]編年通載 卷一
起居舍人、直集賢院同知審官西院事兼判史舘 臣 章衡 上進
帝堯〈謚法，“翼善傳聖”曰“堯”〉，伊祁姓。帝嚳，娶陳鋒氏慶都，生放勲，以唐侯升爲天子，號曰“陶唐氏”，都平陽。《樂》曰“大章”，孔子曰：“大哉！堯之爲君也。巍巍乎，唯天爲大，唯堯則之；蕩蕩乎，民無能名焉！”堯子丹朱，不肖，以天下授之舜，二十八載而殂落，凡在位九十八年。〈皇甫謐曰：“堯以甲申歲生，甲辰即帝位，甲午用舜，甲寅舜攝政，辛巳終，壽百一十六歳，皇覽曰‘堯’，冢在濟隂城陽。〉
帝舜〈謚法，“仁聖盛明”曰“舜”〉，姚姓，帝髙陽七世孫，父曰瞽瞍，母曰握登，年二十以孝聞，三十登庸，三十在位，歷試二年，攝政二十八年，受終于文祖，天下號曰“有虞氏”，都蒲坂。《樂》曰“大韶”，孔子曰：“韶，盡美矣，又盡善也！君臣相敕，維是幾安，而股肱不良，萬事墮壞，故天下明德皆自舜始。”五十載，陟方乃死。〈皇甫謚曰：“舜以甲子歳生，甲午登用，壬午即真，癸卯终，葬於蒼梧之野。〉
夏禹〈謚法，“受襌成功”曰“禹”〉，姒姓，父曰鲧，母有莘氏脩巳。禹治水有功，舜子商均亦不肖，乃薦禹於天，而授之位天下，號曰“夏后氏”，都安邑。《樂》曰“大夏”，孔子曰：“禹菲飲食而致孝乎鬼神，惡衣 而致羙乎黻冕，卑宫室而盡力乎溝洫”。在位十年，東巡狩，至于㑹稽而终。〈皇甫謐曰：“年百歳”。〉子啓嗣。
啓〈其母塗山氏之女。啓與有扈戰于甘之野，作《甘誓》。皇甫謐曰：“啓元年甲辰，十年癸丑終”。〉
太康〈啓之子，在位二十九年，畋于洛，十旬弗反。有窮后羿距于河，厥弟五人御其母，徯于洛之汭，述大禹之戒以作歌，太康遂失國而死。〉
仲康〈太康之弟。羿廢太康而立之。羲和湎淫、廢厥職，命師徂征。仲康在位十三年。〉
相〈仲康之子，徙都商丘。在位二十八年。〉
有窮氏羿〈羿逐相而簒其位，立二年，爲其臣寒浞所滅。〉
寒浞〈殺羿自立十年，爲夏臣靡所誅。〉
少康〈相之子，母有仍氏之女，有田一成，有衆一旅，復禹舊迹，祀夏配天，在位四十九年。〉
宁〈少康之子，一作“杼”，在位十七年。〉
槐〈宁之子，在位二十六年。〉
芒〈槐之子，在位十八年。〉
泄〈芒之子，在位十六年。〉
不降〈泄之子，在位五十九年。〉
扄〈不降之弟，在位二十一年。〉
廑〈扄之子，在位二十年。〉
孔甲〈不降之子，好鬼神，淫亂，諸侯叛之。御龍氏懼而去，在位三十一年。〉
臯〈孔甲之子，在位十一年。〉
發〈臯之子，墓在殽南陵，在位十年。〉
（缺2頁）
太甲〈太丁之子，旣立，㒹覆湯之典刑。伊尹放諸桐三年，悔過思庸。伊尹復政，厥辟歸于亳，享國三十三年，年百歳。廟稱“太宗”。〉
沃丁〈太甲之子，在位三十年。八年伊尹卒，沃丁葬之于亳。〉
太庚〈沃丁之弟，在位二十五年。〉
小甲〈太庚之子，在位十七年，以七年二月甲申朔旦起曆。〉
雍己〈小甲之弟，在位十二年。〉
太戊[1]〈雍己之弟，以伊尹之子陟爲相，亳有祥，桑榖共生于朝，太戊懼而脩德，二木死。享國七十五年，廟稱“中宗”。〉
仲丁〈太戊之子，遷都于嚻，在位十一年。〉
外壬〈仲丁之弟，在位十五年。〉
河亶甲〈外壬之弟，居於相，在位九年。〉
祖乙〈河亶甲之子，遷于耿，巫賢任職，商復興，在位十九年。〉
祖辛〈祖乙之子，在位十六年。〉
沃甲〈柤辛之弟，在位二十五年。〉
祖丁〈祖辛之子，在位三十二年。〉
南庚〈沃甲之子，在位二十九年。〉
陽甲〈祖丁之子，在位十七年。自仲丁以來，廢適更立諸弟子。弟子或爭相代立，比九世亂，諸侯莫朝。〉
盤庚〈陽甲之弟，自湯至盤庚，五遷國都。盤庚復居于亳，作《盤庚》三篇，行湯之政，商復興。在位十八年。〉
小辛〈盤庚之弟，在位二十一年。〉
小乙〈小辛之弟，在位二十年。〉
武丁〈小乙之子，以傅說爲相，修政行德，天下咸驩，享國五十九年，年百歳，廟稱“髙宗”。〉
祖庚〈武丁之子，在位七年。〉
祖甲〈祖庚之弟，淫亂政衰，在位十六年。〉
廪辛〈祖甲之弟，在位六年。〉
庚丁〈廪辛之弟，在位二十一年。〉
武乙〈庚丁之子，徙居河北。無道、慢神，獵於河渭間，暴雷震死，在位四年。〉
太丁〈一曰“文丁”，武乙之子，在位三年。〉
乙〈太丁之子，商益衰，在位三十七年。〉
辛紂〈乙長子啓，啓母賤，不得嗣。少子辛立，一名受，嬖妲己，用費中、惡來，天下謂之“紂”。武王伐之，赴火而死。在位三十三年。〉
商湯，自庚戍建國盡戊寅，十七世、三十王，凡六百二十九年。
周文王昌，姬姓，其先后稷。始封於邰，至于慶節，立國於豳。古公亶父止於岐下。古公有子：太伯、虞仲、季歷。季歷生昌，有聖瑞，古公曰：“我世當有興者，其在昌乎？”太伯、虞仲知古公欲立季歷以傳昌，乃亡如荆蠻。其後，昌立，是爲西伯。徙都於豐。三分天下有其二，猶服事商。享國五十年，壽九十七。〈武王追尊古公爲“太王”，西伯爲“文王”。〉
太子發立，是爲“武王”。以太公望爲師，周公旦爲輔，召公、畢公爲左右。九年觀兵至于盟津。十一年一月戊午，伐紂，遂戰于牧野。革商受命，天下號曰“周”，都鎬京。《樂》曰“大武”，在位七年，壽九十三。〈從黃帝至武王十九世。〉
魯〈武王克商，封弟周公旦於曲阜，爲魯公。公留輔王室，使子伯禽歸國。淮夷徐戎爲寇，伯禽征之，作《費誓》。子考公酋。焬公熙。幽公宰。微公㵒。厲公擢。獻公具。愼公濞。〉
齊〈姜姓，侯爵，武王封太公望吕尚於營丘，曰“齊成王”。又命之曰：“五侯九伯，汝得征之，以夾輔周室”。子丁公伋。伋子乙公得。得子癸公慈母。慈母子哀公不辰，胡公靜，獻公山。子武公壽。〉
吴〈子爵，武王求太伯仲雍之後，得其曾孫周章。周章已君吴，因而封之。至壽夢，始大稱王。〉
陳〈侯爵，武王求舜後，得虞遏父之子滿，封之於陳，賜姓曰“嬀”，號“胡公”，以奉舜祀。子申公犀侯，相公皋羊。孝公突。愼公圉戎。幽公寧。〉
曹〈伯爵，武王封弟叔振鐸於陶丘，曰“曹”。子太伯脾立。仲君平。宫伯侯。孝伯雲。夷伯喜。〉
北燕〈姬姓，伯爵，武王封召公奭於北燕。成王時爲三公，自陜以西，召伯主之。居鹿陽、薊縣，至簡公欵。〉
成王誦〈武王太子，即位年少，其叔父周公旦攝政當國。管叔、蔡叔流言曰：“公將不利於孺子”，乃與武庚作亂，周公奉王命征之，誅武庚、管叔，放蔡叔，天動威以彰公之德，成王寤逆，公卒相，乃營洛邑，制禮作樂。七年歸政于王。〉
宋〈子姓，公爵。武王伐紂而封其子武庚，以紹商後。武庚旣誅，成王更封微子啓爲“宋公”，以奉先祀，都商丘。微仲衍。宋公稽。子閔公共。焬公熈。丁公申。厲公鮒。〉
昭王瑕〈康王子。王道微缺，南廵守，卒于江上。其卒，不赴告，諱之也。在位五十一年。〉
穆王滿〈昭王子，即位年已五十，犬戎荒服者不至命。甫侯訓夏贖刑。在位五十五年，年百四歳。〉
共王扈〈穆王子，在位十二年。〉
懿王囏〈共王子。王室衰，詩人興刺。在位二十五年。〉
孝王〈共王弟。在位十五年。〉
秦〈其先伯翳，佐舜有功，賜姓曰“嬴”。後有非子，事周孝王，使之養馬於涇渭間，封爲附庸，邑於秦。非子曾孫秦仲，宣王命爲大夫，至襄公始列爲諸侯。〉
夷王爕〈懿王太子，在位十六年。〉
厲王胡〈夷王子。好利，近榮夷公，暴虐、弭謗，國人叛襲之，出奔於彘而死。在位三十七年。〉
共和十四年〈厲王出，召公虎、周公二相行政，號曰“共和”，凡十四年，始於庚申，止於癸酉。〉
（以下缺）
[1]有據甲骨文周祭卜辭，指雍己為太戊之弟，太戊當在雍己之前，且其在位年數當為一十五年。

        </div>
      </div>
    </div>
  </div>
</div>
<!--update:2025-08-30 09:46:51-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>