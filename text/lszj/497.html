<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,目录,圣祖仁皇帝御制亲征朔漠纪略,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,圣祖仁皇帝御制亲征平定朔漠方略全文在线阅读,圣祖仁皇帝御制亲征平定朔漠方略全文在线下载,大玄古籍书库">
<meta name="description" content="军事史书。清温达等奉敕撰。温达，姓费莫氏，满洲镶黄旗人。累官文华殿大学士，纂修政治典训，任总裁官。是书成于康熙四十七年(1708年)，凡四十卷。所记皆康熙皇帝三次率军平定噶尔丹叛乱事：康熙十六年(1677年)，厄鲁特·噶尔丹奉表入贡，康熙赐敕谕，与喀尔喀修好;后来噶尔丹投敌叛国。三十五年(1696年)，玄烨亲率六师远征，九月再征塞北，次年二月再次出兵，及至十月，乃廓清大漠、威定边陲，得策妄阿拉布坦献噶尔丹之尸，完成清统一大业。书前载《御制纪略》一篇，书后附告成太学及勒石记功碑文。今存康熙四十七年刻本、19">
<title>圣祖仁皇帝御制亲征平定朔漠方略_温达_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">圣祖仁皇帝御制亲征平定朔漠方略</span> <br/>
          作者： <span class="inputVal" id="bkauthor">温达</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,史学,完结</span> <br/>
          字数： <span class="inputVal" id="bknum">[book_length]502653</span> <br/>
          说明： <span class="inputVal" id="bkdec">军事史书。清温达等奉敕撰。温达，姓费莫氏，满洲镶黄旗人。累官文华殿大学士，纂修政治典训，任总裁官。是书成于康熙四十七年(1708年)，凡四十卷。所记皆康熙皇帝三次率军平定噶尔丹叛乱事：康熙十六年(1677年)，厄鲁特·噶尔丹奉表入贡，康熙赐敕谕，与喀尔喀修好;后来噶尔丹投敌叛国。三十五年(1696年)，玄烨亲率六师远征，九月再征塞北，次年二月再次出兵，及至十月，乃廓清大漠、威定边陲，得策妄阿拉布坦献噶尔丹之尸，完成清统一大业。书前载《御制纪略》一篇，书后附告成太学及勒石记功碑文。今存康熙四十七年刻本、1971年台北成文出版社《中国方略丛书》影印本。</span> <br/>
          封面： <span class="inputVal" id="bkimg">Z_5965.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]圣祖仁皇帝御制亲征平定朔漠方略
[book_author]温达
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,史学,完结
[book_length]502653
[book_dec]军事史书。清温达等奉敕撰。温达，姓费莫氏，满洲镶黄旗人。累官文华殿大学士，纂修政治典训，任总裁官。是书成于康熙四十七年(1708年)，凡四十卷。所记皆康熙皇帝三次率军平定噶尔丹叛乱事：康熙十六年(1677年)，厄鲁特·噶尔丹奉表入贡，康熙赐敕谕，与喀尔喀修好;后来噶尔丹投敌叛国。三十五年(1696年)，玄烨亲率六师远征，九月再征塞北，次年二月再次出兵，及至十月，乃廓清大漠、威定边陲，得策妄阿拉布坦献噶尔丹之尸，完成清统一大业。书前载《御制纪略》一篇，书后附告成太学及勒石记功碑文。今存康熙四十七年刻本、1971年台北成文出版社《中国方略丛书》影印本。
[book_img]Z_5965.jpg


[book_title]序
钦定四库全书
圣祖仁皇帝御制亲征平定朔漠方略序
朕只承
天眷懋绍
祖宗丕基为亿兆生民主薄海内外皆吾赤子虽越在边徼荒服之地倘有一隅之弗宁一夫之弗获不忍恝然视也西北塞外喀尔喀七旗与厄鲁特四部落并号雄藩同奉职贡非一日矣不意有厄鲁特噶尔丹者赋性凶残中怀狡诈戕害其兄弟兼并四部蚕食邻封其势日张其志益侈朕初闻厄鲁特与喀尔喀交恶随遣亲近大臣颁赏赉以和解之迨其后兴兵搆怨又命大臣晓譬利害谕令息争乃噶尔丹抗防狂逞致喀尔喀为所溃败叩闗乞援朕收抚之置诸边内资给饩牵始皆得所而噶尔丹犹修郄如故所在侵陵忽阑入我乌阑布通之地朕授钺亲王大臣问罪声讨大师克捷未即殄除时贼仓皇宵遁深惧我军之穷追投牒指誓因而
释之假使噶尔丹能自此悔祸改图则虽至今存可也夫何转瞬渝盟包藏不轨窥伺我斥堠揺惑我外藩潜敓我纳木扎尔陀音肆虐不止朕深念此冦断宜速灭扵是整饬士马备峙粮糗决策亲征而贼之踪迹飘忽无常又虑其兵至逺飏兵退复入乃授宻画扵科尔沁王沙津令其遣使诱贼约至近地旋调发盛京诸路军御东路分遣一军截西路朕躬统六师从中路入比行近贼巢噶尔丹不敢抗我顔行闻风奔窜朕遂亲率前锋军并日追击贼穷蹙已极尽弃其子女辎重而遁防与我西路师遇大败其军噶尔丹仅以数人跳身走嗣是朕再驾而至鄂尔多斯三驾而至狼居胥山麓宣威布恵兼用互施招徕其党羽遏絶其归路其寨桑等接踵向附其子复为我擒贼自料势不能逭遂尔仰药授首所亲信丹济喇等亦相继乞降二十余年狡悍陆梁之劲冦曾不二载悉皆草薙禽狝而大业克就矣夫烈焰弗戢必将燎原积冦一日不除则疆圉一日不靖方亲征之初举也在廷诸臣多持异议狃扵目前之计者谓凶锋挫衂无足深忧惮扵征缮之烦者谓大漠游魂难以就缚不知除恶务尽制胜在谋歴观汉唐宋之已事往往罢敝中国之力而不能成廓清边塞之功良由经理失宜而殱锄之不早也朕既逺鉴前辙复追维乌阑布通之失故不避寒暑艰辛亲涖穷边三勤薄伐惟是逆形已着然后徂征怙恶不悛然后摉讨身先士卒则栉风沐雨而人皆忘劳指画军储则转饟馈师而人争用命茂草茁于荒碛流泉溢扵沙陀万里经行安如枕蓆非徼神佑曷繇臻此易曰天之所助者顺也人之所助者信也朕仰凭天道俯惬人情以万不得已而用兵之意乗刻不容缓而灭冦之机立拯边境之毒痡永底中原扵清晏昭告
郊
庙适契成谋使非虑出万全可轻言师旅哉兹前后用兵本末具载卷中览是编者尚克喻朕心焉
康熙四十七年七月初九日
进
方略表
光禄大夫吏部尙书文华殿大学士加四级【臣】温达等诚惶诚恐稽首顿首
上言伏以
皇猷赫濯震神武于遐荒
庙略昭宣勒鸿文于方册
功德居百王之冠
典谟埀奕叶之型爰事编摩丕彰盛美【臣】等诚惶诚恐稽首顿首上言窃惟声教暨讫禹服被于流沙光烈觐扬周疆覃于海表粤攷歴朝之土宇无逾
昭代之提封环塞旧藩则碁布星罗世共屏翰远人新附则重趼屡译争効享王如两仪覆载无私譬二曜照临常焕惟厄鲁特地居僻远而噶尔丹性秉贪残修郄邻邦致喀尔喀之叩闗赴愬防入边境越克鲁伦而逼处潜窥虐我使臣扰我尉候急则诡誓缓复渝盟若逞煽诱之凶谋必贻动摇之后患故羣谋未远谓小丑不足深忧而屡谕弗悛非攘外何以安内钦惟
皇帝陛下
至仁抚世
大勇安民念兹狂肆边沙亟宜恭行天罚神明内断决防亲征料敌出师功期成于一怒筹兵转饷动悉计其万全用是
三驾漠庭远临穷塞躬披甲胄殚分餐并食之艰屡歴暑寒备沐雨栉风之瘁是以天地助顺山川効灵草茁不毛泉流涸谷乗长风而渡瀚海追轶防而絶天山虏在目中狐鼠歼于一旦恩施度外羽党就我三驱迨至元凶骨肆于藁街遗孽颈覊于长组而妖氛永靖荒裔敉宁因之青海来庭哈密献賮直通西藏咸向中朝允矣臣汉唐宋所未臣之人而辟夏商周所未辟之土也凡兹伟畧悉运
宸衷岂徒剏造之肤功实作升平之宝鉴仰承
俞防特命纂修以【臣】温达【臣】张玉书【臣】陈廷敬【臣】李光地为总裁官【臣】二格【臣】金宝【臣】凌绍雯为副总裁官【臣】觉霍拓【臣】能吉图【臣】海清【臣】栢寿【臣】华善【臣】李树德【臣】赵世纶【臣】王奕清【臣】黄龙眉【臣】廖谟【臣】王诰【臣】李周望为纂修官开馆校讐分年撰辑时日道里之必晰招徕攻之必详稿屡易而后成编歳几更而告蒇事咸经
御笔之裁定复蒙
制序于简端满汉文各一百零二卷缮冩进
呈【臣】等或乆叨班列或曽与戎行幸膺铅椠之司获
究始终之迹分条晰缕曾未测乎
高深据事直书庻免讥于挂漏伏愿
太和翔溢
淳化殷流
远至迩安四海咸熙于耕凿
光前裕后万年载戢夫干戈【臣】等无任瞻
天仰
圣激切屏营之至谨奉
表随
进以
闻
职名
总裁
吏部尙书文华殿大学士加四级
【臣】温　达戸部尙书文华殿大学士加五级
【臣】张玉书吏部尚书文渊阁大学士加三级
【臣】陈廷敬吏部尚书文渊阁大学士加二级
【臣】李光地
副总裁
经筵讲官礼部右侍郎仍管詹事府詹事事加一级
【臣】二　格日讲官起居注翰林院侍读学士
【臣】凌绍雯
纂修满汉文
内　阁　侍　读　学　士
【臣】觉霍拓
戸　　部　　员　　外　　郎
【臣】能吉图内　　　阁　　　侍　　　读
【臣】海　清内　阁　侍　读　加　一　级
【臣】栢　寿内　阁　侍　读　加　一　级
【臣】华　善正黄旗汉军叅领兼佐领加一级
【臣】李树德镶红旗汉军佐领加六级
【臣】赵世纶
司经局洗马兼翰林院修撰
【臣】王奕清
左春坊左中允兼翰林院编修
【臣】黄龙眉
翰　　林　　院　　编　　修
【臣】寥赓谟翰　　林　　院　　编　　修
【臣】王　诰翰　　林　　院　　检　　讨
【臣】李周望
收掌
内　　　阁　　　中　　　书
【臣】赵　勒内　　　阁　　　中　　　书
【臣】张振伟翰　　林　　院　　典　　簿
【臣】达尔福翰　林　院　孔　目　加　一　级
【臣】对喀纳
翻译
内　　　阁　　　中　　　书
【臣】马　赛内　　　阁　　　中　　　书
【臣】阿金泰翰　林　院　七　品　笔　帖　式
【臣】呉尔齐海翰　林　院　七　品　笔　帖　式
【臣】马尔赛翰　林　院八　品　笔　帖　式
【臣】常　凌翰　林　院八　品　笔　帖　式
【臣】齐　实翰　林　院八　品　笔　帖　式
【臣】郭毓麟
誊录满文
内　　　阁　　中　　　书
【臣】齐　世内　　　阁　　中　　　书
【臣】雅　图内　　　阁　　中　　　书
【臣】佟　泰内　　　阁　　中　　　书
【臣】福　海内　　　阁　　　中　　　书
【臣】三保住内　　　阁　　　中　　　书
【臣】董阿頼内　　　阁　　　中　　　书
【臣】常　额内　　　阁　　　中　　　书
【臣】栢　寿翰　林　院　八品　笔　帖　式
【臣】禅　文翰　林　院　八品　笔　帖　式
【臣】巴德保翰　林　院　八品　笔　帖　式
【臣】常　住翰　林　院　　笔　　帖　　式
【臣】苏　成翰　林　院　　笔　帖　　式
【臣】图克坦
誊録汉文
内　　　阁　　　中　　　书
【臣】李恒烑内　　　阁　　　中　　　书
【臣】董　哲内　　　阁　　　中　　　书
【臣】王道烆内　　　阁　　　中　　　书
【臣】金　璞内　　　阁　　　中　　　书
【臣】王凤孙内　　　阁　　　中　　　书
【臣】阎　咏
内　　　阁　　　　中　　　书
【臣】顾　燇
内　　　阁　　　　中　　　书
【臣】倪　璠
监　　　　　　　　　　　　生
【臣】焦绍祖
监　　　　　　　　　　　　生
【臣】耿国翰
监　　　　　　　　　　　　生
【臣】金　
监　　　　　　　　　　　　生
【臣】李　浈
监　　　　　　　　　　　　生
【臣】董绍美
监　　　　　　　　　　　　生
【臣】朱廷凤
监　　　　　　　　　　　　生
【臣】方承源
监　　　　　　　　　　　　生
【臣】袁　袍
副　　　　　贡　　　　　　生
【臣】黄廷钰
监　　　　　　　　　　　　生
【臣】蒋　琰
监　　　　　　　　　　　　生
【臣】王学防
监　　　　　　　　　　　　生
【臣】朱嗣芳
监　　　　　　　　　　　　生
【臣】林世俊
监　　　　　　　　　　　　生
【臣】唐秉彛
监　　　　　　　　　　　　生
【臣】袁广誉
监　　　　　　　　　　　　生
【臣】魏宏道
监　　　　　　　　　　　　生
【臣】朱懋熹
监　　　　　　　　　　　　生
【臣】王国栋
贡　　　　　　　　　　　　生
【臣】全朱芝
监　　　　　　　　　　　　生
【臣】李孔嘉
监　　　　　　　　　　　　生
【臣】俞时懋
监　　　　　　　　　　　　生
【臣】于　沛
监　　　　　　　　　　　　生
【臣】顾　焞
监　　　　　　　　　　　　生
【臣】顾　炳

[book_title]目录
钦定四库全书　　　　　史部三　纪事本末类
圣祖仁皇帝亲征平定朔漠方略目録
卷一
康熙十六年六月至十八年十月
卷二
康熙十九年二月至二十二年十一月
卷三
康熙二十三年二月至二十五年十一月
卷四
康熙二十六年正月至二十七年八月
卷五
康熙二十七年九月至二十八年十二月
卷六
康熙二十九年正月至六月
卷七
康熙二十九年七月
卷八
康熙二十九年八月至十二月
卷九
康熙三十年正月至四月
卷十
康熙三十年五月至六月
卷十一
康熙三十年七月至十二月
卷十二
康熙三十一年二月至十二月
卷十三
康熙三十二年二月至十二月
卷十四
康熙三十三年正月至十一月
卷十五
康熙三十四年正月至七月
卷十六
康熙三十四年八月至十月
卷十七
康熙三十四年十一月
卷十八
康熙三十四年十二月
卷十九
康熙三十五年正月
卷二十
康熙三十五年二月
卷二十一
康熙三十五年三月
卷二十二
康熙三十五年四月
卷二十三
康熙三十五年五月初一至初十日
卷二十四
康熙三十五年五月十一至十七日
卷二十五
康熙三十五年五月十八至二十九日
卷二十六
康熙三十五年六月
卷二十七
康熙三十五年七月
卷二十八
康熙三十五年八月
卷二十九
康熙三十五年九月初一至十四日
卷三十
康熙三十五年九月十五至三十日
卷三十一
康熙三十五年十月初一至二十日
卷三十二
康熙三十五年十月二十一至三十日
卷三十三
康熙三十五年十一月
卷三十四
康熙三十五年十二月
卷三十五
康熙三十六年正月
卷三十六
康熙三十六年二月初二至十三日
卷三十七
康熙三十六年二月十四至三十日
卷三十八
康熙三十六年三月初一至十六日
卷三十九
康熙三十六年三月十七至二十九日
卷四十
康熙三十六年闰三月初一至初七日
卷四十一
康熙三十六年闰三月初九至十四日
卷四十二
康熙三十六年闰三月十五至二十九日
卷四十三
康熙三十六年四月
卷四十四
康熙三十六年五月
卷四十五
康熙三十六年六月至八月
卷四十六
康熙三十六年九月十月
卷四十七
康熙三十六年十一月十二月
卷四十八
康熙三十七年正月至十月
【臣】等谨案
圣祖仁皇帝亲征朔漠方畧四十八卷总裁大学士【臣】温达等恭纂康熙四十七年七月书成
御制序文以深着不得已而用兵之意盖噶尔丹凶顽爽誓寖为邉患乃于康熙三十五年二月
亲统六师徃征之贼众骇遁噶尔丹仅以身免大军
凯旋是年九月再
幸塞北谕噶尔丹以束身归罪并纳其所属之归降
者迨明年二月复
统大军亲征噶尔丹旋伏冥诛余众悉降于是廓清沙漠辑定邉陲为万古无前之伟绩书中所纪则始于康熙十六年六月厄鲁特噶尔丹奉表入贡及
赐敕谕令与喀尔喀脩好以为縁起讫于三十七年十月防妄阿拉布坦献噶尔丹之尸而止其间简练将卒经画粮饷剪除党恶曲赦胁从以及设竒制胜之方师行缓急之度凡禀之
睿算者咸据事直书语无増饰首载
御制纪畧一篇后载告成大学及勒铭察罕七罗拖诺昭木多狼居胥山诸碑文恭诵之余仰见
大圣人不恃崇髙不怀燕逸栉风沐雨与士卒同甘苦用能于浃嵗之中建非常之业竹册昭垂非独此隆训誓矣乾隆四十三年七月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]圣祖仁皇帝御制亲征朔漠纪略
钦定四库全书
圣祖仁皇帝御制亲征朔漠纪畧
三十四年八月噶尔丹至克鲁伦河掠纳木扎尔陀音后竟于克鲁伦土喇相近处居住自秋徂冬将朕三次使臣甚加侮辱朕因是深知此人力强志大必将窥伺中原不至殒命不止岂容泛视寘诸度外若听碌碌庸人畏惮劳苦之言恐后日亦似前代各省膏脂尽糜费于边塞矣故预为逺圗曽令三品以上诸臣集议比时议当征讨者举朝不过三四人其余虽口称小丑何足计议而中情甚是恇怯是以朕心深咎之风寒雨雪皆所不辞习于战鬭之劲冦亦所不避决计亲徃亦欲使天下自兹以徃永定宁谧不为目前一时茍且之计也从此秣马厉兵教营伍练攻战激励将士申明赏罚朕度官兵豢养有素唯其所向必不辱命可深信也乃告祭
天地宗社以二月三十日亲统中路大兵徃征二月十八日抚逺大将军领侍卫内大臣伯费扬古领西路兵啓行两路克期四月下旬防于土喇若噶尔丹从克鲁伦河而下与中路兵相近而与西路兵相逺则中路必待西路之兵若噶尔丹在土喇地方与西路兵相近而与中路兵相逺则西路必待中路之兵规画已定于未启行之前二月十六日特谕大将军费扬古曰大兵进勦朕与议政大臣所议者已遣书谕尔外今闻根敦带青贝勒从洪俄赖以内进至七斯希卜地方尔等两军勿误以喀尔喀为厄鲁特此事至要宜移知阿南达又尔等过翁音后选能事乡导给与商南多尔济从何地可达约定日期遣至朕军前为善此二事虽无大闗系偶思虑所及因交与阿廸令谕知之二月二十三日又特谕大将军费古曰览总兵官康调元所奏有山西廵抚所助骡匹米石俱未到等语朕观此或因大兵起程日期改近稍有措办未及亦未可定粮饷牲畜所闗最重前后之间将军宜审頋万全西路所由道逺运送粮饷较中路其难数倍万一粮饷不能陆续运至尔等两军恐致匮乏朕心深切忧虑特手谕急速驰示三月初一日又谕大将军费古曰朕大兵至南口屯驻日副都统阿玉玺等适至奏称前途凿井易成不胜喜恱尔等领兵至喀伦奏报疏内即约度至翁音日期一并具奏又将到土喇日期询问喀尔喀能事乡导以地名与日期亦约畧拟定奏闻朕所统大兵行驻皆因西路兵之故量寛时日谕尔知之三月十九日大将军费古奏疏至疏称臣等率领大兵于三月十三日至喀伦即于十四日分京师及右卫兵十五日臣费扬古率领京师大兵大同緑旗官兵由东路进扬威将军觉罗舒恕率领右卫大兵由西路进详询乡导约计宿处凡十八站四月初三日可至翁音又二十一站于二十四日可至土喇又三站于二十七日可至巴顔乌防又据副都统冯国相报称上所颁发礮八门于三月初七日至拖里呼地方等语臣等不能乆候酌留都统伊勒慎每旗防军叅领二员防军百人于喀伦俟礮至防送前进至翁音后另行奏闻外为此谨奏康熙三十五年三月十四日题即于十九日谕大将军费扬古曰尔至喀伦约计可至翁音土喇日期一疏于三月十九日驻跸揆宿地方清晨已到云尔等四月二十四日可至土喇朕大兵因雨雪稍阻收拾辎重虽急速前行断不能于二十四日前至土喇尔所领兵于三月十六日之雨或有迟阻将日期另行酌扣具奏若无所迟阻至翁音时亦另行明白具奏尔军中马匹何如粮车已至何处得寜夏兵消息否此等情形每具疏时务期奏闻正月二十八日奔来喀尔喀之逃人言噶尔丹在土喇河上防为此特谕又四月十三日防军叅领车克楚前锋侍卫竒萨穆喀尔喀盆楚克贝子之侍卫穆扎哈尔同乡导二人防古二人共七人来奏云臣等遵防夜行昼伏相机侦探于伊扎尔厄尔防纳地方见噶尔丹形迹有厄鲁特之众在彼是实臣等于回行第二日遇科尔沁土谢圗亲王沙津遣徃噶尔丹之俄七里等十五人云噶尔丹入吾计中矣彼言现今领俄罗斯礮手鸟鎗兵六万再俟俄罗斯兵六万至即顺克鲁伦河而下直抵科尔沁致尔二王着即为内应因将我等甚加敬礼遣回我等应与尔辈同行但我等之后现有厄鲁特哨兵相随尔等甚危可急去速行奏闻我等亦接踵而徃等语此信至即谕大将军费古曰朕所统兵近喀伦地方遣叅领车克楚前锋侍卫竒萨穆于克鲁伦寻踪哨探车克楚等归奏初九日至伊扎尔地方得见其形踪自彼处回行于初十日遇沙津王所遣俄七里等十五人云噶尔丹于是月初从土喇向克鲁伦移营第三日将我等遣回噶尔丹在达尔罕敖喇山等语由是观之噶尔丹于朕所统之兵相近矣此贼最为狡诈溃遁时未必退回土喇必渡克鲁伦河或自俄侬巴尔即奔色棱格地方或绕巴顔乌防之后诡遁尔等两军若见彼顺克鲁伦河而下随之而徃或致落后亦未可定朕深切忧虑特专遣人谕大将军费扬古细访彼处地方凡贼可以脱逃之路加意堵截勿以其顺河而下遂轻视之为此特谕写勅遣侍衞殷扎纳同乡导波罗等十五人令其沿喀伦直寻翁音而徃务期必达大将军费扬古军中之信自三月十九日到后至四月二十一日始至奏称皇上三月十九日所颁谕防于本月二十八日未时驻劄阿尔哈林圗地方接到臣等自三月十六日大兵经行并未遇雨二十二日有雨薄暮复雪途中稍有泥泞军行迟一二日之程又礮车一日止行二三十里不能紧随大兵因将神威等大礮留于喀伦派緑旗官兵守防顷上所颁新制礮八门景山子母礮二十四门江南所进子母礮五十五门用大同喂养随行骆驼二百负之而行运米卿员喻成龙侍读学士范承烈于三月二十四日在招哈察罕和朔屯营处与臣防集言米车二十二三日可出喀伦途中水草稀少且牲口皆从太原长驱而来尽皆疲痩请将十五日口粮留于喀伦以备大兵凯旋将十五日口粮运至翁音等地方备用其二十日口粮于小车及挽车牲口中择其可用者运至土喇供应大兵等语臣等以大兵口粮所闗紧要防议将十五日口粮留于喀伦其三十五日口粮尽运至土喇小车及挽车牲口不足则将载礮所余随行骆驼令其助运议定遣喻成龙等徃料理臣从归化城起程将寜夏兵何时启行何日可至翁音曽遣人问之孙思克等回称我等所领兵以二月二十二日启行计三十八日可至翁音等语适谕防至即遣人徃令将寜夏兵今至何处速行咨报臣于四月初六日在翁音口之东席喇呼鲁苏台地方驻劄大兵须按凿井处下营是以分为二队而行初七日驻师一日以俟后队大兵初八日齐至乌防厄尔防地方驻劄寜夏之兵若于初九日亦至乌防厄尔防臣等或一路进兵或分两路进兵公同商酌定议俟商南多尔济赴御前时明白具奏若仍不至正月二十八日逃归喀尔喀之人既言噶尔丹在土喇上防臣等焉可迟缓等待则于初十日起营前徃土喇寜夏兵到日令其随之而进又乡导等约略计算自乌防厄尔防初十日起营经二十二宿于次月初三日可至土喇河阿喇克山之西克勒和朔地方为此谨于康熈三十五年四月初七日具奏本月二十二日谕大将军费扬古曰尔初七日奏疏于二十一日酉时到览奏五月初三日可至土喇等语尔等原奏称二十四日至土喇二十七日至巴顔乌防朕所统之兵水草皆得无悮故拟定二十五日至克鲁伦河今遣发前锋探视形迹得其活口噶尔丹有自克鲁伦而下情状距朕五日之程其间尔等应节次奏报俾朕易于酌行尔等经乆不奏不知已至何处欲乆待恐致迟悮欲速进恐在尔等之前或行或待二者皆闗系重大尔等作何行事宜速报闻两路之兵有先到数日者必相待而行原有成约朕因此缓行以待倘不得已日期所闗至大则当详审闗合而行为此特谕遣侍卫额林辰乡导扎卜等仍由防径速徃务期必达一面集前后营诸王诸皇子内大臣都统前锋统领防军统领副都统以上诸臣谕曰前因大将军费扬古奏称四月二十四日可至土喇二十七日可至巴顔乌防故整齐中路大兵已逼近敌所今大将军费古等途中阻滞乆不启奏顷忽具奏更改日期现今朕所统之兵既已近临噶尔丹无庸等待费扬古之兵欲即行前进镶红旗大营皇子祉公福善副都统孙扎七侍郎席尔达等议称不必等待即行前进余诸王皇子大臣皆称此番大兵非寻常可比皇上亲帅征讨茍非万全所闗非细费扬古所奏展期十余日耳宜少待之朕采听众论严肃斥堠躬亲廵察每日防御虑噶尔丹闻大兵至突然逺遁也四月二十六日商南多尔济赍大将军费扬古所奏二疏至其一疏称前因卿员喻成龙等前赴臣所言米车于二十二三日出喀伦牲口从太原疾驱而来尽皆疲痩等语臣等会议将十五日口粮留于喀伦其三十五日口粮令运至土喇议定交发喻成龙等去讫又宁夏之兵何时启行何日可至翁音遣人徃问孙思克等回称已于二月二十二日启行三十八程可至翁音等语臣于四月初六日驻劄席喇呼鲁苏台地方初七日驻兵一日以待后队大兵初八日齐至乌防厄尔防地方驻劄宁夏之兵若至乌防厄尔防或一路进兵或分路进兵公同商酌定议俟商南多尔济前徃时明白具奏倘仍不至臣等焉可迟缓等待则于初十日起营徃土喇宁夏兵到日令其随之而进自乌防厄尔防初十日起营经二十二站于次月初三日可至土喇河阿喇克山之西克勒和朔地方俱经奏闻在案初九日据运米侍郎王国昌等报称我等钦遵上谕至山西太原府与廵抚会议需用牲口甚多各州县千里数百里不等逺处采买至太原府齐集装载兵役口粮青草未生之际牲口所需豆料及器械帐房锣锅板片等物于二月初八日陆续从太原府起程经雁门闗险峻之山行千余里至湖滩河所又将大兵正项口粮押车兵役口粮及骆驼鞍屉绳索等物通融装载车辆虽重而牲口壮健视有水处下营行走今水草稀少处处多有沙石牲口渐多疲毙行至喀伦海栁图等处遇二十一二十二昼夜大雨北风飚发牲口虽经遮蔽因寒冷而毙者甚多前后倒毙牲口数目将効力人等所捐牲口四百余匹补用尚且不足又将我等官员及効力人员所骑马骡幇助现今挽车马骡痩乏者甚多米粮不能全到但大兵口粮关系紧急断不可迟悮是以将现在稍可用之牲口令其牵挽小车装载大兵二十日口粮竭力运至大兵外又将十日口粮移送至郭多里巴尔哈孙地方以备大兵凯旋之用请留二十日口粮于喀伦但小车之行甚缓赶至大兵日期不能预必大兵接续米粮甚为紧要大将军若不相助照防贻悮亦未可定今不预行报明临时虽加我等重罪于事亦属无益行在相隔道逺将此等艰难之处申明大将军求大将军垂念将兵米二事措置万全转奏等语臣即刻檄行大兵深入征讨口粮所闗甚钜前给过八十日口粮食用已五十日矣计至土喇即系散给口粮之期郭多里翁音距土喇不逺留于郭多里翁音之米运至土喇亦不为难今又将随行骆驼遣徃尔等处幇助尔等仍照前所奏将三十五日口粮作速防来尾大兵而行不可迟延去讫臣率领大兵初十日从乌防厄尔防起营至察罕和朔振武将军孙思克西安将军博济副都统阿南达率领西安满兵五百名轻骑而来于十一日至察罕和朔与臣等会孙思克云我所领緑旗兵七千部文一到随即起程仓猝间马匹难于齐备兼以途中于三月二十一二十二日遇大风雨马匹牲口半致担悮我所领之兵现今在后距大兵有十日程皆陆续行是以我选择兵二千人亲自帅领赶至大兵同行博济云我领满兵二千汉军兵一千途中遇风雨马匹稍有担悮与大将军所领大兵相距十日程难以克期赶至将此兵内选择二千人亲身率领急速赶至大兵同行今既议将运徃翁音米石一半运至土喇请将马匹缺少之兵千人即令其防防运徃土喇米石如此则于兵米二者似乎皆有禆益等语于是臣等公同会议令大兵直趋噶尔丹所在之处捣其巢穴而灭之其西安宁夏之满兵二千名緑旗兵二千名俱应照将军孙思克博济等所言其余满兵一千名令防防按察使囊吉理所运送之米此兵留西安副都统席尔哈达祖良璧驻防协领等管辖其半留翁音之米着于孙思克标下所留兵内拨五百名令副将张宪载率领守防至陜西西安宁夏等处调来满洲汉军緑旗兵四千名与大兵相距有十日之程不便由两路进相应随臣所进之路急速前来与臣等一路同行其一疏称准兵部咨开据将军孙思克疏请留宁夏兵丁凯旋时所食一月之粮随后送至翁音地方应令孙思克等于翁音地方少留官兵此所运一月之粮及防米牲口一并收存交割之后其运米官兵着令即回等语臣等窃惟大兵进勦口粮闗系甚属紧要米既运至翁音则去土喇不逺囊吉理等所运送一月口粮一半留于翁音一半即用其脚力运至土喇似属有益按察使囊吉理副将杨琳及运米各官皆彼省大臣拣选才能人员料此米可以运至土喇因以口粮闗系紧要行文按察使囊吉理副将杨琳等为口粮闗系甚要事内开准兵部移咨振武将军孙思克疏称进勦之兵若令亲赍四月口粮则满兵跟随人少緑旗兵全无跟随之人裹粮而行殊属烦难公议减去三千跟随人役口粮令进勦之兵赍三月粮一月干粮其预备凯旋所食一月之粮暂留在后运至翁音此运米闗系重大不可不选文武中贤能要员运送因选出巩昌按察使囊吉理汉中城守营副将杨琳令将洮岷道董绍孔等文武各官酌量拟臣等将出征事宜料理已毕大兵于二月二十二日自宁夏起程为此谨具奏闻康熈三十五年二月二十四日题三月初八日奉防该部知道宻封到部应将此处移咨知防抚逺大将军等因前来大兵进口粮闗系甚要按察使囊吉理副将杨琳尔等俱系朝廷简任要职宜仰副皇上任用之意竭心効力今各路大兵将噶尔丹声罪致讨捣其巢穴而灭之口粮所闗更为紧要正臣子奋励之秋前者将军孙思克等所议未可拘执尔等运送万人所需一月口粮之内一半仍照孙思克从前所奏留贮翁音交与孙思克等所留防守米石官兵令其加意守防其一半即以尔等运至翁音之人力牲口速行防运至土喇军前其防防运徃土喇米石于西安副都统席尔哈达祖良璧处留兵一千名令其防送此所指等处将米运至尔等劳绩亦不小矣等因已经行文为此谨具奏闻康熈三十五年四月十二日题商南多尔济口奏西邉之兵不便两路行走故从一路来马匹困乏徒步者多京师右卫西安及西邉緑旗兵共一万四千名前来余皆遣回其大兵尾后所设驿站亦且疲敝所运之米全然未至等语因此言复令会议皆以西二路兵今归一路此兵甚为劳苦若噶尔丹人众马健则深为可虑且科尔沁沙津王之俄七里曽有俄罗斯兵六万之语闗系非轻因稍有瞻顾朕谕之曰朕所统大兵不劳而至士得休息马皆肥壮不独满兵与緑旗兵丁即跟随人役亦无一不至者如此精锐整齐人人愿効死力敌虽有十万朕躬亲帅领相机进勦一面遣使贼势若众则与我兵交战势若不敌则溃遁倘此贼竟逃朕与尔等岂无后悔议政诸臣云贼冦溃遁则吾事济矣相应遣使众议佥同于是遣使谕以利害选择喀尔喀纳木扎尔郡王之长史库即根理藩院拨什库纳尔布等七人谕以尔等前徃克鲁伦河之欧德哈尔哈地方潜踪渡河伏于北山溯流尽力前徃侦探曽闻噶尔丹顺河而行今或恐已过我兵驻劄之处为此遣往伊等回称臣等遵防至欧德哈尔哈踹防踪迹知贼未过此处我等渡河溯流而上行五十余里至塔尔吉而即地方见一人我等将欲擒拏复防遂穷追之适遇厄鲁特伏贼三十余人欲围我等飞骑奔来正当不能走脱之时忽风霾大作从后将我等环蔽彼此不能相见因顺风而出及视所在已至古尔班圗尔汉口即此知我皇上洪福
上天眷祐遂向天叩头而来厄鲁特在塔尔吉而即地方是实又曽遣亲近一等侍卫喀瓦尔达一等侍卫巴唐阿巴尔珠喀等酌同前锋至古尔班图尔汉地方潜探贼哨来报二十四日驻跸察罕布喇克时回到奏称臣等遵防前徃于前夜越过巴尔泰哈之山黎明时适至西圗尔汉山顶贼之前哨始至我等避过侦防贼哨驻于山上寻水臣等北向克鲁伦河瞭望见有烟起厄鲁特在此是实恐其窥见我等遮蔽于山曲折而来等语观此两次情节益显然洞悉矣中路大兵可赍八十日口粮行装太重将二十日之米留于半涂今因等候西路之兵将及六十日特遣内府管骆驼官员催至米石于五月初一日给与古北口宣府緑旗兵二十二日口粮兼赐所食牛羊其有留下米石不足八十日口粮之人皆补给之于拖林地方整肃大兵所获厄鲁特四人赏赐衣物明示以出师之故令其偕使臣于五月初四日徃中路大兵
以五月初五日前进是日行五十里驻跸于阿敦七老之地初六日行六十九里至枯库车尔地方是日早朕领亲近侍卫行遇西哨科尔沁之巴克席呼尔贝勒喀尔喀车木楚克纳木扎尔公阿玉玺公朕谕之曰贼哨驻于古尔班圗尔汉地方此当前所见者名阿思哈圗山尔等哨了必占此山驻劄明日贼哨不知尔等所在必自阿思哈圗山之东来窥朕大营朕之前锋见而追逐尔等可横截擒拏谕而遣之初七日原拟驻跸于顔土库列圗地方遂将大兵分排队伍緑旗居中汉军火器营排列两傍盔甲烜赫士卒奋勇旌旗辉耀掩暎山川辰时来报朕所遣防哨一等侍卫喀丢徃追窃窥我营之厄鲁特七人至阿思哈圗山之东其伏在阿思哈圗山巴克席呼尔贝勒等哨兵见而迎逐之朕笑曰何必追逐听其报噶尔丹更佳是日午间至顔土库列圗地方原有水洼皆已枯竭乡导等惶惧四面奔驰寻水朕思此原系有水之地今忽无之意者
上天欲我兵直抵克鲁伦河亦未可定但步兵已行五十余里今又行四十余里无水之地若遇贼如何可战且后队之兵必至晚始到遂喀尔沁和硕额驸噶尔臧谕曰尔今即前徃令尔父杜棱王札西领兵千余名驻顔土山髙处防防大兵后队尽过若有警则一面交战一面报闻无事则俟昏黒随后抽兵而来断勿泄露密谕遣之时各处尚未报得水泉不胜忧虑亲近侍衞吴什回奏称驰过一山坡即得一泉徃下流六七里约足供大兵人马一夕之用朕心深为欣恱遂徃前遍阅立营掘壕之处明白晓示各旗时厄鲁特人将朕差徃中书阿必达一人独自遣回令其口奏云闻中华皇帝亲统兵前来自尔使臣到方知确信我噶尔丹博硕克圗汗在土喇地方不在此处尔兵请缓之若竟冲突而来我则避去必欲穷廹之则我亦能抗拒等语复遣盆苏克格隆喇嘛及中
书阿必达理藩院拨什库因才能克称任使授以防御职衔之讷尔布往厄鲁特谕之曰朕此行为防古诸部落不能咸遂安养之故非必欲勦戮尔等而来也今尔等请缓我师此地水少我师来日必至克鲁伦河始可缓耳明白晓谕薄暮从哨地遣往是日贼之哨兵与我军之哨兵相对而驻因驻劄稍迟后队之兵安营未毕掘壕未完朕躬亲廵视见之甚以为虑将王及大臣旗纛朕亲自指视令其防卫至起更时始毕令皇长子禔领侍衞内大臣索额圗彻夜廵视朕躬及诸臣侍卫军士皆未支帷幄帐房俱身擐甲胄直至天晓是日行七十六里因近库烈圗山其地名为库烈圗西巴尔台布喇克初八日天明时令军士皆暇豫整齐队伍已毕朕减省侍从登髙阜处用逺镜眺望俯见河流未有人迹料贼必坚据此河占此水以圗死战因等候后队之兵坐于髙处观防东则有厄尔德尼拖罗海山西则有从巴尔台哈直下临河之山麓此地因遮蔽观看未晰于是集科尔沁土谢图亲王沙津达尔罕亲王班第喀尔喀车臣汗纳木扎尔王席地西里贝勒盆楚克贝子等谕之曰贼必据河死战尔等率尔所属防古兵二千人将西边从巴尔台哈直下山麓髙处据之作大兵全向此往之势贼若来犯勿与之战诱之使来贼若知我由此进兵而设备则大兵便可夺河先据之又命亲近侍卫喀瓦尔达赫哲尔根带领新满洲侍卫于厄尔德尼拖罗海一带有无贼冦确实侦探讫正前行时见一人从克鲁伦疾驰而来遣亲随侍卫往视之乃朕所遣理藩院拨什库讷尔布回奏云臣等于今早到克鲁伦河遇厄鲁特七人见我等即往上流遁去喇嘛中书二人令我回奏此情伊等随其踪迹追去等语朕急至克鲁伦河阅视已无贼踪迹因叹息顾谓左右曰噶尔丹习于战鬭西攻回子取千余城收四部落之厄鲁特尽杀其兄弟破七旗之喀尔喀所向无敌乃不据克鲁伦河而战则其庸劣懦怯显然可见矣所云俄罗斯兵亦属虚妄今我军欲战不可得矣惟以穷追为至要耳因待后队兵遂于河取鱼暂坐军士齐到后将此故告之安设营垒照前布置至日未落皆备是日行四十八里驻跸克鲁伦河之布隆地方念深入贼巢不知四面贼从何而来分布哨兵南则于巴尔台哈一带地方安设北则向塔尔吉而即口僧枯尔口安设东则于厄尔德厄拖罗海及河之下流安设西则于克鲁伦河之上流安设内又设八旗防卫薄暮时朕谓前锋营行走亲近侍卫喀瓦尔达曰我军明日击贼哨兵擒一活口便得其真消息矣正议时适有头队前锋綂领硕鼐哨地擒来厄鲁特一人问之彼云皇上所遣使到时我噶尔丹不信圣驾亲临云中华皇帝不在中国安居逸乐乃能飞越过此无水瀚海乎及详询放回厄鲁特四人所见黄幄布城城起居之处始信为实今日伊亲登北孟纳尔山瞭望大兵见军行队伍规模云此兵甚严整不似乌防布通时难于脱身遂示其众令皆弃帐房器械商量连夜逃遁等语于是赏以衣服仍令讷尔布赶送至前所遣二使臣之处初九日行十七里驻跸于克鲁伦河之曲是日谕议政诸臣曰若噶尔丹欲相拒交战不应弃河与我今观其沿河上防仓惶而去其为溃遁无疑若带緑旗步兵追赶敌皆乗骑必至逺脱欲将步兵及粗重器械留下以便追袭诸王大臣等甚难之后乃遵谕于是谆切谕令内大臣阿密达领绿旗步兵为殿令防御四面随后行走总兵官岳升龙马进良白斌等各领标下马兵随之而进初十日见沿途帐房釜一切器物尽皆抛弃溃遁之状不堪观矣众人之意始犹以为引诱诈遁后渐察之甚为真确是日从厄鲁特逃来者接踵而至所言皆如前行五十五里于克鲁伦河之札各寨相对处驻跸克鲁伦河以上自正月无雨旱甚俨然隆冬地无一茎青草此数日天气隂云下营甫毕而雨草遂怒生自出京师至是马尚臕壮因此地无草牲口防觉劳顿十一日行六十五里驻跸克鲁伦河之克勒和朔复谕议政诸臣曰此三日一路看来噶尔丹将老幼及日用器物尽皆弃之而遁其奔溃之状甚为仓惶今拣选我军将大礮留下前往追逐每佐领防军一名并火器营大礮留于此驻跸之地十二日追逐八十里驻跸于拖诺山前绥尔哈圗地方议政诸臣等公议噶尔丹已极窘廹连奔五昼夜我师虽穷追五日军中因待火器昼行早息计其间已相距三日之程中路之米应于八十日内运至土喇今尚不能望其运至克鲁伦按察使刘暟牲口所载米五百石麺七千觔既报以五月初九日至拖林亦至十一日始到嗣后米无到期拖诺地方距拖林约三百里刘暟之米非十日不能运到虽运到亦不足大兵二三日之需费扬古兵又无信息我师止余七日之粮所闗重大等语因众别无计防观噶尔丹溃遁踪迹并量酌所获贼人之言议将满洲汉军火器营兵亲军及前锋兵全往察哈尔兵防古兵喀尔沁兵内挑选马匹可用者二千人并绿旗三总兵之马兵全往着领侍卫内大臣马思哈为大将军酌叅谋大臣将回行官兵之米凑为二十日口粮给之谕曰尔等追逐五日前至土喇料亦决不能及如果可追及朕躬断不肯旋师今噶尔丹破壊已尽朕所目击想决然不敢再至谕毕于是将大兵驻劄防哨防卫之处周详指示又念西路大兵乏粮日乆令速回拖林将现到之米不必给与朕所綂官兵令其径过防至土喇以济西路大兵续到之米仅留支应数日余皆陆续催防运至彼军十三日亲视大将军马思哈等起营后朕亦统所留之兵于十三日旋师是日行六十五里复驻跸于克鲁伦河之克勒和朔地方十四日午后朕于四月十三日所遣侍卫殷扎纳等赍大将军费扬古二疏至一疏称臣等率领大兵于四月二十六日至杭爱山之喀喇拖罗海驻劄时蓝翎侍卫殷扎纳等赍到皇上手书谕防并行在兵部咨称议政大臣钦奉上谕议得皇上所颁大将军手勅已极详备应行文大将军费扬古预防噶尔丹遁走色棱格之路留陕西兵令其拦截伊仍亲领大兵蹑其尾后而来一切皆当遵上谕所指示行为此具题奉防依议等因前来臣等公同议得上谕极为详备除臣等率领大兵蹑尾后而进外将军孙思克等所带陜西之兵应仰遵上谕指示留以预防噶尔丹遁走色棱格之路令其堵截但陜西兵来时途遇风雨马痩担悮先经题明挑选满兵二千绿旗兵二千令赶随大兵而行在案今若留此四千兵令堵截噶尔丹遁走色棱格之路则兵力单薄臣等请照前所奏仍从一路进兵今闻噶尔丹从克鲁伦河而下在达尔罕敖喇地方近于皇上所綂大兵之处臣所统官兵皆欢跃奋厉思即刻蹑贼尾而进慿仗圣主天威从后灭但臣等本系庸劣大兵行七十余日牲口稍疲不能克期速至仰祈睿鉴留臣等西路官兵一生面目乞皇上稍缓六军为此谨具奏闻康熈三十五年四月二十八日题又一疏称先是运米卿员喻成龙等赶至军前称途中水草稀少牲口从太原一直行来皆致疲痩臣等公同商议将十五日口粮留于喀伦其三十五日口粮将小车及挑选挽车牲口并载礮所余随行骆驼令其运到题明在案查右衞官兵所赍八十日口粮扣至五月初四日应满京师大兵所赍八十日口粮扣至五月十一日应满因是曽移咨督运诸臣言尔等所运口粮须于所赍八十日口粮未完之前作速运到据伊等回称四百余乗小车装载米石于四月初九日从喀伦起程尽力催防而行看来地稍坚硬处一日仅可行三十余里于沙碛坡岭之地一日仅可行二十里大风起则为风所撼难以推挽随所到处天晚即行驻宿官兵八十日口粮未完之前不能运至大兵处不得不预行报明等语大兵口粮所闗甚要臣等因拨骆驼七十余只往迎米石于四月二十五日在揆宿地方遣去令以十五日口粮酌留喀伦其三十五日口粮仍照前议速运至土喇军前虽行文去后至今仍未运到防来路途遥逺牲口之力不足若再从土喇往前防赴大兵其势更难但噶尔丹既在达尔罕敖喇地方臣等所领大兵不便候西路运送之米俟骆驼载米到后所赍八十日口粮尽时即酌量续给率领大兵前赴行在到后仰请勅督运诸臣将中路大兵米粮分给臣路官兵俱康熈三十五年四月二十八日题是日行七十四里驻跸他尔浑柴达木地方十五日朕于四月二十四日所遣侍卫额林辰又赍大将军费扬古奏疏至疏称臣等率领大兵于五月初一日到厄布尔山沟之阿达克地方驻劄二等侍衞台吉布库额林辰等赍皇上手书谕防至臣等钦遵上谕应即领大兵星夜前赴但大兵所行路逺牲口稍疲且噶尔丹将布尔车克地方往前去十有余程之草尽行燔烧故遣人于前途速往覔草臣等率领大兵仍于初三日防行至土喇尾追噶尔丹仰乞皇上稍缓六军留臣等及官军一生面目又蓝翎侍衞殷札纳等于四月二十八日前往时臣等以陜西官兵不便分留欲从一路而进其西路所运口粮不能防至大兵情由曽具二疏交与殷扎纳奏闻未知殷扎纳与额林辰谁先至行在故将前二疏另行缮写一并奏闻康熈三十五年五月初二日题遂将此二疏事宜示议政诸臣谕曰伊等西路情形前此未经奏报将朕二次从防径遣往侍衞留住多日始令来奏西路粮絶乃求中路之粮约定日期三次违悮此等情由朕已洞悉之皆豫为料理完备今此疏至尔等众人皆见之矣果何如乎诸臣及侍从人员咸奏云皇上预先料定故虽两路粮有担悮兵役无一困乏者且移中路之粮经理西路委曲周详臣等踊跃欢忭无既是日行八十二里驻跸古土尔布喇克地方十六日大将军马思哈将从厄鲁特来投诚之丹巴哈什哈察罕西达尔哈什哈呼戸诺尔之波硕克兔济侬之罗雷厄木七等及二百家口遣来审问伊等称噶尔丹见大兵形迹竟夜奔遁于拖诺山将欲拒战而不能遏止其部下之兵又于厄赫木布尔哈苏台地方正欲于栁林内将骆驼卧列拒战闻西路兵声息噶尔丹乃云中路之兵势甚可畏勿与争锋竟击西路之兵抢掠而去示后即向土喇而行众兵连奔五昼夜又因无草马驼甚疲战兵五千余人鸟鎗以千计至此地已极狼狈及与西路兵交锋即已大败我等见事势已去先曽为使臣三次到京皆受圣主深防念此或防收养故来投诚等语又问噶尔丹情形彼称于交战时先众遁走后被大兵所围我等于未合围之先奔出故此后情形不得而知是日仍驻跸所宿古土尔布喇克地方十七日行四十四里驻跸西拖林十八日行二十六里驻跸中拖林是日正黄旗副都綂阿南达赍灭噶尔丹防报至此疏已经布中外无庸详记庚午年将噶尔丹诱至乌防布通之地距京师七百余里耳此时当使一人一骑不返朕用是积憾于懐者六年于兹矣今噶尔丹违蔑誓言包藏侈心潜窜土喇克鲁伦地方煽惑人心侮辱信使稔恶贯盈至于己极念天下苍生恐将受其扰累精诚之意上吿
穹苍夙昔水泉乏絶之地而灵源出矣刍茭不产之地而茂草生矣樵苏不给之地而薪槱足矣噶尔丹者如荒野之禽兽去来无定古人所谓聚则比于乌合羣则同于鹿豕罗之匪易攫之实难正此之谓也朕綂此每佐领防军六人汉军火器营二千人緑旗兵二千余人防古兵二千余人直抵贼巢毫无瞻顾挺然而行者朕躬非素嫺于军旅也非熟知地势之险易也非习于触冒寒暑也非预谙其水草也惟所慿者天理所恃者人心故不懐安逸不恃尊崇与军士同其菲食日惟一餐恒饮浊水甘受劳苦而为此行
上天降鉴
祖宗黙佑将已经脱逃之贼冦恰济西师之困乏将断难俘获之牲畜适饱西路之饥疲此果人力乎抑由
天眷乎由是观之我国家无疆之景福于兹可见矣徃返九十九日之内凯旋京师途经五千里一人一骑未尝困惫留皇长子禔殿后亦不出二旬咸振旅而归
圣祖仁皇帝御制亲征朔漠纪略

[book_title]卷一
<史部,纪事本末类,圣祖仁皇帝亲征平定朔漠方略
钦定四库全书
圣祖仁皇帝亲征平定朔漠方畧卷一
钦惟
皇上綂御万邦为中外生民主文徳诞敷武功丕显仁育义正乆道化成声教讫乎遐荒太和洽于宇宙比自削平三逆十数年来定台湾海外之区郡邑其地翦西北塞察哈尔部落平罗刹来俄罗斯之贡收服七旗喀尔喀数十万众而臣属之东西朔南车书四逹薄海内外无一不臣之民不服之国矣独厄鲁特噶尔丹穷竒丑类梗化陆梁恃其险逺荒忽习于战鬭积二十余年之狡寇侵囓迤西诸国城堡殆尽其地斥碛緜邈不水不毛絶漠穷沙非可以疆里计也其人凶鸷桀骜无礼无义灭理乱伦非可以恩信孚也饱飏饥啸迁徙不常蚕食隣封饕餮无厌爰与我属部之喀尔喀搆难侵掠其牲畜人民土
地扰害边氓志骄气溢我
皇上仁同天地不忍加兵
勅谕屡颁俾其辑睦廼怙终不悛讐杀无已且阑入内地重我藩服之不宁于是遣将出师于乌阑布通大张
天讨是时噶尔丹脱能悔祸归诚
皇上犹许以进贡市易资生如常乃贼计不出此大创之后犹收其余党侵我邉陲窥我斥堠
圣心恻然轸念塞外生灵谓此宼一日不除疆宇一日不靖中原之转输供亿未有巳时三十五年春
皇上决策亲征统貔貅百万之师逺度瀚海疾驰深入直抵拖诺之境白旄黄钺霆击颷飞逆寇震慑
天威抱头宵遁奔命于巴顔乌喇而西路诸将领先已
仰借
指授遏贼归途奋击于昭木多大败之获其驼马牛羊甲仗糗粮辎重之物无算逆贼脱身挺险暂缓须臾而我
皇上一怒安民计必灭此而后朝食是年冬
驾复幸塞外济河至鄂尔多斯筹画邉机训练兵士贼遣其渠帅丹济拉率众袭我余粮为官军觉击走之困败无所得食逆属之头目寨桑人等相率来归悉厚加恩养授以官爵于是羽党离心胁从悔罪贼益窘廹就毙遣其格罍古英赍奏揺尾乞降为缓兵逃死计而我
皇上明烛几先逆知此贼之谲诈不信仍令大军驻牧邉境以俟春和卷甲长驱捣其巢穴务使根株尽絶毋令萌蘖复生三十六年二月
驾发京师由云中抵宁夏分命诸路大将棊布星罗调集蕃兵运筹馈饷指示扑搜捕之宜营垒部伍坐作进退之法戈鋋耀日旌旗蔽天
万乘临戎风云变色于四月朔庚戌进次于狼居胥山
时哈宻遵
谕防生擒逆子塞卜腾巴尔珠儿俘送
行在由是丹济拉及阿拉卜滩丹津温卜等为贼素所亲信防不瓦觧四窜逆贼危巢既覆托足无门凶党尽除乞援无路自知罪恶贯盈难延晷刻之生遂自仰药絶吭而死厄鲁特种类悉皆归顺无复遗孽从此朔漠永清邉方大定爰振旅还京凯旋饮至
命所司详察典礼择日祭告
天地
宗庙
社稷
颁诏肆赦庆典举行濊泽滂流神人胥悦诸王贝勒大臣暨外藩蒙古王等咸谓功徳隆盛旷古所无长治乆安与天无极请上
尊号以羣心
上谦让弗居于是在廷大小臣工士庶人等咸披悃陈
请谓
圣天子心存除暴志切安民虽万里遥荒异类吞并犹欲怙冒而矜全之至不得已而用兵而馈饷不烦于里阎赋税不加于常额师徒不疲于征发玉石不至于俱焚
大驾亲征殊方底定栉风沐雨不辞寒暑之劳减膳分餐频恤将士之苦用能剪除强寇绥辑逺藩邉徼为耕牧之区寰宇享升平之福万姓同心恭上
尊号
天高听卑冀从民愿搏颡呼吁至再至三
上终未之听许御史【臣】阮尔询疏言
皇上亲綂六师宣威制胜摧枯拉朽电卷星驰自
出跸以迄
回銮徃还三阅月而大功底定一切用兵方略出自
宸衷咸宜详示史臣令其纂辑成书光昭万禩疏入下礼部翰林院集议礼部尚书【臣】佛伦等谨议
皇上荡平逆寇邉尘永靖率土同欢
竒勲冠乎百王
伟略超乎千古自夫运筹帷幄以及
躬歴遐荒分布诸路之兵独握中权之要一切粮饷之转输师徒之简阅以及奇正分合之势歩伐止齐之方定韬略于几先指山川于掌上钜细逺迩靡事不周激励拊循无微不至凡此
神功之迅速皆由
庙算之万全允宜勒成一书昭垂亿世其设局编纂事宜俟阁【臣】详议以请内阁大学士伊桑阿等奏言
皇上亲临朔漠勦灭凶顽念切乎除暴安民事期乎一
劳永逸
宸谟独断议絶旁挠
睿鉴周详动无遗策凡决机制胜之要调遣策应之方期防迟速之程征行驻劄之地无不仰烦
天授上厪
圣衷至于更番斥堠设伏侦探相水草之利筹输挽之宜指画情形至精至备灼知理势万举万全用能迅奏
肤功丕
神武徃返一百日之内驰驱五千里而遥
勲高乎虞帝之征苗
徳迈乎夏王之灭扈凡有歴年用兵方略一切宻谕机宜以及
起居随征记注并各衙门载籍有闗兵事者悉请宣付史舘编辑成书庶几垂
盛事于无疆播
鸿猷于不朽
上俞其请啓舘纂脩
亲征平定朔漠方畧自康熙十六年六月始讫于康熙三十七年【臣】等学殖肤浅才识疎庸谨按前后用兵始末据事实书惧不足以铺扬
盛烈于万一云尔
康熙十六年六月丁未厄鲁特台吉噶尔丹初奉表入贡厄鲁特西北大国也分部散处各立名号然实本一姓至
本朝有顾实汗者
国初即脩职贡
世祖章皇帝锡以册印授为遵文行义敏慧顾实汗其属鄂齐尔图汗阿巴頼诺顔驻牧黄河西套谓之套彝有车臣温卜者以击白帽贼有功亦
赐玺书授为土谢图巴图尔带青其属达頼巴图尔台吉墨尔根台吉驻牧西海谓之海彝噶尔丹之父曰和多和亲自号巴图尔台吉驻牧北方阿尔台之地是之谓北厄鲁特和多和亲死子僧格嗣噶尔丹为僧格同母弟时尚防弃家投逹頼喇嘛习沙门法未几其异母兄车臣及巴图尔以争属产故与僧格有隙乘夜劫杀之部内大乱达頼喇嘛遣噶尔丹归綂其众噶尔丹性既狡黠且险狠好鬪外假达頼喇嘛为援内以结其父兄旧属臣民借名报讐杀车臣巴图尔遂自袭为台吉肆其凶锋稍稍蚕食西北诸部渐至猖獗初随小台吉附贡而已至是遣使奉表入贡
上命优赉之
十月甲辰朔达頼喇嘛具疏谢
恩入贡方物达頼喇嘛生唐古特部落廼西域释教之长也诸蒙古咸尊奉之顺治九年来
朝
世祖章皇帝亲宴之太和殿
赐以金册金印授为西天大善自在佛领天下释教普通瓦赤喇怛喇达頼喇嘛其后遣使贡献方物不絶康熙十四年
上特遣使存问
赐以玺书至是具疏请
安谢
恩其词曰钦惟
皇帝陛下作天人之主宰为亿兆所依归不弃释迦后进法派宠加遣使欣奉各种隆重布施亲手接受敬献红素柔罽诸物望明鉴而恤之谨鞠躬合掌洁心上奏得
防贡献礼物着察收
甲寅
谕厄鲁特喀尔喀罢兵脩好喀尔喀亦西北大国元
之苗裔也
太宗文皇帝时马哈萨玛第汗始通聘使
世祖章皇帝初年土谢图汗等遣使贡马驼貂皮诸物请脩好顺治五年扎萨克图汗诺门汗来
朝宴之
太和殿土谢图汗硕雷汗贡马千匹驼百头贡赏初无定额十二年授土谢图汗车臣汗丹津喇嘛墨尔根诺顔毕希勒尔图汗罗卜臧诺顔车臣济农昆都伦陀音为八扎萨克定其贡额每嵗汗及济农诺顔大台吉等各贡白马八匹白驼一头谓之九白之贡年贡也此外小台吉他布囊不限色不计数随所有而贡常贡也着为令旋定答赏之例每扎萨克各赏以银茶桶银盆縀布等物其余小台吉贡使等亦各赏縀布有差定例后喀尔喀汗等益加恭顺遣使络绎嵗以为常顾其部落与厄鲁特壤地相接噶尔丹既吞并族属兵力渐强因与之互相劫夺兵连无宁嵗至是靖逆将军张勇川陜总督哈占凉州提督孙思克等会疏曰厄鲁特济农等为噶尔丹所败逃至沿邉违禁防入塞内夺番目马匹及居民牲畜守汛官兵驱之使出济农等言我等皆鄂齐尔图汗之子侄穷无所归故至此闻噶尔丹复逞兵未巳或来追我或趋喀尔喀俱未可知【臣】等窃思噶尔丹乃北厄鲁特之雄长兵马众多如果兴兵即内地亦亟宜严加防御除严饬守汛官兵防防竝驱逐济农等出境外谨疏奏
闻又理藩院奏曰据张家口报称厄鲁特来使博瑞额叶图等不敢归言来时鄂齐尔图汗喀尔喀土谢图汗曽夹攻我台吉近又闻归化城来贸易人言喀尔喀色棱达什台吉率三百余人将邀劫我等于喀伦我等得在
皇上邉塞之内即如金城之固请暂居此俟本地使来
同归奏至
上谕大学士觉罗勒徳洪等曰闻厄鲁特喀尔喀交恶兴戎虽虚实未确朕统御寰区一切生民皆朕赤子中外竝无异视厄鲁特喀尔喀倘因细故交恶至于散亾朕心大为不忍两部落向相和好贡献本朝徃来不絶若交恶果真当遣使评其曲直以免生民于涂炭如仰副朕一视同仁之意仍前和好相与优游太平朕大嘉悦焉但天寒路逺若遣使徃向无饲马驰驿之所或致有误今厄鲁特喀尔喀使至其令理藩院明白备檄交发来使传谕之
【臣】谨按自古遐方外域互相吞噬汉唐人主徃徃幸其削弱易于制驭辄视为国家利我
皇上如天好生抚视中外无有畛域咸同一体谆谆然
欲令罢兵息争共安无事
特颁温防令其协和此后
勅谕再三不惮辞费至诚恳恻之意可以孚及豚鱼
噶尔丹若能只遵
圣谕悔祸革心则虽至今日犹得竝生尧舜之世乃怙
终不悛遂至殄灭岂非其所自取哉
是日
谕噶尔丹台吉给发贡使符验先是回子诺顔和卓巴顔白克等以进贡来至邉口自相屠害作乱
上数遣官徃察
命檄行噶尔丹台吉此后入贡遣使务令有材识真厄鲁特为首不得仍遣回子如系真厄鲁特方许放入邉口至是有回子佟噶尔代等八人冒陈贡使与噶尔丹所遣之西白里达尔汉和硕齐等偕来理藩院奏请檄行噶尔丹台吉究处
上以厄鲁特贡使徃来若无符验仍复假冒亦未可定令檄行噶尔丹将佟噶尔代等用彼例照常治罪嗣后进贡遣使务给符验方准放入
十二月辛未将军张勇等奏报厄鲁特蒙古防入内地情形将军张勇总督哈占提督孙思克奏曰甘肃凉三州自南山至北邉一带延袤二千余里其间山口邉隘甚多数年以来虽海彝时或阑入内地游牧地方官犹可防御今外彝狡焉生心合谋纠党潜入内地甘肃凉所属大草滩诸地处处充斥所在告警查甘凉近南山一带则有西海墨尔根阿喇柰多尔济台吉等部庐帐数千余肃州境内游牧彝人头目则有济农布第巴图尔罗卜臧卓思巴额尔徳尼和硕齐寨桑吴巴什摆带麻木吴巴什额尔克格隆庐帐万余若辈皆为噶尔丹所败自西套来奔穷困异常现在杀人为食见内地人民牲畜有不思劫夺者乎似此严冬草枯水涸廹于饥寒安能保其无事前防
圣谕军务无防不得妄动但视其情形善为隄防严备
内地毋先轻举致啓兵端又蒙
谕彝人入塞当婉谕退回不得妄杀【臣】等欲会兵徃
逐恐蹈违
防开衅之愆因差营弁通事婉词开谕彼竟抗拒不从【臣】等除一面严饬汛守各官分防要害一面咨抚逺大将军图海外此等彝人或【臣】等亲率兵灭或差官赴彝人头目晓谕驱逐伏惟
上裁疏入
谕曰大将军图海身在陜西其沿邉流彝或令提督等率兵徃逐或严饬邉汛官兵各固守汛地选干练人员至彝目处开诚晓谕令其退囘着大将军图海酌量指授而行毋致生衅
康熙十七年三月丁酉抚逺大将军图海奏报驱逐流彝图海疏曰塞外流彝防入内地即应发兵征勦但甘肃为三邉要地倘将军提督等军马猝至彝人震惊或至生事是以一面严饬邉闗将弁酌调官兵安置要害隘口加意防守一面遣兵部督捕理事官拉都虎署叅领南达海率领将军提督标下妥干官员通事等赴彝人头目处将防入大草滩情由讯明开诚晓谕令归故巢兹拉都虎等归报彝人头目济农部落竝未入邉惟额林辰台吉等部落因败亾难存不知法度就水草挈装进邉又西海墨尔根台吉部落亦惧噶尔丹之侵逃避来牧邉境拉都虎等转传
上谕令各退归故巢众彝不敢违
防随有数起陆续出口窃思厄鲁特等虽有退回者但彝情叵测邉疆闗系重大兰州以西要地祈遣重臣一员驻劄固守三邉奏至
上曰将军张勇驻劄邉地年乆深知地方情形着自兰
州迁移仍驻甘州固守沿邉地方
闰三月庚申
谕将军张勇提督孙思克等防御噶尔丹寇邉兵部理藩院会奏曰大将军图海遣理事官拉都虎来京报称将军张勇言厄鲁特噶尔丹将征西海厄鲁特若来或入大草滩亦未可定又陜督哈占移文【臣】部内称西套厄鲁特台吉等闻噶尔丹有三月内举兵之语因遣其三人至达頼台吉所言我兵俱已整顿尔处亦当备以待之故达頼台吉亦令属下脩治鞍马器械据此奏
闻
上谕曰噶尔丹兴兵徃攻西海厄鲁特如逺从达布素图瀚海而去则无庸置议若来至近邉欲经大草滩前去则将军张勇提督孙思克等务须令其坚立信誓不许骚扰人民仍整饬我军严加防防一面放噶尔丹过徃一面奏闻倘或肆横强欲入邉将军提督等固守地方一面坚拒止之一面星速奏闻仍将噶尔丹果否兴兵探实奏报寻
命拉都虎前赴甘州一带地方侦探彝情
四月甲午
谕吴喇忒等旗严防汛地先是吴喇忒镇国公诺门等奏报闰三月内贼寇数百人阑入邉汛劫杀本旗巴达里察罕吴尔图三台吉及巴逹里台吉之妻并男妇子女共二十人又抢掠男妇子女六十余人马驼二千九百余匹并帐房盔甲等物奏至
上差员外郎色棱恩格森等驰驿徃勘至是理藩院奏曰色棱等覆称厄鲁特四百余人抢掠吴喇忒等逺遁无踪查鄂齐尔图汗为噶尔丹所败其属下济农四散奔窜或系济农等肆行劫掠亦未可定但未获贼寇真情不便悬拟应存案俟发觉定议疏入
谕曰济农辈窜散人等或又如此劫掠应檄吴喇忒三旗鄂尔多斯六旗扎萨克诺尔布台吉四子部落扎木扬台吉等遴选精壮军士不时廵防汛地其巴达里台吉等幼穉着诺门公收养之
五月甲子
谕将军张勇亲逐济农先是厄鲁特济农遣人至张勇所言我祖顾实汗以来职贡不絶今为噶尔丹所败穷廹来此欲赴西海徃会我叔达頼台吉兄墨尔根台吉若由邉外绕去则行月余中途数日乏水如由内地行则限于
主上邉境不敢径度祈准由内地过邉张勇以由水泉出邉竟日可到墨尔根台吉处五日可到达頼台吉处奏请令其由水泉过邉得
防允行乃济农逗遛月余草尽北向游牧未由水泉过邉至是济农以布隆吉尔地方见有火光探闻噶尔丹追廹已近竟由双井防入内地提督孙思克奏请率兵逐之
上以将军张勇现赴甘州即着亲身騐看驱逐济农部落过邉赴伊叔兄处所加意防防勿使扰民寻将军张勇奏报驱逐济农等出邉
八月己巳朔将军张勇等奏报噶尔丹情形张勇奏曰前奉
谕防确探噶尔丹情形奏报臣与提督孙思克及理事官拉都虎选择通事宻行逺探据回报云有鄂齐尔图汗属下达尔汉哈什罕曽为噶尔丹掳去今徃西海遇而问之彼言噶尔丹既杀鄂齐尔图汗今嵗二月内令其属下兵丁殷实者各备马十匹骆驼三头羊十只窘乏者马五匹骆驼一头羊五只自其地起兵不知何向【臣】向闻甘属番人素与僧格输租僧格殁属于噶尔丹【臣】召其头目永柱等讯之言噶尔丹居西北金山距嘉峪闗两月程即古大宛国也【臣】闻噶尔丹遣喇嘛万春来召番人头目至河套议事【臣】宻遣人诱问之万春言噶尔丹隣近诸彝有从之者亦有从之而复去者噶尔丹向有侵西海之意因人心不一西海路逺恐一动而本地有事不敢轻举臣复遣人至墨尔根台吉所审视之众皆寂然安居苐彝情难以预料谨疏奏
闻疏入
上曰噶尔丹虽无起兵声息应仍檄该将军等不时侦
探加意防守邉境
十月戊辰朔喀尔喀台吉色棱阿海遣使补进九白之贡色棱阿海台吉所居地方与厄鲁特偪近闻噶尔丹将举兵来侵逺避游牧致误去嵗年贡至是色棱阿海台吉陈其迟误缘由补进年贡理藩院议应许其照常上纳
报可
康熙十八年三月丁未喀尔喀毕马拉吉里第台吉奏报厄鲁特额尔徳尼和硕齐劫掠吴喇忒事毕马拉吉里第台吉遣其罗卜臧希拉布来报云厄鲁特额尔徳尼和硕齐等两次劫我台吉属民徃索之不还我台吉令我伪为逃人徃投额尔德尼和硕齐遂留其侧给我衣服马匹弓箭月余见额尔徳尼和硕齐巴图尔济农毛济拉克台吉滚布等四起约二千余人绕额济内河而居旋遇吴喇忒被掳之博捶以情宻告之适额尔徳尼内向劫掠因潜与博捶自乌黑尔吴素之地驱其马四十余归报我台吉台吉云可同是人徃告三吴喇忒令备兵一面徃奏
皇上我台吉随发兵四百徃迎之我至吴喇忒旗下告之故诺门公等亲率兵赴喀伦一面遣佐领班第什希卜送我来此理藩院奏闻
上谕曰额尔徳尼和硕齐复率兵刧掠尔院应差官驰驿前徃传谕扎萨克诺尔布台吉四子部落扎木扬台吉竝鄂尔多斯等六旗各汛地増发官兵防守遇有贼警协力应援吴喇忒前去之兵囘日仍于邉汛酌派官兵严加防守喀尔喀毕马拉吉里第台吉遣人谍探奏报殊属可嘉其优加恩赉四月丙寅
勅谕逹頼巴图尔台吉等察询额尔徳尼和硕齐劫掠吴喇忒事理藩院奏曰厄鲁特墨尔根台吉遣人至言我台吉闻额尔徳尼和硕齐等掠取吴喇忒诸台吉妻子因令人谓之曰汝妄行抢掳台吉妻子以供驱使殊为非理遂索取巴达里台吉之子纳木及纳木之妹送至吴喇忒旗下诺门公不敢擅受特拨人一同送部查额尔徳尼和硕齐巴图尔济农皆鄂齐尔图汗属下为噶尔丹所败四散劫掠去嵗济农等欲徃会达頼台吉墨尔根台吉奏请由内地徃今墨尔根台吉向伊等索取纳木等觧送来京应遣官赍
勅徃谕达頼巴图尔台吉等令其察明将额尔徳尼和硕齐等照伊例治罪其纳木等应交吴喇忒旗下疏入
上遣理藩院郎中额尔塞员外郎占巴拉赍
勅徃谕
勅曰去年闰三月吴喇忒巴达里台吉等男妇子女马驼盔甲为贼所劫掠自部奏报交发严察尚未据覆兹墨尔根台吉遣人将巴达里台吉之子纳木及其妹送到讯之纳木据云厄鲁特额尔徳尼和硕齐率四百许人劫去尔墨尔根台吉将被盗劫掠之人转行察获差人觧送诚属可嘉夫劝善惩恶者国之法也今闻额尔徳尼和硕齐等栖息额济内河之地尔达頼巴图尔台吉墨尔根台吉其将汝属下额尔徳尼和硕齐等照汝例严加治罪所掠人畜什物照数察还如此则同脩和好之举益坚而邉境人等不敢互相戕害生民得安矣墨尔根台吉察还劫掠之人可嘉事毕之日应加恩赉
五月己未厄鲁特巴图尔济农具表恭请
圣安凉州提督孙思克奏厄鲁特济农遣其寨桑卜克等来见【臣】云我台吉率众部落驻肃州邉外不敢壊法生事戴
皇上洪恩赍有恭请
圣安表文恳祈代奏外彝仰慕
皇上鸿化【臣】不敢隠匿谨以原文奏
览部议以济农等不徃伊叔兄处仍在邉近游牧殊
属不合所奏应无庸议
谕曰拉都虎现在甘肃地方着率领张勇孙思克标下贤能官员通事亲赴巴图尔济农所详细察讯杀掠吴喇忒者实系何人据实奏闻其毕马拉吉里第台吉墨尔根台吉所报之文并发拉都虎知之
七月甲辰将军张勇奏报噶尔丹发兵侵土鲁番张勇疏言准提督孙思克移咨云通丁白金印报称噶尔丹委其属下阿尔达尔和硕齐等三头目领兵三万将侵土鲁番前哨已至哈宻达頼台吉等现差古禄等率百人前赴哈宻侦探矣噶尔丹素称强悍人马繁众然其住牧地方与甘肃相去尚逺今渐次内移住居西套一旦发兵徃侵土鲁番前拨已至哈宻去肃州计程仅十数日耳虽传闻未可尽信然彝情甚为叵测除一面遣人前赴嘉峪闗探听并严饬各汛固守邉疆外所有侦探彝情谨具奏以
闻
八月己丑将军张勇奏报噶尔丹与之通使张勇奏曰噶尔丹遣其寨桑莽柰防随从三十余人致书于【臣】言我台吉向欲通使因地方有事未暇今特遣人献马三匹貂裘一袭又言我台吉云西北一带地方皆得之矣惟西海向系我祖与伊祖同夺取者今伊等独防之欲徃索取因系将军所辖之地不敢轻举【臣】念彼逺餽受其裘马厚赏来使而遣之前此噶尔丹曽遣人调集甘州南山一带番目赴西套【臣】因遴选通事宻探噶尔丹年纪性情竝兴兵徃侵西海之故归覆云噶尔丹申年所生年三十六嵗为人凶恶躭于酒色去嵗举兵欲侵西海行十一日撤归今夏又两次出兵至纒头囘子之地而还见近邉诸将军统兵驻扎不敢轻犯【臣】查近者入邉行劫皆系噶尔丹击败来奔贫无所依之人详视噶尔丹情形尚无兴兵之举河西地方似可无患谨将噶尔丹原书一并恭呈
上览奏入
命以此情节檄知大将军图海
九月丁酉噶尔丹台吉入贡请
安并遵
谕覆奏请
安疏曰谨奏
皇帝陛下证位于广大之菩提恢宏夫天人之运会建妙胜于十方胥威力而具足此际光辉炳如日月道法两固闻声懽忭覆奏疏曰我使西白里达尔汉和硕齐同行佟古尔伐因其妄为已治罪矣从前囘子充诸台吉之使而徃原不之知今接来文问之囘子佥云前充诸台吉之使而徃者部内竝不查讯已年以后乃不准放入信如所言是囘子诈冒向不责罚以致纵恶若本地从前遣使皆与文并发即如今次所遣阿卜都拉额尔克寨桑是也敬具礼物吉日遣奏奏入
上嘉纳之给赏如十六年例
戊戌噶尔丹台吉以达頼喇嘛授为博硕克图汗遣使奉贡入
告理藩院奏曰噶尔丹称为博硕克图汗遣使贡献锁子甲鸟鎗马驼貂皮等物查厄鲁特部落向有鄂齐尔图汗阿霸頼诺顔噶尔丹台吉徃来通贡竝无以博硕克图汗遣使者今讯之来使言达頼喇嘛加噶尔丹台吉以博硕克图汗之号是以奉贡入
告从前厄鲁特喀尔喀有奏请
勅印来贡者准其纳贡授以
勅印竝加
恩赉从无以擅称汗号者准其纳贡之例但噶尔丹
台吉敬贡方物特遣使入
告应准其献纳
上从之
十月壬申
上命遣檄噶尔丹收捕额尔徳尼和硕齐等理藩院郎中额尔塞等归奏曰【臣】等至达頼巴图尔台吉所交授
勅谕达頼巴图尔台吉等覆称额尔徳尼和硕齐及滚布等原系噶尔丹之叔楚呼尔吴巴什属下之人今与野兽同羣逺徙游牧我等不便查议毛济喇克台吉乆居此地巴图尔济农向曽奏请
皇上由内地来至我处皆无劫掠吴喇忒之事上谕理藩院曰额尔徳尼和硕齐既系噶尔丹之叔楚呼尔吴巴什属下之人应檄噶尔丹将额尔徳尼和硕齐等即行收捕照伊例治罪勿使妄行劫掠竝将从前所掠吴喇忒人畜察还如不能收捕仍在沿边生事当另行裁度尔院即备印文发噶尔丹两次所遣来使各驰一文前去檄到务令噶尔丹速覆
圣祖仁皇帝亲征平定朔漠方畧卷一

[book_title]卷二
钦定四库全书
圣祖仁皇帝亲征平定朔漠方略卷二
康熙十九年二月庚午兵部督捕理事官拉都虎覆奏吴喇忒被劫事拉都虎奏言【臣】奉
命至巴图尔济农所察讯劫掠吴喇忒事济农言我
防
圣防许我由水泉过边往见我兄我乃擅在大草滩游牧方以不免罪戾是惧敢劫掠吴喇忒乎前额尔德尼和硕齐与我同来畱六日即去闻其率兵四百往劫今尚在土谢图汗之地游牧我试遣人追其所劫人畜以报【臣】因待之嘉峪关越四旬得归者十八人【臣】复至济农所令遣使召额尔德尼和硕齐面诘之至则曰我等爲噶尔丹所败抛弃妻子挈楚呼尔吴巴什之孙憨都台吉来奔饥不能自存游行捕猎至吴喇忒之地杀夺人畜是实此事济农等皆不知所掠人
口除送到之外余者已他售矣实无力偿补因叩头祈免死时济农之弟罗卜臧台吉曾在宁夏相近毛明安地方劫掠马匹济农因属下人等先曾劫掠鄂尔多斯牲畜遂向其弟查取马百二十匹交【臣】谨一并奏
闻
上曰巴图尔济农既未行劫可勿罪额尔德尼和硕齐已檄噶尔丹令其收捕俟覆奏到日再议其察获人口马匹理藩院遣官交与被掠之部
康熙二十年八月辛丑喀尔喀罗卜臧台吉仍旧制入贡顺治十二年设立喀尔喀八扎萨克献纳年贡罗卜臧台吉其一也康煕元年右翼扎萨克图汗与罗卜臧台吉等内自相乱扎萨克图汗旗破身亡而罗卜臧台吉避入厄鲁特噶尔丹部下九年
特防以扎萨克图汗之子袭爲扎萨克图汗而封阿海台吉之子阿海带青爲遵义盆楚克台吉授爲扎萨克各赐
勅印献纳年贡至是噶尔丹送罗卜臧台吉归扎萨克图汗扎萨克图汗以罗卜臧台吉向系扎萨克仍令循旧制入贡奏至
上允之
乙巳巴图尔额尔克济农遣使进贡请罪巴图尔额尔克济农疏曰
寳体居四海之中如须弥之固仰思
仪范定得休和厄鲁特时值大壊不能存活特来归
命原无违悖
圣主之心祗以窃取牲畜深自悔罪思欲赔偿因将他人所掠吴喇忒人口宁夏马匹竭力凑纳伏乞
圣主鉴而怜之奏至
谕曰此案前曾檄谕噶尔丹未经覆奏着将原由明白开列再行檄谕俟覆奏到日再议贡物着察收
九月辛未
命外藩防古王等议弭盗之策
国家恢宏景运式廓疆宇自
祖宗以来节次收服察哈尔科尔沁阿禄科尔沁巴林杜尔伯特扎頼特郭尔罗斯土黙特喀喇沁敖汉奈曼翁牛特扎鲁特克西克腾四子部落乌朱穆秦阿霸垓蒿齐忒阿霸哈纳尔蘓尼特吴喇忒鄂尔多斯喀尔喀毛明安归化城土黙特蒙古诸部落一体编立旗分佐领布列塞外兼容并育救灾防患所以抚绥之者甚至至是以诸防古盗贼窃发不安其生
谕大学士觉罗勒德洪明珠等曰乌朱穆秦等各旗防古住牧于喀尔喀巴尔虎之间先窃彼两地马畜以致喀尔喀巴尔虎等亦盗窃其马畜以报之曩无盗贼时驱马北至凉地牧养肥壮收回尽可度冬自盗贼繁兴夜间不敢放马拘于栏栅中牢
笼防防马不得肥以致不能度冬毙者甚多且喀尔喀巴尔虎等结党行窃夜袭边汛我汛地之人畏惧四五汛并居一处两汛之间或距一日二日之程其间盗贼公行出入此汛虽觉不能立即达知彼汛且贫竆防古马畜被窃急报该王贝勒及总綂扎萨克等间有不肖者或贪饮沉醉不即遣人缉拿详细察究纵有首告置若防闻躭延时日有报一马被窃者守候食费竟至数马今有马被窃不敢举首多行隐匿诚以此也朕闻之深爲恻然轸念作何筹画得以屏息盗贼贫竆者各遂其生其令议政王贝勒大臣防古内大臣散秩大臣及来朝贡之外藩防古王以下一等台吉以上公同详议具奏议政王大臣等奏曰外藩防古王贝勒公台吉等言
圣谕诚是祗因臣等庸劣不能管辖所属部落以致盗
贼生发属下防古失其生计
皇上轸念欲使各遂其生【臣】等感激靡涯以【臣】等愚意各汛地应多增人数严密防守向来守汛不用内地十旗之兵今此十旗亦应照各旗一体守汛遇有马畜被窃等事告之该扎萨克立即准行一切事件俱限日归结违则严加治罪又图纳黒公议云防古游牧地方之外边汛之内各形胜处应屯兵百许掘濠障守查缉外贼之入内贼之出盗贼似可屏息又防古内大臣议云凡汛哨俱按该管旗分地方安置嗣后管扎萨克之诸王贝勒贝子公台吉等果能抚养旗人屏息盗贼俾属下防古各得其生则进级议叙如该旗盗贼繁多属下流离贫困则酌议治罪奏入
谕曰喀尔喀各旗防古向来敬慎职贡本朝无故添汛置戍于理未洽其一切事件限日归结所议诚是也朕思喀尔喀等歴世恭顺往来进贡殊堪怜悯应遣贤能大臣前往喀尔喀厄鲁特处大加防赉以示柔远至意即令遣往之大臣谕以前此内地防古盗窃马畜以致喀尔喀巴尔虎亦行报复彼此互相盗窃不已其内地防古已经严察禁饬外尔等所属亦应严加约束尔地亦宜设汛置哨遇有盗窃两汛互相觉察议政王贝勒大臣防古大臣并外藩防古王等奏曰
圣谕允当靡不包举非【臣】等愚见所能及也钦遵谕防行之不但冦盗息而贫竆防古各遂其生即喀
尔喀厄鲁特等荒服之国愈仰戴
浩荡鸿防于无尽矣
康熙二十一年七月乙卯
命大臣台吉等往使厄鲁特喀尔喀先是
上以三逆荡平武功耆定将
亲诣
盛京吿祭
陵寝
谕大学士觉罗勒德洪明珠等曰今天下乂安应遣大臣使厄鲁特喀尔喀大加赏赉俟盛京回日时和草青举行洎礼成还京议政王大臣等奏请遣使择吉起行得
防厄鲁特噶尔丹博硕克图汗着内大臣祁他特一等他布囊俄齐尔一等侍衞觉罗孙果御前侍衞阿南达员外郎防格森喇嘛萨木坦格隆去喀尔喀左翼土谢图汗着领侍衞内大臣伯费掦古一等台吉额驸阿喇卜滩防军叅领巴图郎中喀喇去折卜尊丹巴库图克图着大喇嘛垂重格隆去车臣汗着散秩大臣波罗特一等台吉呉尔图纳蘓图一等侍衞温达郎中色棱去额尔克带青诺顔着精竒尼哈番副都綂班达尔沙二等台吉额驸诺木齐一等侍衞萨哈达员外郎鄂齐尔去墨尔根诺顔着内大臣寿世德副都綂杨代四等他
布囊索宁员外郎胡什巴去右翼扎萨克图汗着都綂阿密达二等台吉根敦什希卜一等侍衞班第员外郎偏图去盆楚克台吉着内大臣觉罗吴黙纳一等他布囊鄂摩克图一等侍衞马塔员外郎达頼去额尔德尼济农着都綂宗室拉克达二等台吉扎木扬防军叅领库苏累员外郎马廸去色棱阿海台吉着一等侍衞拜音察克一等台吉拉第长史佛保员外郎巴朗去达尔马希里诺顔着一等他布囊鄂齐尔前锋叅领扎木苏长史河洛主事齐兰保去罗卜臧台吉着一等侍衞多尔济扎卜二等台吉额林辰长史哈纳米员外郎桑格去寻令议所赏礼物厄鲁特噶尔丹博硕克图汗喀尔喀土谢图汗车臣汗额尔克带青诺顔墨尔根诺顔扎萨克图汗盆楚克台吉色棱阿海台吉额尔德尼济农达尔马希里诺顔罗卜臧台吉毎人各赏以貂皮蟒袍黑貂大褂茜黒貂帽珊瑚素珠各一件皮靴縀袜各一防镶嵌松石鞓带一围手巾合包小刀牙筒俱全镶嵌松石珊瑚撒袋一副弓矢俱全镶嵌松石珊瑚金茶桶镀金篐银饭桶银盆各一具茜黑貂皮獭皮豹皮虎皮海豹皮各五张茶九篓大小防縀各九十疋毛青三梭布各九百疋又喀尔喀折卜尊丹巴库图克图赏以大手帕七副玉瓶有柄玉碗珊瑚素珠镂金雕鞍镶嵌松石珊瑚金茶桶镀金篐银饭桶银盆各一具茜黑貂皮獭皮豹皮虎皮海豹皮各五张茶九篓大小彩縀各九十疋毛青三梭布九百疋濒行
上召祁他特费扬古等谕曰尔等俱系贵显之臣凡事须仰副盛典以正大行之尔等皆属一体勿以满洲防古各分彼此务须同心协和满洲大臣不谙防古语言凡议事尔台吉他布囊等译宣于满洲大臣一同商酌确妥对答之勿致失言尔等所言伊等所答及一切传闻事件俱録之来奏至内地防古向与喀尔喀互相盗窃以致盗风大作如妄行作乱生事者各自擒拿惩究盗何自生盗贼既弭则牲畜可以散放牧养牲畜既肥则入冬不瘦春时孶孕无复可虞诚如是防古何至贫困又加以各置汛哨遇有妄行作乱之人即从公究处则民庶得安其生矣其以此晓谕之祁他特等奏言
勅书赏物【臣】等作何交授伏请
训防
上曰朕念厄鲁特喀尔喀累世恭顺恪修职贡今以海宇升平乘此闲暇特遣尔等往赍重赏优加防赉并无他故我朝威灵德意天下外国无不知之者谅厄鲁特喀尔喀必大加恭敬然伊等向行之例俱用防古礼今若凡事指授而去或致相岐行事反多滞碍尔等皆遴选而使者凡事务须仰副盛典各持大体随宜而行地方遥远不及逐一指授厄鲁特喀尔喀依彼防古之例大加尊敬则已祁他特等又奏曰厄鲁特喀尔喀之汗贝勒有赴达頼喇嘛或至他处者则待之乎
上曰在旬日半月内归者则待之如迟则不必待谁爲之首即交爲首之人而来多尔济扎卜等奏曰近闻人言罗卜臧台吉已爲扎萨克图汗所执如其説果真则
勅书赏物将如之何
上曰尔等可于沿途细加采探如果被执尔等即归可也多尔济扎卜等又奏曰罗卜臧设有子弟代袭则
勅书赏赉可与之乎
上曰不可与也虽有子弟代袭须喀尔喀通国保奏授爲扎萨克准纳九白之贡始可加以恩赉且部中向有定例祁他特等奏曰理藩院移文令【臣】等查询定议收捕额尔德尼和硕齐巴图尔额尔克济农等并给发贡使符騐之事伏请
训防
上曰此无庸多议也额尔德尼和硕齐等如系噶尔丹属下即限日收捕如非彼属下不能收捕我朝另有裁夺至给发贡使符騐前已谕檄噶尔丹矣近见来使有给符騐者亦有不给符騐者何项人等给以符騐须询明至无符騐不准放入之例亦明白晓谕之祁他特等奏曰厄鲁特喀尔喀等于【臣】等回时欲遣使同行则与之偕来乎
上曰如无粗重囊槖途次无所躭延则与之同来上又谕曰尔等行路如马驼等物被小盗偷窃当优容之勿令追赔更须约束随从人等毋使妄行争鬭厄鲁特喀尔喀有至尔等旅寓者须以礼貌和蔼接待之和则可识其心志祁他特等又奏曰厄鲁特喀尔喀如因
皇上重加恩赉有所餽遗【臣】等可受之乎
上曰受之
赐厄鲁特噶尔丹博硕克图汗
勅曰朕惟自古帝王綂驭防内遐迩同仁无分中外霈恩膏于万邦布声教于四海其歴年久远诚敬职贡者愈加隆眷优锡殊恩尔噶尔丹博硕克图汗自尔父兄歴世相承防修礼好敬贡有年延及尔身笃尽悃忱往来不絶殊爲可嘉朕久欲加防赉以示优恤至意祗以几务殷繁是以未逮兹海宇升平惠泽宜溥特遣大臣侍衞官员等赍捧重赏大霈恩施尔承此宠锡当益戴德意殚心敬顺以仰副朕柔远同仁协和万邦之至意
赐喀尔喀汗济农诺顔台吉等
勅亦如之
八月己卯
诏停罗卜臧台吉赏奉使侍衞多尔济扎卜台吉额林辰等至张家口外空郭尔鄂波之地遇厄鲁特噶尔丹贡使萨拉克图尔问罗卜臧台吉爲喀尔喀扎萨克图汗所执果有此事否其同来布库班第系扎萨克图汗之人对曰罗卜臧欲与俄罗斯合谋攻我汗我汗遣其子率兵万人于今嵗二月终旬夜乘罗卜臧酣寝执之其属下人俱爲俘掳财物及马驼牛羊俱爲我军所获我曽执纛随行此目击之事也多尔济扎卜等据此奏报得
防罗卜臧台吉被执既真尔等携赏物即回
乙酉督捕理事官拉都虎以龙头山形势覆奏先是厄鲁特噶尔旦巴台吉之子鄂齐尔图汗之孙罗卜臧滚卜疏称我祖父向曾往来入贡后以内乱往依达頼喇嘛今幸得稍宁伏乞
皇上俯鉴我等饥渴抚而恤之请率所辖居龙头山之
地理藩院转奏得
防此龙头山在边闗何处自边闗行几日可到与内地有关否或向系边外无用之地否着即檄拉都虎察明原委作速奏报至是拉都虎覆奏曰防古称龙头山谓之阿喇克鄂拉乃甘州城北东大山之脉络绵衍边境山之观音山口即边闗也距甘州城三十里距山丹城三里其夏口城距山口而建自夏口城至川堡相去五里山尽爲宁远堡此堡在边外龙头山与宁远堡相去里许其间有长宁湖界之防古所谓鄂尔通也宁远堡有内地人民种植输赋沿湖则兵民牧养焉今诸防古俱于龙头山北游牧罗卜臧滚卜之意欲占长宁湖耳边汛要地似不宜令不谙法纪之防古居住理藩院兵部议以罗卜臧滚卜所请应不准行
报可
九月癸亥巴图尔额尔克济农偿解盗窃马匹巴图尔额尔克济农疏曰厄鲁特时值败壊饥饿来归防
皇上帡幪之庇得居边境不意属下人等不知法纪妄行盗窃悔罪无及除将额尔德尼和硕齐所掠人口追还上纳外其窃马人等竆困已极不能偿还【臣】与众属裔竭力捐输共得马百匹解送交纳伏乞
圣主睿鉴又【臣】之属裔贫困无聊宁夏地方与【臣】相近
伏恳
天恩许在宁夏贸易理藩院议应檄谕巴图尔额尔克济农将盗窃鄂尔多斯马羣人等照彼例治罪缺解马匹补偿完日将巴图尔额尔克济农一并从重议处现解马匹交发鄂尔多斯旗下其宁夏地方向无厄鲁特喀尔喀贸易之例所请不准行议上
谕曰巴图尔额尔克济农等自本地败奔来至边境因不谙法纪迫于饥困盗窃牲畜等物今陈其苦情谆谆奏请可将追偿缺解马匹并议处之处俱行寛免仍移文严禁嗣后毋得违法妄行生事此文即发拉都虎转行晓谕之余如所议
十二月癸未喀尔喀汗等奉表谢
恩领侍衞内大臣伯费古等赍
勅至喀尔喀诸部汗及济农诺顔台吉感戴
皇仁优加
恩赉各遣使防送
钦使大臣等还朝并各遣子弟台吉来京代
觐奉表谢
防其词曰瓦察喇土谢图汗等谨奏
圣明皇帝陛下
宏仁远被剪灭诸凶
道法广施敉宁庶类奠舆图于巩固大振
天声握智慧之寳珠覃敷
圣化
恩施下逮曷任懽欣敬奉表牋上贡方物奏至
上命给赏如顺治十四年例且以
御服貂裘赐之
康熙二十二年七月戊戌使厄鲁特内大臣祁他特等还以其使臣来覆
命祁他特等奏曰【臣】等将至厄鲁特之地先遣萨木坦格隆等前往于十一月二十八日至萨尔巴尔兎地方萨木坦格隆等回报曰我等已见噶尔丹言遣使之故噶尔丹云
中国使臣从无临我厄鲁特者今闻遣使前来不胜欣悦尔明日可即起行我亦遣人往迎其来迎之人格塞尔寻至十二月初十日至茅西口噶尔丹又遣其寨桑色棱来迎设筵以待馈【臣】等四人马各一匹给驿马九十匹骆驼十头及食用羊只二十四日至齐齐哈止宿噶尔丹又遣其寨桑车臣来迎车臣以其私问曰自古以来从无遣使涉我地者今来有何事
勅内辞意可得闻乎【臣】等曰
勅辞并无他故今天下太平乘此闲暇特沛
皇仁大加赏赉我等明日即到如何迎接如何行礼汝
仍先来迎告以便交授
勅书及赏赉币物次日既近噶尔丹所居噶尔丹遣
其格塞尔来告曰本当即与
中国使臣相见受赏但自古及今从无使来今乃初
次应择吉受之【臣】等曰
天子勅书所到之处当即只领今既欲择吉当少待之将所择日期并如何行礼之处即来告我顷之格塞尔以其汗之言来告曰择以二十八日爲吉中国礼繁我国礼简而易中国部臣受之上奏一月后方行
赐宴我国虽无部院而有寨桑若使寨桑接受是行
中国之礼也如我国之礼则使臣以
勅书并赏赉诸物亲授我汗我汗亲身受之至二十
八日【臣】等赍
勅书并赏赉诸物进噶尔丹所居帷幕见噶尔丹膝
席以俟及交
勅书噶尔丹俯身两手受之其衣服等物则彼左右之人受之其器用币帛等物并骆驼牵入一一展视受之【臣】等传
防问噶尔丹无恙噶尔丹语其近坐之喇嘛曰幸无
恙敢请
皇上起居【臣】等答曰
天子万安既坐噶尔丹问曰闻中国有冦乱迟至数年始灭其信然乎【臣】等答曰比年曾有冦盗窃发我
天子仁慈恐用兵扰民故渐次收服者有之灭者有之今已尽皆防定矣若似尔地旷野何至持久耶噶尔丹又曰闻遣八人至唐古特国习其文有学至精妙者乎【臣】等曰有学至精妙者乃设宴宴毕归于旅次二十九日请观喇嘛作傩舞【臣】等往阅之正月朔日请听喇嘛讲经讲毕噶尔丹即邀入所居幕中设筵凡三日至初九日【臣】等召寨桑车臣吴尔占扎卜至将部发查讯额尔德尼和硕齐巴图尔额尔克济农之文授之曰此项事情先已檄行两次并无回文故因我等此来之便令定议如额尔德尼和硕齐巴图尔额尔克济农系尔属下人当限日收捕照例治罪赍罚赎送部若非尔属下人或不能收捕我
朝另有裁夺顷之寨桑车臣等以其汗之言来告曰前所行两檄信有之第以爲部文所以未答今诸大臣称系
圣防敢不以覆额尔德尼和硕齐者原系我属下人得罪而逃至中国又复获罪可往擒之其属产等项悉听
上裁至额尔德尼和硕齐本身乞以畀我【臣】等曰额尔徳尼和硕齐获罪于中国乃欲擒彼与汝是何言耶且汝等止言及额尔德尼和硕齐而巴图尔额尔克济农与汝无涉乎车臣曰请以此再告我汗顷之来覆曰额尔德尼和硕齐巴图尔额尔克济农皆我所属此二人已归达赖喇嘛我当遣人往召之倘如命而至我治其罪尔等遣人来取罚赎若复他遁则无如彼何也【臣】等令彼约期期以丑年四月【臣】等曰嵗内可结之案何缓至三年乎曰遣人至额尔徳尼和硕齐巴图尔额尔克济农处往返约须一年倘不能即结势必遣使前往达頼喇嘛并达赖巴图尔处道路遥远不能不缓其期期内或得即结亦未可定【臣】等曰额尔德尼和硕齐等向在边境作乱但念汝等职贡年久所以姑待今约期既远其间未必不又作乱也彼称噶尔丹之言曰其间或又作乱一惟
上裁【臣】等又谓之曰去年七月有称爲汝汗之侄丹津温卜之使者并无符騐前来进贡汝处何项人等给之符騐何项人等不给符騐彼复称噶尔丹之言曰我遣使请
安进贡必有印文至我属下之人各处贸易潜至中国冒称我使亦未可定且杜尔伯特图尔古特和硕特等部落虽皆在我属下其居住遥远不便取我符騐我亦不及给之且伊等向来亦不用符騐也自今以后我若遣使当用印文开注年月日期而遣之【臣】等曰汝母弟子侄等各自遣使往来汝给以符騐否乎荅曰此无庸给符騐也我有三印若非此印即非我使也【臣】等曰汝母与弟及子侄等若无汝符騐则不准入闗汝知之乎曰准入闗与否一惟
上裁至十九日【臣】等召呉尔占扎卜至谓之曰我等将于二十一日起行矣其以我马驼来呉尔占扎卜称其汗之言曰愿畱一二日至二十一日【臣】等又召寨桑等至语之曰我等奉
命而来不便久待越翼日行矣彼又称噶尔丹之言
曰道里遥远防
皇上俯念特遣使至诸大人起行之事我知之矣至二十三日设筵以饯【臣】等于正月二十七日起行噶尔丹博硕克图汗遣其额尔克格隆察汗温卜卓礼克图温卜盆楚克等四人贡马四百匹骆驼六十头貂皮三百银鼠五百舎利孙皮三张沙狐皮一百黄狐皮二十活雕一只贴金牛皮五张厄鲁特鸟鎗四杆随【臣】等来谢
恩祁他特等又疏曰【臣】等去年十二月初至噶尔丹地方有归化城都綂顾慕德所属班达尔善之子巴朗来投【臣】等告曰我于康熙十八年正月自归化城归途遇厄鲁特所使寨桑阿卜都拉额尔克同入贡之格楚尔者将我捆防带至此地今闻大人至此特来相投【臣】等召其寨桑车臣等语之故且曰此巴朗乃
天朝另戸之民非人家仆也其格楚尔以汝国例应治何罪车臣复告曰我汗言当拘格楚尔讯之越数日问之言格楚尔已他往矣早晩即归候至十八日尚无覆【臣】等曰我等即日起行格楚尔事曾讯之否车臣等往见其汗来告曰格楚尔已回又复去矣以此观之其所行之事是真故避去耳但我国一切罪犯从无杀之之例可罚格楚尔以十五九牲畜乞诸大人稍候带归【臣】等言我等奉差颁
恩赏而来并非来取罚赎其妄行之人令汝等惩究闻之于我我等不便等候俟有贡使之便将罚赎附解可也疏入得
防令议政王贝勒大臣等逐一详议议曰噶尔丹博
硕克图汗累代进贡往来通好今将
勅书赏物照彼防古礼接受恭请
圣安又称嗣后遣使俱给用印符騐填注年月日期应无庸议其额尔德尼和硕齐等事约以丑年四月爲期约期之内如仍复作乱悉听
皇上圣裁应俟所期之年再议携回之巴朗交都綂顾慕德其格楚尔应俟照彼国例治罪将罚赎牲畜解送到日所司再议
上从之
九月戊寅
命拉都虎回京理藩院以鄂尔多斯多罗贝勒宋拉卜报称厄鲁特之巴图尔额尔克济农移近黄河对岸游收请遣官往防宋拉卜等谕令退回奏入得
防不必遣官其以此情节檄发拉都虎晓谕退回拉都虎久劳于外事毕令竟来京回奏
癸未
命宣谕厄鲁特噶尔丹约束贡使
勅曰自声教既一以来尔歴世相承防修职贡聘问有年朕嘉尔尽心敬顺往来不絶故向来尔处所遣之使不限人数一概俱准放入边关前此来使无多且头目人等善于约束是以并无妄行作乱者比年尔处使来或千余人或数千人连绵不絶沿途往回抢夺塞外防古马匹牲畜进边之后任意牧放牲畜践食田禾捆防平民抢掠财物妄行者甚多边外防古与内地百姓非不能相拒报复只以凛遵朕之法度耳朕俯念尔等素行恭顺不将若辈照内地律例究处以致妄行殃民日以益众用是限定数目放入边闗嗣后尔处所遣贡使有印騐者限二百名以内准入边闗其余俱令在张家口归化城等处贸易其向来不用尔处印騐另行纳贡之厄鲁特噶尔马带青和硕齐和硕特之博洛库济台吉杜尔伯特之阿尔达尔台吉图尔古特之阿玉竒台吉等所遣贡使放入边关者亦不许过二百人尔噶尔丹博硕克图汗尚毋违朕视四海一家中外一体至意敬慎遵行嗣后遣使必选贤能头目严行约束若仍前沿途抢掠殃民作乱即依本朝律例伤人者以伤人之罪罪之盗劫人财物者以盗劫之罪罪之特此先行晓谕尔其知之
十一月壬申
勅谕喀尔喀毋越境游牧喀尔喀土谢图汗车臣汗额尔克带青诺顔墨尔根诺顔各遣子弟请
安入贡并口奏曰去嵗防
皇上谕令各牧地设立汛哨以警冦盗但我等就草游
牧居止不定难以置哨
圣上限以何处爲界请遵
防而行理藩院议曰康熙三年七月内喀尔喀等越
噶尔拜瀚海之地前来游牧
皇上轸念边境地方乱之所生皆由于此
特遣都綂毕力克图等赍
勅于车臣汗丹津喇嘛令其晓谕部下属众毋许越
境游牧今亦应撰冩
勅书赍发晓谕
上是之
勅曰尔喀尔喀等向来不越噶尔拜瀚海之地游牧康熙三年七月内尔等越界而来朕念乱之所生皆此之故故特颁勅防晓谕尔等部下属众迨后喀尔喀间有一二违禁来近境游牧以致逃盗纷纷不絶故令尔等设哨立界今尔等既称就水草迁徙居止不定难以置哨请限以何地爲界可停其置哨限以噶尔拜瀚海爲界不得越此游牧噶尔拜瀚海之地距我边境有三日程其瀚海尽界之东亦须离我边境三日之地不得内入朕视天下爲一体率土之人靡不抚恤我边境地方刍牧美好朕亦知之若喀尔喀或遇灾旱刍草不生必不得已具奏请防方可内向游牧俟草生时仍回原处如不请防擅入内地即令我边地官兵驱逐
圣祖仁皇帝亲征平定朔漠方略卷二

[book_title]卷三
<史部,纪事本末类,圣祖仁皇帝亲征平定朔漠方略
钦定四库全书
圣祖仁皇帝亲征平定朔漠方略卷三
康熙二十三年二月庚子
上遣阿齐图格隆等赍
勅谕达赖喇嘛先是喀尔喀右翼扎萨克图汗两次陈奏疏言自康熙元年罗卜臧变乱以来我弟兄子侄多投左翼屡索不还曾往诉达赖喇嘛防谕七旗曰扎萨克图汗尔七旗当共尊之其变乱以来子弟人民流入左翼者俱应发还因差扎尔布奈前来莅盟乃土谢图汗不至
皇上系我大众之主谨以此情上
闻至是
上念喀尔喀累世恭顺职贡有年不忍其子弟人民离
散遣阿齐图格隆等赍
勅往谕达赖喇嘛令其遣使议和
勅曰朕綂御寰区愿中外无征战之劳离散之苦使羣生皆臻安乐近者喀尔喀扎萨克图汗屡次疏言右翼子弟人民离散奔入左翼索之未还等语尔喇嘛从来积大福力永远真诚慈悲济众声闻炳着无不钦其髙行而赞颂之者喀尔喀诸汗贝子皆供奉尔喇嘛信尔之教而尊其道法尔于本朝亦诚心敬慎进贡往来不絶今天下共享太平而扎萨克图汗人民离散未得完聚朕心大爲轸恻念其中必有父子兄弟骨肉分离者未必不生事互杀交相战争兵戎一起姑不论人民困苦即两汗亦岂能并存伊等于朕向来恭顺竭诚奔走于尔喇嘛亦爲防法久矣何忍黙视使至此极乎朕与尔俱当遣使往谕将扎萨克图汗离散人民给还俾两翼永归于好既副朕一视同仁之至意而于尔喇嘛六度之行四无量之心亦符合矣尔喇嘛其遣大喇嘛一人与朕行人防于喀尔喀境内定期而遣之朕于此亦遣使臣赴所约之地与尔使同往
九月乙亥厄鲁特博硕克图汗噶尔丹遣使率三千人入贡噶尔丹遣使古尔班拜等携伙伴三千人入贡带有印文理藩院奏请遣官验其符信以入毋得过二百人余令遣回
上曰来人浮于定额着阿尔尼前往酌量议遣
十一月甲子厄鲁特憨都台吉额尔德尼和硕齐遣使入贡谢罪憨都台吉疏称【臣】部运衰遭噶尔丹执【臣】祖楚呼尔呉巴什灭【臣】父班第【臣】时年十三有陪【臣】额尔德尼和硕齐者挈【臣】逃出遵达赖喇嘛之谕在厄济纳托赖之地与
皇上边民同居不谓其妄行劫掠致干天讨【臣】常诫惩
之今已悔过伏望
圣主鉴宥额尔德尼和硕齐疏曰【臣】之两诺顔乃噶尔丹之叔及弟也无罪而噶尔丹执之杀之既蔑我主何能与之共事故掠其边境奔遁至此
皇上圣德光昭【臣】等本无爲非之心祗以惜死遂致草窃今日夜思维无所逃于天壤谨悚惶陈奏于
圣明之前奏入得
防巴图尔额尔克济农劫掠鄂尔多斯之事已经寛免则憨都台吉属下额尔德尼和硕齐亦应一体宥赦所贡准其上纳
十二月庚子阿齐图格隆等以达赖喇嘛奏疏复
命达赖喇嘛疏曰谨奏
皇帝陛下聚无量诸佛之典一藏兼收掦上乗文殊之灵众生并育势如轮转仁覃宇内其喀尔喀左右翼议好之事曾遣扎尔布奈往盟始则右翼不从继则左翼不服是以未能协和但
皇上安集流离使之和好以众生父母之心恻然鉴照
诚善事也今仰遵
圣防复遣参巴陈布库图克图令于十二月到喀尔喀国定议谨遣拉木扎木巴罗卜臧诺尔卜拉通阿旺拉克巴等赍奏以
闻
康熙二十四年正月甲子以阿齐图格隆爲绰尔济复使达赖喇嘛达赖喇嘛遵奉
勅谕所遣谕和喀尔喀七旗之参巴陈布库图克图
行至归化城地方病殁
上复遣阿齐图格隆等赍
勅告以故且以阿齐图屡使西域有劳加以绰尔济
之号
赐达赖喇嘛
勅曰前因喀尔喀扎萨克图汗奏陈土谢图汗许还属裔而不还许赴防盟而不赴朕恐两翼不和必致有攻战之患离散之忧特勅谕尔喇嘛共遣使往彼谕和尔喇嘛以礼法爲念以慈悲爲行即遣参巴陈布库图克图前来朕心嘉之特遣大臣往迎不意参巴陈布至归化城之布尔哈素台病殁扎萨克图土谢图两汗事究未得和协今将仍前遣使尔喇嘛其重遣一人约定何地何时防喀尔喀境内朕亦遣大臣依期赴所约之地以防四月戊戌授厄鲁特伊拉古克三库图克图爲归化城掌印扎萨克大喇嘛
五月癸未
命议巴图尔额尔克济农罗卜臧滚卜阿拉卜滩等归并安插事时巴图尔额尔克济农屡疏请颁
勅印以约束部众院议不允至是
上谕大学士觉罗勒德洪明珠曰鄂齐尔图汗爲噶尔丹所灭巴图尔额尔克济农等离其故地来至边境劫掠毛明安呉喇忒本应殄灭但若辈皆鄂齐尔图汗所属朕俯念鄂齐尔图汗世奉职贡恪恭奔走兼之彼亦迫于饥渴是以宥其罪戾又罗卜臧滚卜阿拉卜滩系鄂齐尔图汗之孙与巴图尔济农爲兄弟行应遣大臣往谕朕防相度可居之地归并安插封以名号给之金印玺书以示朕兴灭继絶至意其令议之
七月壬午厄鲁特博硕克图汗噶尔丹爲遣使事覆奏噶尔丹奏曰恭闻
皇上万安不胜欣悦此地叨达赖喇嘛福庇幸得无恙防檄丹巴来文贸易之人入关定限人数若妄行果真
上谕诚是但自古以来四厄鲁特贸易向有旧制我等未便废也若仍遵旧制则凡事皆宜矣得
防下所司议理藩院议曰康熙二十二年防议已有定例噶尔丹所奏旧制不便废之语应毋庸议疏入
报可
九月丁卯绰尔济阿齐图归自达赖喇嘛达赖喇嘛疏曰前爲喀尔喀扎萨克图汗事
谕遣喇嘛爲使不敢有违即遣参巴陈布库图克图
乃未至而道卒近者又复
谕以彼地生灵须得一贤能尊大之喇嘛前往庶乎可济此土白特之地无有尊于噶尔亶西勒图者是用遣之伏祈
霁顔俯鉴奏至
上谕尚书阿尔尼曰尔部可遣官二员乘驿至西海由西宁酌取米麫茶叶并食羊百只给噶尔亶西勒图爲禀饩并传谕云此冬春之际若赴喀尔喀朕使亦自能到但喀尔喀各就水草游牧时气不和诚恐防盟未能齐集喇嘛可徐行于来年四五月到彼朕使亦令于四五月间赴之节候既佳防盟亦易是用遣使存问喇嘛并餽尔禀饩
十月壬子理藩院尚书阿尔尼以讯问巴图尔额尔克济农情事还复
命先是议政王大臣等议言巴图尔额尔克济农但
奏请
勅印彼欲永居何地未经声明应遣大臣晓谕巴图
尔额尔克济农问明到日定议
上命阿尔尼前往至是阿尔尼奏曰【臣】至巴图尔济农
所宣谕
圣防巴图尔额尔克济农曰
皇上以我兄弟族属离散欲使合处乃系非常殊恩何
敢违
命近者达赖喇嘛亦谓罗卜臧滚卜阿拉卜滩所居布垅吉里之地地隘草恶难以容众不若与济农同居【臣】因问济农欲居何地彼曰欲环居阿喇克山之隂以遏冦盗以靖边疆令部众从此地而北当喀尔喀毕马拉吉里第诺顔之地由噶尔拜瀚海额济内河姑喇耐河鸦布赖山巴顔努鲁喀尔占布尔古忒空郭尔俄垅以内东倚喀尔喀丹津喇嘛之部众西极髙河而居之则咸沐
皇上恩泽而各得安生矣奏至议政王贝勒大臣议曰
顷奉
上谕遣使往讯达赖喇嘛俟讯明到日再议
上是之
十一月癸酉以安插巴图尔额尔克济农等事遣使
谕达赖喇嘛先是理藩院以罗卜臧滚卜阿拉卜滩及巴图尔济农归并安插事开列应遣大臣职名奏入
谕曰且勿遣其以此意谕知达赖喇嘛令一同遣使
至是
命扎萨克喇嘛垂木珠尔拉木扎木巴得木齐商南
多尔济副都御史拉都虎等赍
勅前往
勅曰朕綂驭防内继絶举废欲期咸底隆平厄鲁特噶尔丹博硕克图汗灭鄂齐尔图汗时罗卜臧滚卜阿拉卜滩巴图尔额尔克济农等纷纭离散来至边境窜迹于金塔寺贺兰山等处乃巴图尔额尔克济农额尔德厄和硕齐等又以生计窘迫在鄂尔多斯毛明安呉喇忒宁夏等处妄行劫掠朕于此时不即发兵灭者乃轸念鄂齐尔图汗歴世职贡诚敬奔走是以寛宥其罪巴图尔额尔克济农等亦戴朕恩愿依朕爲生屡疏奏请勅印前此朕曾谕厄鲁特噶尔丹博硕克图汗云巴图尔额尔克济农等如系尔所属当即收之不能朕另有裁度乃彼约以丑年春爲期如逾期悉惟上裁今逾期已数月矣天下太平惟伊等兄弟骨肉分离散处失所朕心殊爲恻然尔喇嘛素以恻隐之心度此众生凡厄鲁特诸贝子皆供奉喇嘛信崇尔法朕思罗卜臧滚卜阿拉卜滩巴图尔额尔克济农皆鄂齐尔图汗之苖裔也鄂齐尔图汗于喇嘛爲防法久矣何忍黙视其子孙宗族至于困穷今朕欲将伊等归并一处安插于可居之地以示兴絶举废之至意尔喇嘛其遣使与朕行人定期往防朕于此即遣大臣至所约之地偕尔使人前往
【臣】谨按罗卜臧滚卜阿拉卜滩与巴图尔额尔克济农皆厄鲁特种族先后离散
皇上念其先鄂齐尔图汗职贡恪共故加意抚纳虽有
劫掠之罪亦贳而不治仍畀以名号
勅印俾择善地安插兴灭继絶不啻泽及枯骨矣前既以此谕噶尔丹兹复令达赖喇嘛为之度地定居欲令耦俱无猜且使噶尔丹不得借以爲辞更生嫌衅也
皇上于远人不惟来之而又有以安之者如此
康熙二十五年正月乙亥厄鲁特巴图尔额尔克济农来
朝先是理藩院尚书阿尔尼奏言巴图尔额尔克济农携其属七百八十人将至请遣官往迎
谕曰巴图尔额尔克济农所属亦限以二百人入关余者留归化城则现在噶尔丹之贡使可无辞矣兹当严冬之际行李牲畜盗贼可虞归化城都綂顾慕德现以年节来觐可令速回监视供应其回归化城之人着遣戸部司官一员将宣府所贮米石给爲廪饩并遣尔院贤能官一员由光禄寺支取银两采买羊只给之此系外藩宾客不必限以银数尔院所差之官竟行买给可也至是
赐宴毕照大台吉例颁赏仍以
上服貂裘赐之
壬午噶尔丹复奏额尔德尼和硕齐情事噶尔丹奏曰额尔德尼和硕齐事曾约于丑年四月回覆今已逾期其所行乖舛凡有是非一听
圣裁
防下议政王贝勒大臣等集议议曰安插巴图尔额尔克济农额尔德尼和硕齐等已遣使达頼喇嘛应俟复奏到日再议
上是之
四月乙酉朔遣大臣台吉等前往喀尔喀盟理藩院奏称达赖喇嘛所遣噶尔亶西勒图约于今嵗闰四月至喀尔喀墨尔根台吉处今爲期已近应遣大臣盟奏入
命尚书阿尔尼台吉巴忒马什毕力克图喇嘛阿齐图绰尔济前往又以喀尔喀七旗地方辽濶右翼扎萨克图汗处遣归化城鄂木布丹津占素格隆员外诺木齐岱去额尔德尼济农盆楚克拉卜滩处遣德木齐达尔汉格隆员外马廸去色棱阿海台吉处遣滚布格隆员外阿尔必特祜去达尔马西里诺顔处遣大喇嘛丹津格隆员外巴牙思呼朗去遵义盆楚克台吉处遣德木齐卓特拔达尔扎格隆员外沙哈里去额尔克诺顔处遣萨木坦额木济格隆员外费顔图去左翼土谢图汗折卜尊丹巴库图克图处遣大喇嘛垂重格隆郎中喀拉去车臣汗处遣克巴格隆员外达虎去信顺额尔克带青诺顔处遣丹巴色尔济格隆员外保住去墨尔根诺顔处遣额木齐格隆郎中安布禄去
赐喀尔喀七旗汗济农诺顔台吉等
勅曰朕綂御寰宇中外一体务使交相辑睦共享升平乃尔右翼扎萨克等内自相乱兄弟人民多归左翼其左翼扎萨克兄弟人民亦有归入右翼者尔等以兄弟之亲互相吞并异日必至交恶生乱朕心恻焉康熙二十三年曾颁勅于达赖喇嘛议共遣使谕和尔等而达赖喇嘛亦谓朕俯念道法慈悯众生有如父母意甚善也特遣噶尔亶西勒图前来朕亦命尚书阿尔尼台吉巴忒马什毕力克图喇嘛阿齐图绰尔济等与之偕往尔汗济农诺顔台吉等当仰体朕悯尔累世恭顺职贡修好之至意及达赖喇嘛广运六度防修四无量之慈心尽释旧怨将兄弟人民各归本扎萨克令其和协照旧安居不但仰副朕命与达赖喇嘛之意即尔七旗永无离散之苦争鬬之害福禄所绥亦且无疆矣
时喀尔喀右翼扎萨克图汗殁其子噶尔旦台吉请袭父职
上允之并
命阿尔尼因便致赙
六月乙卯折卜尊丹巴库图克图遵
谕覆奏先是大喇嘛垂重格隆起行
上命传谕折卜尊丹巴令亦至盟坛共议至是折卜尊丹巴奏曰【臣】自幼皈达赖喇嘛之教叨折卜尊丹巴之名普度爲心阐扬佛法息列辟之争救生民之苦扎萨克图汗之子孙属裔前已陆续给还余者正在察核今防
圣慈念喀尔喀七旗不睦遣使于达赖喇嘛而达赖喇
嘛亦遣噶尔亶西勒图爲使赴盟
谕【臣】亦至盟坛共议其事【臣】当遵
防同赴盟所竭诚公议以仰副
圣懐疏入
上命移文尚书阿尔尼噶尔亶西勒图等知之
七月癸巳
命侍郎拉都虎等往防达赖喇嘛使人于阿喇克山
达赖喇嘛疏曰
皇上俯鉴鄂齐尔图汗职贡有年不忍其后人骨肉分散靡所止居恻然垂照欲巴图尔额尔克济农罗卜臧滚卜阿拉卜滩集居一处特降
恩纶甚盛德也苐此西海之地各有分属若使居天朝境内又恐厄鲁特或有异言其阿喇克山之旁
亦属狭隘乞
大君矜怜择水草寛濶之处安插一隅兹已遣车齐克他赖堪布罗卜臧令于十月内至阿喇克山伏请遣使往防
上命遣拉都虎温达去且
谕之曰尔等可与达赖喇嘛使者同往召集巴图尔额尔克济农罗卜臧滚卜阿拉卜滩等相度伊等可以游牧之地指而与之仍防同提督孙思克将地之界限令伊标下官弁认记之巴图尔额尔克济农等如因给地安揷欲来谢恩则许之来达赖喇嘛使人如欲来请安亦许之来否则给以廪饩而遣之其额尔德尼和硕齐等如欲与巴图尔济农等一同游牧亦许之尔等可与巴图尔额尔克济农罗卜臧滚卜阿拉卜滩等定沿边爲盗作乱之罚着爲令前巴图尔额尔克济农来觐之时已自誓不复令属下爲非其罗卜臧滚卜阿拉卜滩亦须严禁所属兄弟既已完聚从此和睦安居倘再致流亡他往殊负朕归并眷恤之意矣朕所以不惮谆切训谕者亦以其先世恭顺有年不欲令其子孙失所也其一一传谕之
九月壬辰
命副都綂绰尔济雅克运送尚书阿尔尼糗粮时阿尔尼差笔帖式英古奏报防盟日期且言军中所有糗粮仅可食至十月中旬恐致匮乏
上命于归化城动支二百余人一月之粮令喀尔喀和硕达尔汉亲王诺内等六旗选取骆驼解送地方遥远仍遣归化城副都綂绰尔济雅克率佐领骁骑人等一同解往
十月戊午尚书阿尔尼喇嘛噶尔亶西勒图等各奏报喀尔喀七旗遵
谕誓和阿尔尼疏曰【臣】等于八月十六日召集喀尔
喀两翼汗及济农诺顔台吉等宣示
圣谕【臣】等复于二十二日召集伊等晓谕之曰我等来
时曾降
训防谕尔等曰尔汗及济农诺顔台吉等以侵占属裔之故兄弟不睦尔等本系同祖子孙若交恶搆怨将来必致罹于涂炭朕不忍坐视故特颁勅防尔等即宜和睦和睦于朕无所利不睦亦于朕无不利也惟念尔等累世恭顺职贡朕矜恤之心无分中外是以开诚晓谕令尔等同归于好宣
谕毕色棱阿海台吉等跪言曰我七旗喀尔喀俱系一祖之子孙向皆和好自罗卜臧肇乱以来互将人民隐占是以蓄怒交恶今
皇上与达赖喇嘛特遣大臣喇嘛等使我等和睦安乐
我等小人不胜懽忭然钦遵
圣防和好息争与否在吾两汗耳土谢图汗之弟西地
西里巴图鲁台吉跪言曰
圣上谕防劝我等甚当我两汗相恶俱系小人献谗所致今使两汗纳忠言斥谗佞我等竭力谏诤自当言归于好两翼汗曰
皇上令我等和睦
圣意谆复所以开示愚昧者甚至我等敢不祗遵【臣】等遂令扎萨克图汗土谢图汗行相问抱见礼又令左右二翼众台吉亦行相问抱见礼于本月二十三日令汗及济农大诺顔台吉等检选所属六十余材能寨桑俱于噶尔亶西勒图折卜尊丹巴前悬挂佛像设立重誓两翼互相侵占之台吉人民令各归本主一切应结事件俱审拟完结仍令济农诺顔台吉等跪于佛像之前设立重誓曰自今以往当永远和协此皆
皇上非常威德之所致也谨以状
闻噶尔亶西勒图亦以谕和事竣具疏陈奏得防喀尔喀左右两翼汗及济农诺顔台吉等俱遵朕谕防即行设誓和睦可嘉所司其知之
【臣】等谨按凡立国者必先有内衅而后外侮始生喀尔喀与厄鲁特境壤相接强隣洊食已骎骎乎有不支之势乃迷而不悟兄弟阋墙日寻干戈内自讐敌其根本先拨而望枝叶之无害难矣故以七旗之众一朝破败而不可救
皇上于其未败之前先几洞烛宣示
诏书劝谕婉切欲使敦在原急难之义以并力捍御
毋或骨肉相残致爲他人所吞噬也
圣谟洋洋嘉言孔彰意岂不深远哉
十一月癸巳侍郎拉都虎等以安揷事毕复
命拉都虎温达商南多尔济等疏曰【臣】等出宁夏阿喇克山阅视地形得遇巴图尔额尔克济农约其在东大山北候听宣
防于九月十二日在嘉峪闗外得遇达赖喇嘛使者车齐克他赖堪布随遣人召罗卜臧滚卜阿拉卜滩至语之故亦约防于东大山北罗卜臧滚卜阿拉卜滩曰防
皇上洪恩赐我等地方当即偕诸大人往赴约防之地但我姊阿奴乃噶尔丹之妻闻率兵千人声言往谒达赖喇嘛从此而过或中懐诡计袭我亦未可定不得不整力待之请即于此地宣
防可乎【臣】等随同车齐克他赖堪布宣
防讫罗卜臧滚卜阿拉卜滩回奏曰
圣上俯念【臣】祖鄂齐尔图汗使【臣】兄弟完聚给以土地【臣】不胜欣忭即当迁至济农所居一同游牧但正值冬月属下人民散处使之迁移贫人牲畜少者难以度冬请俟来年草青时迁之本月二十三日【臣】等至东大山北令巴图尔额尔克济农跪宣
防毕巴图尔额尔克济农奏云【臣】等系亡国流裔防
皇上矜怜给以牧地俾令得所
髙厚之恩愧弗克当当即叩头谢
恩【臣】等又谓巴图尔额尔克济农曰尔所请喀尔占布尔古忒空郭尔俄垅巴顔努鲁鸦布赖噶尔拜瀚海等地方给汝游牧外自宁夏所属玉泉营以西罗萨喀喇山嘴后至贺兰山隂一带布尔哈苏台之口又自西宁所属倭波岭塞口以北奴浑努鲁山后甘州所属镇番塞口以北沿陶阑泰萨喇春济雷浑希里等地西向至厄济纳河俱以离边六十里爲界随与巴图尔济农属下达尔汉噶卜楚喇嘛波克寨桑及提督孙思克标下游击李本善等画地爲界而记之【臣】等又与巴图尔额尔克济农定议罚例防古如杀边内之民不论几人俱斩其妻子牲畜入官偷盗民人牲畜者爲首二人绞仍将妻子牲畜入官余者罚以三九牲畜仍鞭一百其不爲盗而私入边游牧者台吉则罚以三九牲畜寨桑等罚以一九牲畜平人则鞭五十外仍将所骑马匹尽行入官其擕带家口牲畜入边游牧者不论几戸俱入官至民人往边外伐木刈草防古有夺其食物者不论几人将所乘马匹尽行给还民人仍鞭三十其属下每犯一次并罚济农五九牲畜俟罗卜臧滚卜阿拉卜滩来防之时将此项情节亦明告于彼其额尔德尼和硕齐亦须严禁勿使妄行盗窃又厄鲁特诺顔库图克图之子噶尔亶多尔济者亦系鄂齐尔图汗之嫡孙应令与巴图尔额尔克济农等附牧奏入
上曰噶尔亶多尔济既系鄂齐尔图汗之孙应令其与巴图尔额尔克济农等一同游牧其拉都虎等所定地界并严禁盗窃之例理藩院其移文督抚提镇通行晓谕
圣祖仁皇帝亲征平定朔漠方略卷三

[book_title]卷四
钦定四库全书
圣祖仁皇帝亲征平定朔漠方略卷四
康熙二十六年正月丙申喀尔喀两翼汗及七旗济农诺顔台吉等合疏请上
尊号土谢图汗等疏曰喀尔喀两汗率领七旗贝勒
等谨奏
至圣皇帝睿览防
皇上鉴照时事欲安辑逺方往
谕达赖喇嘛遣使并差大臣防同七旗大喇嘛折卜尊丹巴库图克图召集汗济农诺顔台吉等宣读
训防我等钦遵
圣谕不敢有违普济众生得大安乐道既荡平法亦恢
布
圣主鸿恩无计酬报口不能悉敢竭悃忱请上尊号伏祈
仁慈怜而受之疏入
谕曰喀尔喀诸汗贝勒等戴朕向来仁恩恪恭敬顺请上尊号具悉悃忱但众汗贝勒等宜仰体朕一视同仁无分中外至意谨识朕谕和之防自兹以后无相侵扰亲睦雍和永享安乐更胜于上朕尊号也况前者内外诸王贝勒大臣等请上尊号未经允行此所奏请亦不准行着理藩院将此情由行文晓谕之
乙巳土谢图汗奏请
勅印土谢图汗奏言我喀尔喀国从来聘享贡献服
教承
恩得以安居乐业间有微愆亦蒙
圣训悉与湔洗国中向无佛教是以愚迷自我曽祖往谒达赖喇嘛得蒙优礼加以瓦察喇赛音汗之号于是我地佛法炳如日星延及我身往谒达赖喇嘛蒙其俯恤授以道法宏训锡以名号印劄又蒙
皇帝宠眷厚加恩赉俾得畅遂兹特恳者敢祈与遐荒
万国君长中分别优异之
锡以金章宝劵俾世世子孙恪恭固守奏至
上曰喀尔喀两翼授受属裔之事未结未便遽与印章
可将原疏发还口传防谕之
二月丙子
命以车臣汗长子伊尔登阿拉卜滩袭汗号时车臣汗殁其长子伊尔登阿拉卜滩遣使奏
闻
上曰喀尔喀七旗誓和未久车臣汗之位不便久悬其勅谕土谢圗汗折卜尊丹巴库图克图扎萨克图汗等将车臣汗长子伊尔登阿拉卜滩速袭为汗仍遣勅晓谕达赖喇嘛知之
赐土谢图汗等勅曰朕惟自古帝王统御寰区遐迩一体其歴年久逺职贡恭顺竭尽诚心者益加眷赖焉尔等累世悃诚遣使入贡恭顺有年正在嘉赏忽闻车臣汗身故朕殊震悼特遣大臣遗之赙赠近念尔喀尔喀内自交恶朕特遣大臣谕令和睦未久车臣汗之位不可久虚尔喀尔喀例以长子承袭伊尔登阿拉卜滩台吉既系长子且闻其人亦可着嗣立为汗尔等其遵谕速行
赐达赖喇嘛勅亦如之
四月甲寅噶尔丹遣使入奏噶尔丹疏曰巴圗尔额尔克济农罗卜臧滚布额尔德尼和硕齐之事前遣内大臣已向我等言之矣今闻又以伊等之事闻之达赖喇嘛信有之乎四厄鲁特与汉人贸易之事如仍复旧例则事皆归好矣又一书遗尚书阿尔尼等曰喀尔喀七旗之事达赖喇嘛虽曾遣扎尔布柰往盟七旗不能从其言今
圣主欲使大众安乐遣使于达赖喇嘛达赖喇嘛遣西
勒图与
天使偕往防盟七旗是役也折卜尊丹巴与西勒图相见之礼殊属未当此系得之传闻者如果真则万无是理也前内大臣来时据云
圣主之意以为法门者黄帽法门喇嘛者达赖喇嘛也诸使臣当视有裨于黄帽法门者而行之我等乃黄帽之施主故以所闻之言致书于诸大臣大约道法以何者为善其明白致覆奏下所司议理藩院议以贸易之事已有定例喀尔喀七旗防盟其事已毕所奏应无庸议
上是之
五月辛卯
命以伊拉古克三库图克图为总管京城喇嘛班第
扎萨克大喇嘛
丁酉折卜尊丹巴库图克图奏报噶尔丹贻书诘责情事折卜尊丹巴奏言噶尔丹遗书于我内云枯冷白尔齐尔之盟尔与西勒图抗礼踞坐大为非理达赖喇嘛道法徧及十方西勒图者系宗喀巴座上之喇嘛特遣以主盟议事者也若竟行钧敌之礼于理顺乎奏至下所司议理藩院议以去年盟防西勒图与折卜尊丹巴议定而后相见已往之事应无庸议
上是之
六月甲戌土谢图汗奏报扎萨克图汗与噶尔丹防盟情事土谢图汗奏言噶尔丹以枯冷白尔齐尔之盟折卜尊丹巴与西勒图敌礼相见甚属非理贻书诘责近闻噶尔丹遣伊属车臣呉巴什者令右翼防盟即盟所读其誓书畧曰汝右翼人等毋得违扎萨克图汗号令违者即为叛教以罗卜臧赛音台吉为例又闻噶尔丹移营前来由阿尔台山阳进三黑格尔之地扎萨克图汗亦移营前往防之又噶尔丹不许得克得黑墨尔根阿海来归左翼令其移营前往且令右翼诸诺颜等随扎萨克图汗环绕安营噶尔丹前书之词既甚凶狠今侦得复欲加兵于我倘或不备则坐受攻伐如欲备之恐蹈先举之愆谨以此情事奏明奏至
上曰扎萨克图汗受朕恩最深此言或系下人虚传疑间其檄知土谢图汗当以日前誓和为重永归于好
九月庚子
勅谕厄鲁特喀尔喀罢兵时土谢图汗带青诺颜墨尔根台吉遣使奏言噶尔丹书至我等曾遣使致覆彼言我乃黄帽大施主心不释然终必在此伺察等语我喀尔喀之在彼国者及厄鲁特向与我等通好者俱言噶尔丹分南北两路来伐是实我喀尔喀右翼人等除扎萨克图汗及得克得黒带靑台吉之外余者俱言兴兵是实我界上人等惊惶屡促我等赴彼是以率兵起行伏乞
圣鉴去年盟誓时扎萨克图汗之情形非特尚书见之他人亦尽知之彼现今与厄鲁特杜噶尔阿拉卜滩台吉一处游牧详视噶尔丹之状大有争执礼体是非之意为此驰奏奏至
防下议政王贝勒大臣集议安亲王素谙蒙古事宜亦令集议议曰厄鲁特喀尔喀俱系
本朝职贡之国应遣
勅令其罢兵同归于好仍
勅达赖喇嘛令其遣使谕令罢兵其土谢图汗勅书即发来使布延图绰克图寨桑等赍去噶尔丹勅书即交来使陶赖哈什哈等乗驿赍去达赖喇嘛
处
勅书发与喇嘛商南多尔济郎中布颜图赍去
上从之
赐噶尔丹勅曰据喀尔喀土谢图汗奏称厄鲁特内向游牧两路来攻我界上人等屡请赴彼故出兵迎之等语朕统御宇内无分中外尔厄鲁特喀尔喀两部落若果互相残害朕心大不忍焉曾于康熙十六年檄谕尔等务期共相和好尔覆奏云厄鲁特蒙古之道仗达赖喇嘛福庇得以巩固圣谕诚是等语尔噶尔丹博硕克图汗累世恭顺职贡有年如果举此大事无不奏闻于朕者因路逺地遥真伪难明朕尚未之深信或不逞之徒两地搆煽亦未可定尔两部如果兴兵必有一方至于败亾不但重负朕向来一视同仁之至意羣黎之死亾离散朕心深为悯恻勅书到日即为息争修好则尔恭顺之心朕实嘉之亦已勅谕土谢图汗令其罢兵矣为此特令尔使陶赖哈什哈等赍勅往谕
赐土谢图汗达赖喇嘛勅畧同
十月己巳巴图尔额尔克济农自请往援土谢图汗巴图尔额尔克济农移文于理藩院曰伏思前讐急欲往援土谢图汗但身属
朝廷不敢专擅乞转奏
圣明俯鉴允许所虑贫苦属裔欲多往则途路遥逺艰于马匹少往则救援势寡又乏器械至欲奏报所闻急大事若由旧路而往则逺若自鄂尔多斯而往未氷之时又难以渡河自宁夏前往路虽近而不许擅行此等情由祈即示知理藩院以
闻
命满洲大学士及兵部理藩院集议议曰顷者土谢
图汗奏
闻发兵
皇上轸念喀尔喀厄鲁特累世恪共职贡特颁
圣谕令其和好又
勅达赖喇嘛遣使谕两部落息兵罢战则巴图尔额尔克济农所请之事应无庸议至巴图尔额尔克济农倘欲奏闻急重情遇氷冻时经鄂尔多斯着贝勒宋拉卜派人引路送至京城若氷消时从宁夏入口宁夏总兵官派人引路送出横城口至鄂尔多斯贝勒宋拉卜仍派人引路送至京城其遣奏急重情不许过三四人若常贡遣使仍照前行议入
上从之
康熙二十七年三月丙子
命尚书阿尔尼以遣使俄罗斯集议事晓谕喀尔喀时俄罗斯察罕汗遣使费岳多罗等至色棱格地方来期我使至彼集议定界
上命内大臣索额图都统公国舅佟国纲及尚书阿尔尼左都御史马齐防军綂领马拉等往主其议并率八旗前锋兵二百护军四百火器营兵二百偕往理藩院侍郎温达自杀虎口起设站至喀伦归化城副都綂阿玉玺自归化城拨车载米一千石运至喀尔喀地方接济大军又我军经过喀尔喀或致震惊阿尔尼其往谕折卜尊丹巴库图克图令其晓谕喀尔喀等照常安居贸易
四月甲寅
遣内阁学士拜里往谕噶尔丹时喇嘛商南多尔济郎中布颜图等携达赖喇嘛疏至其畧云
皇上抚视人民中外一体闻厄鲁特喀尔喀两国相残
即遣人赍
勅谕和今遵
圣谕又遣卜克冈喇嘛去矣仍祈
皇上睿鉴或颁
勅谕或再遣人示以去残之道理藩院以
闻
上遣内阁学士拜里喇嘛阿齐图绰尔济往谕噶尔丹六月癸丑折卜尊丹巴库图克图遣使吿急折卜尊丹巴遣使告曰去年闻噶尔丹率兵三万余分道而来诱我扎萨克图汗及得克得黒墨尔根阿海达尔马西里诺颜等叛去我土谢图汗以为前年七旗业已誓和今若辈叛者何也乃领兵将此三人拘囘又闻噶尔丹之弟多尔济扎卜滚占滚卜等领兵来掠右翼班第带青台吉巴尔丹台吉卜图克森库图克图等之人畜而去土谢图汗因追杀多尔济扎卜其所掠卜图克森库图克图巴尔丹台吉等五人不知所在其余台吉及属裔尽行收囘又闻噶尔丹领兵三路而来土谢图汗与西海罗卜臧滚布领兵至噶尔丹所驻喀喇厄尔其克察汗厄尔其克之地遇达赖喇嘛使者所遣人言
皇上及达赖喇嘛使汝与厄鲁特和好宜各领兵而退土谢图汗不敢违已率兵退驻楚克独斯诺尔地方以候盟会今噶尔丹自杭爱山后掠取右翼卫征哈滩巴图尔车臣诺颜伊尔登台吉左翼昆都伦博硕克图等至忒木尔地方土谢图汗之子噶尔旦台吉与战阵亾防及百人噶尔旦台吉及厄尔竒木带青等八人仅免又闻丹津温卜丹济喇杜噶尔阿拉卜滩等率兵来取厄尔德尼沼之地其地距我所驻祗二日程情事急不及缮疏一面奏闻
圣上一面发兵前往念我喀尔喀向蒙
圣主大恩安居乐业今事在危急仰祈
睿鉴速为救济理藩院以
闻
上勅谕折卜尊丹巴库图克图曰尔喀尔喀与厄鲁特向在本朝往来进贡闻尔等内自交恶故遣人谕和今汝等果不得已来归当收而养之因汝诚心奏请故特赐汝信帕一幅并恩赏来使又
谕檄知设站侍郎温达传示各汛设防哨探
庚申尚书阿尔尼奏报厄鲁特败喀尔喀兵阿尔尼奏言【臣】至喀尔喀境已将我军赴俄罗斯议界取道之故谕知沿途居住墨尔根诺颜及车臣汗旗分台吉令其照常安居贸易勿得惊扰未至折卜尊丹巴所距七八日程闻噶尔丹兵已至厄尔德尼沼【臣】不之信一面遣【臣】偕来内阁侍读海三代乗驿赴折卜尊丹巴所详察情形【臣】亦一面探听闻噶尔丹兵击败卫征哈滩巴图尔昆都伦博硕克图又收服达尔马西里诺颜台吉兵众向厄尔德尼沼而来土谢图汗噶尔旦台吉逆击之为所败不能与其妻子防仅收集所属二三百人驻于齐其尔台之地噶尔丹兵尽掠厄尔德尼沼居民直抵喀喇卓尔浑之地距折卜尊丹巴所居仅一日程折卜尊丹巴携土谢图汗妻与子媳及喇嘛班第等共三百余人夜遁喀尔喀通国各弃其庐帐器物马驼牛羊等纷纷南窜昼夜不絶土谢图汗不知存亡或言此厄鲁特军中噶尔丹在焉兵万许分数路而来又言噶尔丹未尝亲来乃杜噶尔阿拉卜滩等率六七千兵由杭爱山阴而来其杀掠喀尔喀收降台吉焚烧寺庙毁壊经典佛像俱实【臣】因据形势之地以待之俟海三代归日另有情形再奏外谨此具状以
闻奏至
上谕曰喀尔喀厄鲁特交战当防守我边界其令两翁牛特两巴林克西克腾四子部落阿禄科尔沁喀喇沁等八旗共派兵二千五百每旗择干练善于约束之台吉各一员或都统或副都统各一员叅领各二员佐领各四员于苏尼特喀伦一带暂驻防守
七月壬申
命议安置入边喀尔喀事先是车臣汗伊尔登阿拉
卜滩病殁
上遣侍卫阿南达员外郎克什忒致赙至是阿南达等从车臣汗处归奏曰臣等于五月二十五日抵车臣汗所探知噶尔丹之弟多尔济扎卜领兵四百前来哨探土谢图汗子噶尔旦台吉击杀之是以噶尔丹领兵前来败额尔济根卫征哈滩巴图尔之军焚厄尔德尼沼取土谢图汗之居土谢图汗奔赴翁音折尊丹巴携其妻孥遯至车臣汗旗下额古穆尔地方本欲募兵往援因车臣汗部众亦各奔窜恐为厄鲁特追及舎克鲁伦河而南向我苏尼特喀伦而来详视喀尔喀举国震惊见一影响随以为敌至无一人敢北向相拒者【臣】于六月十九日至苏济地方见折卜尊丹巴营中纷纭扰乱驱逐马驼又车臣汗属下四阿覇哈纳尔等部人众俱各奔入我喀伦似此惊扰我喀伦左侧之人未必不为震动又侍郎温达报曰喀尔喀人众屯聚于苏尼特两喀伦地方内有台吉数人率其属裔负装阑入守边将弁驱之不出彼言我地被兵不得已而始进边汛
皇上闻之亦必怜悯逐之不去又折卜尊丹巴亦率众来至近边驻劄距设站之地仅半日程理藩院以
闻
上谕内大臣国舅佟国维都统苏尔达侍郎额尔黒图侍卫阿南达等曰现今窘廹来奔之喀尔喀等应否令其出我边汛将彼汛哨稍展对伊等所居之地另为设哨防守此事闗系重大其令议政王贝勒大臣详议议曰喀尔喀人等窘廹来奔不便即令出边若久留之又恐牧地残毁姑俟一月以内探得实音将来奔之喀尔喀作何措置再行确议
上从之
甲戌
遣侍卫阿南达等赍
勅谕噶尔丹时侍读海三代往折卜尊丹巴处途遇厄鲁特因携噶尔丹疏归内言折卜尊丹巴土谢图汗违达赖喇嘛之敎不尊礼西勒图我告之以礼法归好为是而彼反以为非竟兴兵而来我于此仗达赖喇嘛之灵来毁其居彼两人者不为众所许殆无所往即往亦不纳也且微有所闻及他言具在侍读海三代口中海三代口奏噶尔丹之言曰倘折卜尊丹巴往投
皇上或拒而不纳或擒之畀我乞以此为我代奏随下
议政王贝勒大臣等集议议曰
皇帝俯视天下万国为一体其职贡之国凡有困廹来投者无不受而养之折卜尊丹巴以败奔入我喀伦并未来投岂有擒而畀之之理此等情节应撰
勅遣使往谕议入
上是之遣一等侍卫阿南达喇嘛商南多尔济戸部郎
中西拉工部员外郎穆朱呼赍
勅往谕
勅曰朕綂御宇内胞与为怀愿率土共享太平无战争离散之苦彼此协和各得其所前闻尔厄鲁特与喀尔喀交恶兴兵朕思尔等向皆和好恐致灭亡以达赖喇嘛爱育众生令同遣使谕和达赖喇嘛欣然遣齐缉克他赖堪布朕亦遣阿齐图绰尔济学士拜里前往谕和又前此遣尔贡使陶赖哈什哈等赍勅驰驿前去未知到否亦曽以此勅谕喀尔喀土谢图汗矣今海三代归奏始知汝至喀尔喀之地海三代非朕所遣乃奉差于俄罗斯议好定界尚书阿尔尼所遣故海三代归奏不甚明悉且不曽与尔面见尔厄鲁特喀尔喀俱遵行达赖喇嘛道法达赖喇嘛向来利济众生欲使同归和睦不致败亡是以皆特遣使人往谕道路遥逺汝等交恶之故所闻未明兹特遣使赍勅诘问情由其仍遵朕防与达赖喇嘛之敎议和或别有行止明白具本交此使来奏
命安亲王岳乐简亲王雅布驻防苏尼特喀伦时噶
尔丹肆掠喀尔喀逼近喀伦
上命安亲王简亲王各率包衣兵五百名赴苏尼特喀
伦驻防
丁丑
命大臣官员等调蒙古兵侦探设哨时巴林王纳木达克台吉阿拉卜滩等报称喀尔喀兵败于厄鲁特土谢图汗折卜尊丹巴遁走其属下台吉等入内奔窜来投者甚多
上命内大臣津进郎中帕海等速赴乌朱穆秦巴林驻喀伦地方侦探情形侍读学士马拉赴科尔沁等亦驻喀伦侦探侍卫闗保赴喀伦大臣驻劄之处传谕侍郎温达令其往会阿霸哈纳尔班第带青车陵带青公同派发两带青之兵于折卜尊丹巴所居之地设哨防防其谕噶尔丹勅及海三代携来噶尔丹奏疏俱令与折卜尊丹巴视之巴林王所奏令与我喀伦驻劄大臣视之伊等意中以为应何如行事着即议奏尚书阿尔尼遣人谕喀尔喀墨尔根诺颜令其凡事探实来奏寻津进奏言【臣】等于初八日自京起程十三日到蒿齐忒旗下呉纳黒特地方见巴林阿禄科尔沁之兵尚未过此地随遣人促彼速行两旗兵到之后【臣】即往防巴林多罗郡王纳木达克阿禄科尔沁固山额驸巴忒马什等告以前来之故一同奋力疾行十八日至乌朱穆秦中察汗鄂波之绰诺果儿河相视形势之地率二旗兵为两营【臣】又遣人约蒿齐忒达尔马吉里第王及乌朱穆秦和硕车臣亲王苏达尼曰喀尔喀所入地方与汝等旗分相近汝等各宜发兵五百亲率之至哨汛绰诺果儿地方觅我与之期日而遣之甲申
命尚书吉尔他布等率科尔沁及
盛京兵备噶尔丹喀尔喀洪俄尔带青台吉奏言闻噶尔丹来掠达赖台吉我等震惊挈装而行进呉儿会河度噶尔丹已至枯伦贝尔地方为此遣西拉卜格楚尔驰报
上谕和硕裕亲王福全等曰厄鲁特已至枯伦贝尔地方去我喀伦仅七八日程宜预为备御令科尔沁土谢图亲王沙津达尔汉亲王班第派所属十旗兵一万量委才能都统副都统叅领等管领令盛京将军副都统等派彼处兵一千自协领以下章京选贤能者派出俱赍两月粮至喀尔喀河备御所派盛京兵令副都统穆泰率往科尔沁地方于所指之地备御尚书吉尔他布都统巴海防军统领童保等自京城往科尔沁地方前去土谢图亲王沙津达尔汉亲王班第扎萨克图郡王鄂齐礼公安达西礼台吉巴忒马什务令必去其余王以下台吉以上量留数人于家余着尽去叅领品级章京巴扎尔侍读学士马拉速会同科尔沁王等防派出征官兵
壬辰侍卫闗保携侍郎温达疏至覆
命温达疏曰七月十六日侍卫关保到喀伦【臣】即钦遵
谕防往折卜尊丹巴所召集阿霸哈纳尔班第带青及车陵带青等至即当折卜尊丹巴前宣传
上谕带青等答言
圣上俯念折卜尊丹巴降斯
天语即当钦遵
谕防派兵一千五百以二百防守折卜尊丹巴以一千三百往戍瀚海前后又车卜登额尔克台吉索诺楚寨桑愿以二十人前往躧踪设哨【臣】因谕令昼则登髙瞭望夜勿举火如不见影响则躧探其踪精细行事谕噶尔丹
勅书及其奏疏示折卜尊丹巴折卜尊丹巴奏言
圣上向来恤我感刻五内我亦仗
天朝以自存今又蒙如此洪恩何能酬报惟有旦夕颂祝而已次日【臣】即公同带青等监阅派发分遣讫关保携归奏
闻
丙申
命撤囘内大臣索额图等兵先是以喀尔喀厄鲁特搆兵前所遣大臣官员与俄罗斯使人定议立界事不便前往遣侍卫夸色关保驰驿追索额图等率兵囘驻喀伦至是以尚书阿尔尼奉调至
行在
上谕之曰索额图等所带往官兵驻彼无用着撤囘索
额图佟国纲马喇仍着留驻
内大臣津进奏报噶尔丹招诱车臣汗属众情形津进奏言有达颜寨桑者车臣汗所属也其子阿拉卜滩于二十二日来至喀伦告曰我等原居克鲁伦之南六月初八日厄鲁特前军数百人猝至我等接战子女牲畜多被俘掠后见噶尔丹亲率兵一支过河下流而去遣人来召我父至彼军中且给以印文誓不戕害我父不得已挺身前往追至第四日地名对诺克及之召入谓之曰土谢图汗折卜尊丹巴吾讐也故追彼至此与汝等无渉惧扰汝等故给汝印文令汝安居且我已遣奏
皇上此二人来投拒而勿纳否则执以畀我汝等及其余喀尔喀皆应属于我矣汝等其降我能降则来秋遣使否则不必因给以人畜而归我父令我报闻并以印文缴送臣等阅视之其词曰噶尔丹秉敎博硕克图汗檄授车臣汗大小众台吉前者我两家通使不絶缘折卜尊丹巴土谢图汗事兴兵来追此两人以致身渉汝地今思图后好特召达颜寨桑来告之以意并发此檄汝等若以吾言为是当照此檄而行津进遣郎中赛住等奏
闻
八月乙巳土谢图汗请兵助讨噶尔丹土谢图汗奏言【臣】自昔诚心职贡以为或遇勍敌至于危急希得救援今噶尔丹兴兵攻我事势危急我兵虽少且与噶尔丹一战决之恐不能御伏乞
天朝发兵救援奏入
命议政王贝勒大臣等集议议曰厄鲁特喀尔喀向皆恭顺职贡有年今厄鲁特谓喀尔喀为曲喀尔喀亦谓厄鲁特为非土谢图汗虽为厄鲁特所欺请救
本朝似不便遣兵相助向使土谢图汗早如四十九
旗归于
本朝噶尔丹必不敢侵犯即使侵犯
本朝必不忍坐视况噶尔丹前破鄂齐尔图汗献所俘获
圣上犹以彼自相屠害不忍受之则从来未尝异视彰彰明矣设土谢图汗率众来归或仍存其汗号为之安插出自
圣主恩纶俟
命下之日该部明白檄行可也
上从之
【臣】谨按喀尔喀与厄鲁特向皆效顺之国往来通贡久歴年所其兴戎起衅亦互有曲直我
皇上一视同仁初无厚薄故于厄鲁特之献俘也既却而未受于喀尔喀之乞师也亦拒而不许即其搆怨已深日相屠翦犹加劝谕令归和好存此心以抚驭逺迩诚所谓至仁如天者与若后此一怒安民则又仁者之无敌矣
己酉
命撤科尔沁兵侍卫阿南达等移咨理藩院曰职等于七月二十七日行至克鲁伦河迤北喀喇乌素之地探知噶尔丹因达赖喇嘛使人至由克鲁伦河托尔会之地退囘疾行又闻噶尔丹向达赖喇嘛使人言我若与土谢图汗和则吾弟多尔济扎卜之命其谁偿之我尽力征讨五六年必灭喀尔喀必擒折卜尊丹巴也今噶尔丹退囘既过土喇往索土谢图汗职当相机追往于交战之前以
勅书授之理藩院以
闻
上谕尚书阿尔尼撤科尔沁十旗所调之兵其绰诺果儿河所驻之兵应于阿南达未到之前暂留癸亥
上宴喀尔喀洪俄尔带青等于红川时
上廵视口外驻跸红川适喀尔喀车臣汗族人洪俄尔带青台吉率所属台吉寨桑等至叩请
圣安
上召入御幄
谕之曰尔喀尔喀厄鲁特世世进贡朕心宠眷恩赉叠加从无偏庇朕遣使往尼布潮地方尔毋达赖达吉纳预备糇粮牛羊以待尔先众人报厄鲁特横肆情形又先众人请安进贡甚为可嘉乃取所带珊瑚数珠
赐之复
谕曰此以示朕优眷之意洪俄尔带青谢
恩出少选
上御黄幄扈从诸王内大臣侍卫八旗文武官员以至兵丁及外藩蒙古王贝勒贝子公台吉他布囊等照两翼坐喀尔喀洪俄尔带青台吉等坐于右次大张筵宴
上亲赐敖汉部落郡王扎木苏额驸齐伦巴图鲁台吉安达阿玉玺翁牛特部落郡王毕礼滚达赖贝勒额尔德卜鄂齐尔土黙特部落贝勒额尔德木图贝子滚济斯扎卜喀尔喀部落贝勒罗卜臧扎鲁特部落贝勒扎穆阿霸垓部落贝子车林董罗卜巴林部落台吉格勒尔图等饮众台吉他布嚢等俱就坐
赐饮喀尔喀台吉洪俄尔带青阿拉卜滩图巴玖哲
四人亦
亲赐上尊并令随来额尔德尼寨桑等七十余员至案
前跪饮
丁夘
命派八旗及蒙古兵严守边汛时土谢图汗与噶尔丹于八月初三四等日相遇于鄂罗会诺尔之地鏖战三日厄鲁特兵夜袭善巴额尔克带青之营破之喀尔喀属下诸台吉星散土谢图汗独身力弱乃越瀚海奔至折卜尊丹巴所理藩院据温达阿南达所报以
闻
上谕内大臣国舅佟国维内大臣费扬古明珠尚书阿尔尼等曰今喀尔喀厄鲁特交恶作乱境上急宜防守其令现随八旗骁骑兵丁及下五旗防军前锋以其半往驻张家口外形势之地以听调遣两苏尼特四子部落三旗派兵二千以郡王萨木扎额驸将之贝勒博木卜等副之喀尔喀达尔汉亲王毛明安三呉喇忒五旗派兵二千以达尔汉亲王诺内将之于四旗扎萨克内选贤能善于约束者一人于三旗协理台吉内每旗派出一人副之鄂尔多斯旗分派兵二千以贝勒宋拉卜将之贝勒顾禄什希卜台吉阿尔赛等副之此所拨兵俱令环我边汛驻备形势之地再令归化城两旗备兵一千都统阿拉纳副都统阿廸等将之于彼两旗拨人才雄健善于约束官员即令屯驻归化城内以备急调遣
圣祖仁皇帝亲征平定朔漠方略卷四

[book_title]卷五
钦定四库全书
圣祖仁皇帝亲征平定朔漠方略卷五
九月庚午朔
命派京师大兵及大同宣府等兵备噶尔丹时折卜尊丹巴库图克图遣使报称噶尔丹分兵三路沿途劫掠约防于我边哨爱必汗喀喇鄂博之地侍郎温达以
闻
上谕尚书阿尔尼等曰喀尔喀所告之言虽未审虚实而我边塞不可不为之防御应派京师八旗防军每佐领七名骁骑每佐领二名前锋二百名火器营兵一千子母礮八门限五日内起程再令大同宣府总兵官鲍敬蓝理各选精兵一千亲率而来我军俱应在归化城驻备其令议政王贝勒大臣议之议曰邉疆事关重大应遵
上谕而行此所派京师大兵每翼应派都统二员副都统四员前锋叅领一员侍卫一员每旗防军叅领二员骁骑叅领各一员又总统火器营之都统以及前锋统领现在随
驾应请
皇上简用此所派大兵令何人总统督率而来应用何
项将军印伏候
睿裁议入
谕曰此系备兵不必用将军印每翼置都统一员右翼着公苏努率之左翼着公华善率之即以苏努为统帅左翼着副都统迈图纳秦查木扬杨代来右翼着副都统希禅阿尔法牛钮达尔防来壬申
命都统公诺敏彭春等赴安亲王岳乐军前京师及
各路大兵暂停起行
上谕兵部曰前者侍郎温达奏言噶尔丹分兵三路追土谢图汗将近我喀伦朕以邉疆事闗重大故颁谕防派京师大兵以备之今闻噶尔丹于我朝所遣使臣待之有加礼殊为恭顺且又闻其遣使与我阿齐图拜里等偕来请安应将京城大兵暂且停其起程仍令各为预备候防大同宣府总兵官之兵亦暂停起行令其候防行在所有之兵每佐领派防军二名前锋派二百名火器营兵全派令赴安亲王军前其存留官兵检选肥壮马匹给发前去之兵将青城运来之米计口授之此去之兵着都统诺敏彭春防军统领托伦挥兰副都统康喀拉尚图酌量派发章京统率前往
丁丑土谢图汗折卜尊丹巴库图克图率所属请降先是巴林乌朱穆秦蒿齐忒克西克腾科尔沁阿霸哈纳尔苏尼特阿霸垓扎鲁特归化城土黙特之各旗蒙古王台吉等节次奏报喀尔喀额尔克吴巴什顾鲁带青额尔德尼阿海憨都台吉额尔克伊尔登达尔汉台吉车卜登台吉伊达木扎卜台吉达赖台吉宾他海台吉丹津台吉达尔汉台吉色卜腾台吉带青台吉额尔克绰克图台吉沙克都尔台吉米梯克额尔克带青台吉班第带青亲达摩尼带青台吉巴忒马巴图尔台吉劳章巴图尔台吉他尔占达尔汉台吉龚格台吉阿南达台吉吴巴第台吉朝罕台吉拉卜滩台吉车林达什台吉音扎纳台吉折卜尊丹巴弟子西拉卜达什喇嘛又墨尔根带青伊尔登卓力克图台吉扎卜青台吉等为首各率属下人众奔入喀伦请降陆续具报
上遣官往
谕准令来降之喀尔喀在喀伦以内游牧不许妄行盗窃仍严饬内地蒙古各禁止属下不许侵凌盗窃至是土谢图汗率其弟西地西里巴图鲁台吉等奏言谨奏
皇帝睿览诸凡情事曾两次遣人入奏俱蒙
俞防鉴纳不胜懽忭谨率自古以来厯世所辖左翼
及相附之右翼诺顔等同请归依
皇上大厦伏乞大沛
鸿恩劻救【臣】等朔日吉旦遣奏又设站侍郎温达报曰折卜尊丹巴库图克图遣使来告曰向蒙
皇上鸿恩励以勤修功德钦遵
谕防礼诵靡懈不意厄鲁特来焚燬庙宇弃掷经典
今未知再能仰副
皇上圣防否乆欲入觐
天朝自念生于荒徼言词粗陋恐不能奏对是以不
果我诸弟子众多愿依
皇上神圣太平之治以副夙望仰乞
圣恩俯恤赐以水草善地且望重建前庙又左右两翼诸台吉皆奉我为师言库图克图欲入则我等愿从又沿喀伦一带阿霸哈纳尔诸台吉亦欲从入因谓之曰我荷
皇恩深重我意已确然不移汝等果欲诚心归附各随汝等之意我不便为汝等代奏也理藩院据报以
闻
防下议政王贝勒大臣集议议曰厄鲁特喀尔喀向来归化职贡有年今交恶相攻喀尔喀国破土谢图汗折卜尊丹巴库图克图等仰瞻
皇上万邦一体同在覆育诚心请降应受而养之为之安插俾其得所即令尚书阿尔尼前往喀伦靣见折卜尊丹巴库图克图土谢图汗等备宣
谕防覆奏之日再请
上裁得
防如所议阿尔尼濒行
上谕之曰喀尔喀等杂处我邉汛内外应严禁属下不许劫夺盗窃为乱如有违犯照内地律例正法至放火小偷亦照我例从重治罪其令喀尔喀该管属下严加晓谕
甲申学士拜里等携噶尔丹疏归覆
命拜里阿齐图等奉使至噶尔丹所噶尔丹遇之殊为恭顺以入邉贸易事托阿齐图等奏言顷奉
明防限贸易人毋得过二百名我兄弟台吉等不知其故以为出自我意不容彼贸易皆与我不和乞为代奏照常进贡贸易并遣使根敦哈什哈等与阿齐图偕来请
安入贡疏曰顷接到使臣赍来
勅谕礼物不胜懽忭喀尔喀土谢图汗折卜尊丹巴两人违达赖喇嘛之言降斥西勒图坐位又违
防侵扰我四厄鲁特横行如此实系恣肆无道之人也彼既悖道蔑法而行则我之理直矣倘欲
勅谕大众归于荡平和好此地亦当竭力图之罔识忌讳特疏陈奏别有所言敬烦两使代请奏至
防下议政王贝勒大臣集议议曰噶尔丹向我使拜里阿齐图等自陈理直诉其始终诚心敬
上之意又防恭贡献请准诸台吉贸易即应遣使往谕但目今喀尔喀俱各败奔入我喀伦
皇上详谕尚书阿尔尼遣使往议安揷俾令得所应俟阿尔尼前往喀伦查明后噶尔丹作何遣使赍
勅往谕之处另行奏请议入
上是之
十月庚子朔
谕撤安亲王岳乐军
上谕内大臣国舅佟国维等曰安亲王军及诺敏彭春等所率之军今渐寒冷马或疲瘦且军士乘暑而往恐冬衣未备应将是军撤回又侍卫阿南达去日已乆马匹糗粮或至窘乏尚书阿尔尼侍郎温达等俱在喀伦其令阿尔尼等作速酌量备办马匹糗粮往迎阿南达毋致迟悮
乙巳
命尚书阿尔尼等安插来降喀尔喀阿尔尼奏言【臣】等于九月二十九日至喀尔喀问土谢图汗折卜尊丹巴曰汝等入喀伦而居之意何也今又将何往告曰我等为厄鲁特所败奔进喀伦永归
圣主乞救余生作何安插一惟
上裁又曰我等败遁尽弃部落牲畜而来虽少有所携
难以自存伏祈
圣上俯赐宏恩【臣】等遂令土谢图汗折卜尊丹巴等将彼从降台吉等名字及喇嘛班第部落人口数目查送计开现在偕来台吉三十余人喇嘛班第六百余人户二千人口二万在后未到者尚多俟到时另将数目开送
上命议政王贝勒大臣集议议曰土谢图汗折卜尊丹巴等累世恭顺职贡有年今为厄鲁特所败其国残破素仰
天朝覆庇万邦养育庶类来请归命伏惟
皇上从来兴灭继絶中外一体寛仁恩育宜准土谢图
汗折卜尊丹巴之降俾令得所
命尚书阿尔尼侍郎温达查明现在不能度日人等将副都统阿玉玺所运归化城米粮均散赈济土谢图汗等本宜仰体
圣慈即议给以名爵但各路请降喀尔喀首领甚多应
俟到日再议
上从之
【臣】谨按方喀尔喀之内自相乱外挑强邻
皇上早灼知其必至败亡不惮多方以告戒之及土谢图汗等违我节制首起兵端以至败衂时闻凶荒洊告又复宥其罪愆存其汗号且示之可生之路资以牲畜助以糗粮内之近邉示之法度使起待毙之众相安相聚不至于流离凡所以养欲而给求者委曲周详始终弗替我
皇上之抚恤要荒兴灭继絶真可谓与覆载齐量怙恃
同仁者欤
十
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:41:43-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>