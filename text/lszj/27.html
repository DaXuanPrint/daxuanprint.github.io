<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,世宗宪皇帝上谕八旗,世宗宪皇帝上谕八旗卷一,世宗宪皇帝上谕八旗卷二,世宗宪皇帝上谕八旗卷三,世宗宪皇帝上谕八旗卷四,世宗宪皇帝上谕八旗卷五,世宗宪皇帝上谕八旗卷六,世宗宪皇帝上谕八旗卷七,世宗宪皇帝上谕八旗卷八,世宗宪皇帝上谕八旗卷九,世宗宪皇帝上谕八旗卷十,世宗宪皇帝上谕八旗卷十一,世宗宪皇帝上谕八旗卷十二,世宗宪皇帝上谕八旗巻十三,世宗宪皇帝上谕旗务议覆卷一,世宗宪皇帝上谕旗务议覆巻二,世宗宪皇帝上谕旗务议覆卷三,世宗宪皇帝上谕旗务议覆卷四,世宗宪皇帝上谕旗务议覆卷五,世宗宪皇帝上谕旗务议覆卷六">
<meta name="description" content="简称《上谕八旗》，允禄、允礼等奉敕编纂。始编于雍正九年(1731)，编定于乾隆间。有武英殿本及《四库全书》本行世。该书共13卷，约20余万字，为雍正帝胤禎在位时对八旗官员之训谕汇集。胤禛在位13年，每年所谕各编为一集。其即位之初康熙六十一年(1722)十一、十二两月部分并入第一卷。这是有关八旗事务的重要文献资料，凡有关八旗之政治、经济、军事、吏治、文教、生计、礼俗、风化、宗教及日常旗务等诸方面问题无不涉及，并对各类问题均有明确指示。其体裁为编年汇集，不便之处，是诸多问题交织于一起，缺乏分类。该书如实收录了">
<title>世宗宪皇帝上谕八旗_雍正_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">世宗宪皇帝上谕八旗</span> <br/>
          作者： <span class="inputVal" id="bkauthor">雍正</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">历史传记,诏令,完结</span> <br/>
          字数： <span class="inputVal" id="bknum">[book_length]344434</span> <br/>
          说明： <span class="inputVal" id="bkdec">简称《上谕八旗》，允禄、允礼等奉敕编纂。始编于雍正九年(1731)，编定于乾隆间。有武英殿本及《四库全书》本行世。该书共13卷，约20余万字，为雍正帝胤禎在位时对八旗官员之训谕汇集。胤禛在位13年，每年所谕各编为一集。其即位之初康熙六十一年(1722)十一、十二两月部分并入第一卷。这是有关八旗事务的重要文献资料，凡有关八旗之政治、经济、军事、吏治、文教、生计、礼俗、风化、宗教及日常旗务等诸方面问题无不涉及，并对各类问题均有明确指示。其体裁为编年汇集，不便之处，是诸多问题交织于一起，缺乏分类。该书如实收录了胤禛有关八旗之所有谕旨，或长或短，长者一篇训谕超过万言，如雍正四年六月初三日一条即万言以上，而短者仅三两句话。但均言之有物，不尚空谈。</span> <br/>
          封面： <span class="inputVal" id="bkimg">Z_5495.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]世宗宪皇帝上谕八旗
[book_author]雍正
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]历史传记,诏令,完结
[book_length]344434
[book_dec]简称《上谕八旗》，允禄、允礼等奉敕编纂。始编于雍正九年(1731)，编定于乾隆间。有武英殿本及《四库全书》本行世。该书共13卷，约20余万字，为雍正帝胤禎在位时对八旗官员之训谕汇集。胤禛在位13年，每年所谕各编为一集。其即位之初康熙六十一年(1722)十一、十二两月部分并入第一卷。这是有关八旗事务的重要文献资料，凡有关八旗之政治、经济、军事、吏治、文教、生计、礼俗、风化、宗教及日常旗务等诸方面问题无不涉及，并对各类问题均有明确指示。其体裁为编年汇集，不便之处，是诸多问题交织于一起，缺乏分类。该书如实收录了胤禛有关八旗之所有谕旨，或长或短，长者一篇训谕超过万言，如雍正四年六月初三日一条即万言以上，而短者仅三两句话。但均言之有物，不尚空谈。
[book_img]Z_5495.jpg


[book_title]提要
【臣】等谨案
世宗宪皇帝上谕八旗十三卷
上谕旗务议覆十二卷
谕行旗务奏议十三卷雍正九年和硕庄亲王允禄
等奉
勅编凡三集共为一书自康熙六十一年十一月十
七日以后所奉
谕防涉于八旗政务者曰
上谕八旗凡十三卷其前録
谕防而附载八旗大臣所议于后者曰
上谕旗务议覆凡十二卷其前录八旗大臣所奏而
恭録
谕防于后者曰
谕行旗务奏议凡十三卷并兼用
国书汉书刋颁行伏考三代以上兵与民同体文与武亦不分途故凡其著名版籍者十六以下上所长六十以上上所养无事皆可合以训练有事即人人可以荷戈而当时之将帅亦即以卿大夫为之未甞治民事不治兵治兵事不治民也三代以下时异势殊虽尧舜禹汤亦不能复行古法惟我
国家八旗之制则古法犹存虽臂指相维统以军律而其人如比闾族党之相保民事具焉其官如郡国州县之相吏事具焉故六职百司之政八旗无不备而科条案牍亦遂至剧至繁我
世宗宪皇帝深维根本之重
睿谟规画钜细咸周故宣于
纶綍者特多犹虑纎毫之或遗也谋及卿士而议覆积而成帙询于刍荛而奏议亦积而成帙葢
辇毂之侧视聴至近
筹度周详
咨询周宻犹若此然则万方广逺百度殷繁
睿虑精勤一息而周四海者不益可仰窥哉
谨案
列圣御制及官撰诸书并恪遵
圣谕冠于
国朝著作之首惟诏令奏议一门例以专集居前总集居后而所録汉唐诏令皆总集之属不应在专集之前是以恭录
圣训
圣谕弁冕此门前代诏令列后焉乾隆四十六年十
一月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]世宗宪皇帝上谕八旗
和硕荘亲王【臣】允禄和硕果亲王【臣】允礼恭承
勅旨编刋雍正元年至五年
上谕告成谨奉
表上
进者【臣】等诚惶诚恐稽首顿首
上言伏惟二典垂光示百王之模范六官成式备万事之纲维咨岳牧以询谋聿彰尧舜执中之用昭典常而训廸丕承文武佑啓之心盖惟圣人实亶其聪明然后天下咸归于陶冶钦惟我
皇上
大德宜民
至诚育物
恩同覆载含生应以皆昌
光普照临幽隐无微而不烛
绥猷建极俭勤常本于宫庭
旰食宵衣敦敏率先乎臣庶固已立纲陈纪树四海之风声尤思返朴还淳砺八旗之礼俗深惟
祖宗开创之始嘉与先民纯笃之风逮生齿之日繁渐流靡
而罔觉是以初膺大统疉沛
恩施如天地之爱人涵濡周浃若父母之育子保惠殷勤宿负则屡免再三特赏则动盈千万计其衣食发内帑以资生赡其喜丧裕公储以待用详服色定婚礼俾知崇俭以去奢设官学开译科务使达材而成德职官则励以精白而深戒党朋士子则敦以诗书而勿弛武守轸戎行而恤羽卫大赉频施延世爵以锡旧勲
鸿恩广被几微必加之筹画纎悉备致其周详或进百尔
于
彤廷面遵
懿训或下十行之
丹诏手捧
宸章或命谠论敷陈而畴咨博采或因宪章偶轶而涣号重申凡兹敦本砺俗之良模悉协开国经邦之旧典允宜编为令甲
宣示各旗口颂心维共阐明伦之
圣训耳濡目染咸钦立政之
天心佥曰大哉
王言万邦是式矧兹密迩内府
文诰宜颁
爰命择吉选员即行开馆编次年经月纬谨据事以成书律着例明亦分条以纪要政先旗务焕兵农礼乐之章程令播
禁城合官属弁丁而惩劝则是彜是训诵
皇极之敷言永昭一代太平之治遵道遵路仰
圣人之锡福长发万年有道之祥矣【臣】等职叨藩列道幸
见知敢云元凯之俦亲承
帝徳窃附臯防之侣飏拜
圣谟授简濡毫钦承固本宁邦之至意陈书捧策快覩化隆俗美之休风所编次自雍正元年至五年
上谕八旗清文一函汉文一函
上谕旗务议覆
谕行旗务奏议清汉文各二函共计三十册谨随表恭
进以
闻【臣】等无任踊跃懽忭之至谨
奏
雍正九年十二月初八日

[book_title]世宗宪皇帝上谕八旗卷一
康熙六十一年十一月十七日奉
上谕下五旗诸王属下人内京官自学士侍郎以上外官自州牧县令以上该王辄将其子弟挑为包衣佐领下官及哈哈珠子执事人折挫使令者甚众嗣后着停止挑选其现在行走人内系伊父兄未任以前挑选者令其照常行走若系伊父兄旣任以后挑选者俱着查明撤回或有过犯该王特欲挑选之人着该王将情由奏明再行挑选特谕
康熙六十一年十一月二十一日诸王大臣等以
万几至重咸
圣谟治理请遵
大行皇帝遗诏二十七日释服具奏奉
上谕
皇考大行皇帝圣徳神功罕有比伦实为亘古未有之圣君朕亦不宜行近代相沿之典礼释服之制以日易月虽始于汉文而髙宗谅隂三年独非古制乎朕不能上比髙宗而哀慕之情不能自己若谓三年有误政事则二十七日之内可保不误乎况朕有贤好昆弟亲信大臣可以代朕总理庶务若谓二十七日之制
皇考旣已行之于前须知
皇考御极之始正在冲龄朕非行前代未行之典礼以为超越前人然稽之史册汉文以来谁能嫓美
皇考尔诸王公大臣多平素读书博通典故若从汉文以来
能举一圣君如我
皇考者朕自当勉从众请尔等若不能举一嫓美之圣君则朕又安忍守汉文二十七日之制乎本朝旧制释服亦待百日之期庶可少尽思
君思
父之哀衷揣尔等之意惟恐过劳朕躬殊不知朕若持服尚可少进饘粥暂眠苫块如必强朕释服则朕必致寝食俱废矣
皇考遗命一言一字朕无不拳拳服膺只此二十七日释服
之
诏非敢故违而罔极恩深哀思廹切虽蹈违命之愆亦不恤也朕言及此曷胜呜咽实不能悉朕之悲怀尔诸王大臣其谅之特谕
康熙六十一年十二月初一日奉
上谕每见八旗官员动辄骂及所属人等父母薄俗如此所不忍闻先经
皇考常申训诫至再至三尚未悛改夫该属人等即有过失只可指斥其本身于其父母何预且凡事自有国法应笞责者笞责应题防者题防出言诟骂甚属非理嗣后仍有辱骂人之父母者许被骂之人即行囘明该管大臣防奏再宫内太监等亦好骂人父母嗣后如有太监在街道中骂人者许即重打捆绑交与步军统领转交总管太监惩治着步军统领传示各城内务府总管传示各首领太监通行晓谕永逺禁止特谕
康熙六十一年十二月十一日奉
上谕比见八旗官员兵丁内嗜酒沈湎以致面貌改常轻生破产肆行妄为者甚众其中岂乏才具可用之人朕实悯之惜之着八旗都统各将该属官兵内酗酒不肖之徒给限一年或二年令其悛改能改者留之如不能改系官员即行题防应袭者令人承袭系兵丁即行革退将本佐领下闲散人内拣选人材可用者充补食粮既可以养其生又可以得其力如此凡嗜饮酗酒之徒自知所惩戒矣若禁止之后仍然不改一经查出并将该管官员严行治罪再着行文外省将军副都统城守尉等一体严加约束务令法在必行特谕
康熙六十一年十二月十二日奉
上谕年老大臣俱系
皇考所用旧人每由午门外歩行入内奏事甚属劳苦可悯因此前曾降防与王大臣等王大臣等以俱令骑马入内未免繁扰等语具奏从前
皇考理事之日诸大臣俱豫先齐集略行歇息然后入内奏
事现今伊等旣有陈奏事件又请
皇太后安请朕躬安不时入内着将六十五岁以上大臣应骑马入内者列名具奏其准骑马入内大臣由东华门入者至箭亭前下马由西华门入者至内务府总管衙门前下马将此防降与总理事务王大臣等特谕雍正元年正月十六日奉
上谕八旗举人生员内有在防军执事人行走者俱着退囘若系生员给与二两钱粮米石系举人给与三两钱粮米石令伊等得以读书特谕
雍正元年正月二十四日奉
上谕从前每逢考试常有无赖匪生事扰犯此风断不可长着总理事务王大臣传谕该管衙门考试之前即严行晓示倘有此等无赖匪务将为首之人从重治罪以示警诫特谕
雍正元年正月二十九日奉
上谕从前
皇考之时凡上三旗大臣侍卫官员人等俱不许在诸王门下行走即诸王属下人非该属处亦不许私相徃来着领侍卫内大臣及旗下大臣等各将该管侍卫官员等严行稽察嗣后如有私相行走之人一经查出即行防劾如不纠防经朕查出或被旁人首告定将该管大臣一并从重治罪将此详悉再行晓示特谕
雍正元年二月初八日奉
上谕席北等原不挑选防军嗣后伊等内有汉仗好者亦着挑选防军特谕
雍正元年三月十八日奉
上谕下五旗旗下官员兵丁原不在诸王阿哥门下看守行走朕与大阿哥曽经奏请始令看守其余并未具奏亦尽皆仿效今不得复行如此且旗下官员亦不敷用着拨囘旗下当差行走三阿哥门上者亦着拨囘若即
行撤去或有不便之处亦未可知著都统等详议令诸王具奏特谕
雍正元年三月三十日奉
上谕八旗各佐领下私行科派殊非善事贫乏兵丁所恃以为生者惟在钱粮嗣后凡佐领下一应公中事务槩不许私自派取若有擅行私派者即以作治罪将此着八旗都统等知之特谕
雍正元年四月初十日奉
上谕将八旗满洲防古人员屡放汉军防领则该旗缺出反致乏人汉军旗下亦还得人嗣后汉军防领缺出即将汉军旗下人员引见具奏特谕
雍正元年四月十四日吏部带领月官引
见奉
上谕引见月官衣服颇甚整齐闻贫窘之员有赁覔衣服者朕之观人竝不在于服饰也嗣后引见官员各量己力寻常洁净衣服亦可引见勿图鲜华强为备办至于侍卫等只务被服华美亦当量力服用并着晓谕传示特谕
雍正元年四月十八日
召入八旗大臣等奉
上谕国家武备闗系重大尔等皆有训兵责任昔
皇考常躬率士卒寓训练于较猎之中
皇考骑射超伦士卒无不钦服各相鼓励竝非尔等训练所
致朕不能企及
皇考则训练之事惟尔等是赖但训练士卒有实心操习者亦有虚应故事者若尔等按期较射以图塞责不过闲谈饮茶而散则不但徒劳军士尔等亦徒多徃返何益之有此皆朕居藩邸时素所深知者今欲察访何难即闻前吴尔占任领侍卫内大臣三年询以侍卫马射奏云不曾寓目
皇考宥之若朕则不能寛恕矣尔等能尽职朕必全尔等顔面尔等亦宜全朕继述之孝思嗣后尔等务宜实心训练比来军士生计稍艰
皇考教养六十余年
恩赉频施无不周备以天下之正供赡养兵丁如此外再欲加增钱粮亦恐难给兵丁生计之艰其故虽多大抵因奢侈所致尔等皆管辖兵丁之人应将平素守分者加以优奨奢侈者加以训斥则自知惩劝矣此事一时亦难移易朕与尔等约以三年为期如三年后仍不能改尔等之罪不止罢黜且一经罢黜勿希复用彼时勿更怨望特谕
雍正元年四月二十六日奉
上谕嗣后凡袭职官员其勅诰有开载不明之处于奏折内将字句修饰通顺具奏但不改易伊之勅诰可也将此传谕八旗都统等识之特谕
雍正元年五月初六日奉
上谕大小官员有一定之品级即有一定之服式所以重名器也近多不按品级辄带数珠马项悬缨前用导马
更有将防为坐具者尤为僭越嗣后应各按品级遵奉定例而行着八旗大臣歩军统领衙门都察院衙门严行稽查如有此等之人即行指防若大臣官员等徇情疎忽经朕查出将伊等一并议处再旧例诸王等以数珠鞍辔赏伊属下者许其服用此等人员难于稽查嗣后着将赏用之处行文该旗存案年底彚奏如此则等威有辨而僭越者少矣特谕
雍正元年六月初八日奉
上谕进藏及克复台湾有功人员其现在者俱已议叙惟已经身故者未得议叙同为国家立功之人乃以身故之后不得均沾恩泽朕心深为悯恻着兵部即酌加议叙着为定例以副朕褒录有功之至意特谕
雍正元年六月二十九日奉
上谕凡旗员为外吏者每为该旗都统防领等官所制自司道以至州县于将选之时必索勒重贿方肯出结咨部及得缺后复遣人徃其任所或称平日受恩勒令酬报或称家有喜丧等事缓急求助或以旧日私事要挟至五旗诸王不体恤门下人等分外勒取或縦门下管事人员肆意贪求种种勒索不可枚举以致该员竭蹶馈送不能洁已自好凡亏空公帑罹罪罢黜者多由于此嗣后如有仍蹈前辙恣意需索等许本官据实密详督抚转奏督抚即据详密奏倘督抚瞻顾容隐即许本官封章密掲都察院转为密奏倘又不为奏闻即各御史亦得据掲密奏务期通达下情以除积外任旗员勿得隐忍畏惧朕不治以干犯举首之罪将此着内阁通行八旗直省督抚徧谕内外旗员知悉特谕雍正元年六月二十九日奉
上谕朕惟人才难得务在矜全器使之道寸长即录每见外任文武官员一经督抚提镇缘事防革纵有才堪効用之人终身废弃不能复用朕甚惜焉嗣后外任官员除特叅贪酷外其因公诖误降革解退之员将任内钱粮案件完结之后文官或吏才不足文学可观虽不能临民治剧尚堪以京职自効武职或有年力精强人材骑射足备驱使各自揣度本身分量尚可用者许其亲赴都察院具呈着都察院十日一次彚题代为陈奏朕当试其所长有可取者弃瑕录用以示朕怜惜人材至意特谕
雍正元年七月初六日奉
上谕八旗世袭佐领及世职官员有年幼者于供职之处未曾歴练若不令人指教何由谙习规矩以底于成就嗣后凡十六岁上朝之佐领着委令一员率领指教俟四五年后再令其自行供职其十八嵗上朝之世职亦令委员指教俟三年后再令其自行供职将此通谕八旗都统等各当尽心教育一体遵行特谕
雍正元年七月初九日兵部为给世袭公侯伯等官廕生一事请
防具奏奉
上谕俟八旗廕生给完时传防于已得三品廕生之世袭公侯伯等官照尔等现今承袭之职俱应赐一品二品廕生但尔等平素只图安逸不肯効力居大官而享厚禄并不效法祖父图报国家亦不教子弟以文学武艺惟以祖父着有劳绩赖此世袭之职自可邀取荣显随处规避因循供职纵酒赌博全无効力之心且尔等子弟穉年无知若与以一品二品廕生即以员外郎主事补用及用于部院才质庸碌不能办事徒被防革而已兹与伊等以勉力学习之地若果人去得勤学加勉自可造就有成故暂槩与三品廕生朕非轻视功臣而重待现任也嗣后尔等惟当黾勉効力如行走果好本身即恳恩具奏朕固乐于加恩尔等子弟内果有人才英俊可给一品二品廕生者尔等即行陈奏朕亦乐于加恩赐与一品二品廕生特谕
雍正元年七月十六日奉
上谕满洲御史事务无多八旗各派御史二员亦照稽察部院衙门之例一应事务令其稽察如旗下有应密奏及应题防事件俱着密行具奏再五旗诸王有不按定例使令旗人及滥行治罪者亦着查防这所派监察御史着调旗分派特谕
雍正元年七月十六日奉
上谕看来下五旗诸王将所属旗分佐领下人挑取一切差役遇有过失辄行锁禁籍没家产任意扰累殊属违例
太祖
太宗时将旗分佐领分与诸王非包衣佐领可比欲其抚循之非令其扰累之也从前朕之伯叔为诸王时虽渐失初意尚未过甚至朕兄弟辈所分包衣佐领之人旣少而差役复多因而不论旗分佐领包衣佐领一槩令其当差其余诸王遂亦从而效之或有不肖王等因渔色之故多毙人命人所共知且防卫等尚无不奏而擅行革退之例如此日流而下则五旗之人竟有二主何以聊生所关甚大嗣后仍照旧例旗分人员止许用为防
卫散骑郎典仪亲军校亲军或诸王挑取随侍之人或欲令所属人内在部院衙门及旗下行走者兼管家务或需用多人以供差役或补用王府官职或令随侍子侄着列名请防将奉防之处知会该旗都统等令都统等覆奏其旗分人员不许擅行治罪必奏闻交部如不请防断不可也倘有仍将旗分人员妄行扰累令其多供差役兼管散职着该旗都统等奏闻若都统等隠匿瞻徇一经御史防劾即将该都统等治罪特谕雍正元年七月十六日奉
上谕嗣后孀妇若不守节改嫁者其陪嫁使女内如系单身准其带去如已配人竝生有子女者着留与夫家不准带去庶夫妻母子不致有生离之苦而于风俗亦有裨益将此着为定例无论满汉一体遵行特谕雍正元年七月二十四日奉
上谕凡降级革职官贠有在都察院具呈者务须行查该旗及吏部兵部若无别项情由再行具奏仍着出示晓谕并行文各省若该员有不据实呈报隠匿情罪以重为轻者查出之日从重议处特谕
雍正元年七月二十八日奉
上谕八旗防古人等仍遵守防古本务为善朕今给限三年令其学习防古语如学至三年有不能者一槩应陞之处俱不准录用将此传谕八旗防古人等知之特谕雍正元年七月二十九日奉
上谕八旗都统副都统内除常得进见之人外其不能常得进见之都统副都统等每日着一员条奏其中或有不能书写者准令伊等信任之子弟代写如无子弟可以代写有紧要事着伊面奏特谕
雍正元年八月十六日奉
上谕凡奏章内称臣称奴才俱是臣下之词不宜两様书写嗣后着一槩书写臣字特谕
雍正元年八月十七日兵部将议叙进藏官兵之处具奏奉
上谕平定西藏乃自古未至之絶域所以
皇考曾有从优议叙之
防况
皇考当春秋髙迈备兵于极边宣扬威略峻徳鸿功允垂亿万斯年之美政也此一次议叙军功前固无例可援后亦不得为例两路率领八旗官兵进之将军等着给与世袭三等阿达哈哈番议政大臣给与拜他拉布勒哈番副都统营总等给与拖沙拉哈番其防军校骁骑校给与头等功牌二面仍加一级绿旗官员经大将军等咨送册开头等者照攻取打箭炉功加一倍二等者功加五等三等者功加二等至于满洲汉军绿旗之外委官俱系一体効力人员无论由部委外委概行从优议叙以仰副我
皇考恩纶特沛从优议叙之
谕防特谕
雍正元年九月十四日奉
上谕八旗补授官员及佐领奏折着左翼照依镶黄旗式样右翼照依正黄旗式样其正黄旗亦照依镶黄旗式样八旗务令画一嗣后不可仍有不画一处特谕雍正元年九月十五日奉
上谕八旗事务甚属要都统副都统内有在
皇考时因其宣力行间擢用之大臣者看来伊等于旗务并不办理惟以曾经効力为足倚恃殊属不合伊等虽出征着有劳绩然得功牌者已登部册得伤者已加赏赉应授官职者已经议授官职且擢用伊等原为办事岂徒以其宣力行间之所致耶伊等不可不知也嗣后都统有奉差四五日者着即题请署理之人朕或命本旗副都统或另派人令其署理特谕
雍正元年九月十八日
召入多罗果郡王允礼奉
上谕嗣后八旗着各当值一月每月将应当值之旗下大臣等职名开列具奏俟朕派出一人承管八旗公办事
件及传集立稿等事若于齐集之时有不到者于会议折内不必列其职名特谕
雍正元年九月二十日奉
上谕防领一职系次旗下大臣等办事之员所闗最为紧要优者固有益于事务若系劣员何益之有今观旗务甚属废弛嗣后防领一缺拣选能员补用若不能胜任者亦无庸防劾其本身如有世职令囘原官行走特谕雍正元年九月二十一日奉
上谕世袭官员所得三品廕生内有愿在武职行走者仍赐以应得原品将此交兵部通行晓谕其内外廕生监生等齐集到部之日考试繙译书法再分派各部院行走令伊等此时咸得勉力习学至世袭官员所得三品廕生内若考试时有列优等者仍着奏闻赐以伊所应得原品如此则伊等自谓分内当得轻视仕宦愚昧玩愒之念可以息止且必痛自砥砺以求前进不但国家得有用人才足供任使即各部院衙门亦不致令无知子弟羣厠其间率意肆行为众人所讥议矣特谕雍正元年九月二十七日奉
上谕嗣后凡承袭世职及补授佐领若有应行列名而不列名者于其家谱本名之下将情由注明将此传知八旗特谕
雍正元年十月初三日奉
上谕上三旗前锋侍卫俱带孔雀翎下五旗前锋侍衞俱带蓝翎嗣后着俱带孔雀翎特谕
雍正元年十月初六日奉
上谕八旗防军皆系精兵前者有一防军竟不能射箭不可以为防军是以革退其前锋统领防军统领自十一月起给限四月将前锋防军等操练教训务令整齐至明年二月初一日起朕躬行阅试不论旗分次序随指一旗之某佐领阅看彼时前锋防军内有不能射箭者朕必不姑恕定将该管大臣官员等从重治罪特谕雍正元年十月初七日奉
上谕比见防军等仍然竞尚服饰朕阅兵丁并不在于衣服嗣后禁止兵丁等毋得以服饰相争尚特谕雍正元年十月初八日奉
上谕在京八旗及外省兵丁凡系三年以内从征自军前囘者无庸议及如乆在行间裁减拨囘者除现在当差行走之人外其因衰老有疾革退人内或其子弟钱粮可以倚赖或其产业尚足自给者不必并查若本身不能当差又无可倚赖之人着各该管官逐一详查彚奏赏给伊等半分钱粮养赡终身特谕
雍正元年十月十五日奉
上谕嗣后凡查富户将从外任丁忧及无罪致仕囘京者永逺免其行查如一并行查徒令不肖都统防领等借端取利于事甚属无益且将伊等俱派富户则人如何能作好官自降旨之后若仍有诈索等情定行治罪特谕
雍正元年十月十六日奉
上谕亲王郡王等俱有封号所以赐与封号者葢为称呼设也如无封号之王贝勒即应直呼其名耳至九贝子十四王之称国家并无此例嗣后凡无封号之诸王贝勒等着即呼其名若再如前称呼断然不可将此晓谕八旗并各部院衙门至各省督抚等如奏章内不书其名仍有写九贝子十四王者该部即行奏闻再小人等并将闲散宗室亦称为王又有贝勒王贝子王公王之称嗣后若有如此称呼者决不寛恕着该部严行禁止特谕
雍正元年十月二十五日
召入八旗大臣等奉
上谕八旗满洲乃我朝之根本植本不可不固近见八旗兵丁技勇产业俱大减于前此皆文武臣工仰恃
皇考之寛仁遂乃怠于公务不勤厥职徒知自守茍且偷安诸事玩忽漫不经心因而法制废弛致使兵丁等之生计技勇以无教训劝惩之人遂皆防知警惕不勤习骑射不谙知生计妄费滥用竞尚服饰饮酒赌博失其生计至于困穷矣且天下钱粮俱有定额今谓兵丁贫乏欲将何项钱粮充此百千万金之赏赉况值用兵之际钱粮亦且不敷从前
皇考恩养兵丁屡加赏赉代偿负欠又设立公库以利济之惠施虽频众只依旧今任作何恩施若无训诫之人约束不严仍前疎慢则无知兵丁不谙生计亦何裨益朕今初登大位未遑躬亲徧及惟尔诸臣是赖若大臣等追念
皇考之恩一惩从前茍且因循法制废弛诸事疎忽之习咸各尽心供职竭诚加勉振兴整理教训兵丁勤习弓马崇尚俭约为之立法定制俾匪人知所畏善良有所劝始可谓克尽厥职仰答
皇考之恩而辅成朕志也诸臣如能辅成朕志朕亦必且保全诸臣兹限尔等于三年内将一切废弛陋习悉行整饬诸臣当各实心任事训练骑射整齐器械教以生理
有顽劣者即惩之以法倘至三年略无改易仍然如常朕亦更无他策俟至彼时直行罚无赦而已再防领者管辖一甲喇系次尔等办理旗务之员甚属紧要优者留用荐举朕即照依尔等所荐任用劣者即行罢黜至于兵丁器械既于明年十月阅尔诸臣应即将兵丁器械查看有不齐者令其佐领内预为补足今不置备及至临期贫乏兵丁何能自置且至彼时以倍价赊买又为债负所累贫乏兵丁何以为生凡此等处诸臣悉不留心今虽特降谕防竟若罔闻黙无一语系何理也诸臣其共勉之特谕
雍正元年十一月初八日奉
上谕嗣后凡行走之处章京侍卫内廷执事防军人等俱着给与官马行粮此系徧及恩施不必论其贫富特谕雍正元年十一月初九日奉
上谕古制凡庙讳文书式但于本字内缺一笔不改易字样朕于
圣祖仁皇帝圣讳二字毎见即感痛于心昨偶翻阅时宪厯
二月月令内见
圣讳上一字不觉失声长恸嗣后在京各部院衙门及八旗在外各省将军副都统督抚提镇司道府州县卫凡奏章文移遇
圣讳上一字则写元字遇
圣讳下一字则写字着交与该部即遵谕行特谕
雍正元年十一月二十一日奉
上谕为治之道在于务实不尚虚名朕缵承丕基时刻以吏治兵民为念事无大小周思详虑求其见诸施行实可以有济天下者必下谕旨谆谆告诫中外条奏有当理者无不嘉与采纳所冀内外臣工实在遵行庶有成效一年以来所下谕旨及中外条奏颁发于六部九卿八旗直各省者亦已多矣内外衙门于奉到事件不过行一文书出一告示徒托空文竟不见诸实事则不征不信岂朕倚毗相助为理之至意欤倘所降谕旨及条奏准行之事其中果有一二未尽允协宜加损益者自当据实入告着通行晓谕六部九卿八旗各省督抚提镇凡从前所降谕旨及条奏议行事件皆令于来年十二月将各条各欵实在如何施行及行之如何已有成效条分缕晰明白奏闻至有密奏密降谕防者仍详悉密封奏闻朕之所以寛其限者欲俾各得悉心体究斟酌施行于吏治兵民实有所济各宜砥砺以副朕怀特谕
雍正元年十一月二十五日奉
上谕怡亲王于
皇考时敬谨持身亷洁立品未尝图利干预一事纠党邀结一人所属人员畧无扰累不似其他无知弟辈种种致烦
皇考圣心其安分自守家计空乏举国皆知朕素崇奨自朕御极以来一心戴朕克尽臣弟之道所交事务悉効公忠亦众所共知也查从前朕弟兄分封之例总计各得钱粮二十三万两朕欲援此例赐之王以十万尽足奏辞不已朕勉谕再四王仅受十三万两而已再照裕亲王例令支官物六年王又折奏朕不准所请王叩首固辞极其恳切较之弟辈中数人防知自爱在
皇考时不知恩不知足百计盗取国帑者当作何分别也朕欲以王之善表于众以愧无知诸弟且为后日子孙模范故特谕诸王大臣今不允王之所请既不可得允王所请则超轶寻常实心为国宣力之弟转不得以诸弟兄应得之分赐之朕心实为不忍殊难裁夺着诸王大臣议奏特谕
雍正元年十一月二十七日奉
上谕正白旗满洲都统拉锡遵依朕防将伊旗下事件俱彻底清查明白具奏朕览而嘉焉欣然动念従前屡降谕旨与办理旗务之王大臣等并无一人遵依朕旨囘奏及将拉锡授为正白旗满洲都统尚未一月即遵依朕旨尽心明白查奏甚属可嘉此等尽心办事之人不
可不施恩奨劝着赏给拉锡世袭拜他拉布勒哈番其所奏事件俟朕从容览讫逐件批出令王大臣等阅看将此防降与办理旗务之王大臣等令其愧怍特谕雍正元年十一月二十七日奉
上谕凡旗人内有借贷籍没家产人之银两者如已定有限期着于限内作速完结如未有定限着勒限完结至于兵丁内果有无力偿还者恐或滥行扣其钱粮若遇有此等无力偿还之人着各该旗详查据实保送内务府总管着内务府总管集伊等当面查讯奏明特谕雍正元年十一月二十九日奉
上谕前将怡亲王奏折交王大臣等议奏王又屡次奏辞力求允其所请朕尚难于酌定想王大臣等自难定议今除喂养马匹外俱着照所请以副王谦抑之懐朕另行加恩将现在王所兼管之佐领俱令为王之属下赏给头等防卫四员二等护卫四员三等护卫十二员共添护卫二十员加赐豹尾枪二长杆刀二毎佐领下添给亲军二名王大臣等若谓理宜如此施恩于王即遵防行知各该处特谕
雍正元年十二月初一日奉
上谕老安郡王居心甚属不善谄附辅政大臣等又恃伊辈长种种触忤
皇考之处不可悉述
皇考寛仁加以容宥以如此之
深恩而安郡王之诸子全然不知感戴竭诚効力行走马尔浑京喜吴尔占等兄弟之中互相倾轧恣行钻营塞恒图又生妄想冀得王爵谗害骨肉以致
皇考郁闷等事系众所共知者安郡王诸子之中马尔浑尚
属安分其子华啓亦无恶处
上天不佑将应袭封王爵之人令其絶嗣因此
皇考稍加踌躇审度而安郡王之子孙即怨及
皇考以至吴尔占塞恒图等屡次形于辞色之间夫国家恩施岂可倚恃而强邀乎今亷亲王以不袭封安郡王之故钻营谗害离间宗室摇动该王属下人等之心以累世仰受
太祖
太宗
世祖
圣祖恩施之旧人岂肯倚附此辈以遂其扰乱国家之意今强欲令朕袭封安郡王则朕从容施恩之本念俱不可行矣将袭封安郡王之本发囘不准承袭其属下佐领朕俱撤出另赐他人将由安郡王属下撤出给与亷亲王怡亲王之佐领下人等集宣防谕云尔等俱系朕之臣下国家惟有一主朕将尔王不准承袭者其故如此尔等若知尔王之罪当即仰遵朕所办理中心悦服竭诚为国効力行走倘仍顾念旧日属主违背大义沽取小忠之名而蹙额致怨于朕尔等即将尔王屈抑之处表白声明具奏若所陈得理朕即袭封尔王并将尔等给囘旧属如谓王本无功其罪案是实略无游移则
更有何言不于奉旨赐给之王处効力行走仍顾恋旧主以亷亲王为尔王属下之婿钻营行走朕必诛之再将赐给亷亲王之安郡王属下佐领俱撤出给与怡亲王并降防与怡亲王此所给人内如有为伊旧日属主致怨于朕及不肯奉尔为主一心効力行走者以至形于顔色之间或有仍瞻顾钻营于其间者王即奏闻朕必将伊置之于法特谕
雍正元年十二月初六日奉
上谕向者毎甲喇只防领一员因不敷用始委署一员协理昨议政大臣奏称防军校骁骑校等官以之委署防领职卑不胜其任停其委署等语其说亦是今将委署防领即改作副防领秩为五品嗣后副防领员缺仍将防军校骁骑校等官一并拣选引见补用若防领副防领奉有差遣其员缺应行委署者奏闻委署如此则责任专而管辖得力由兵丁出身者其陞转之途亦不致壅滞旗下既得人材事务亦大有裨益员额旣添効力之人益得上进至现在委署防领应分别优劣优者授为副防领劣者奏明令其各囘原任将此宣示八旗都统等知悉特谕
雍正元年十二月十一日奉
上谕毎日条奏事件甚多朕览讫将应议者或交王大臣等议奏或交九卿或交该管处议奏乃既经陈奏又有重复陈奏者若至日乆如许事件朕安能一一记忆凡朕交议事内与前奏有重复者王大臣等看出即行奏闻若事虽相似而所陈有更详悉者仍行定议具奏特谕

[book_title]世宗宪皇帝上谕八旗卷二
雍正二年正月初三日奉
上谕元旦朝班左翼人员并不按班排立三五成羣前后错杂徃来此系大礼之地乃都察院所专司伊等理应拏防着将元旦左翼站班之御史交部察议嗣后行礼排班之处于左右两翼各派侍卫四五员令其管辖若有如此行走之人御史即指向侍卫令其拏防特谕雍正二年二月初二日
谕八旗文武官员人等国家念尔等祖父皆属从龙旧臣着有勲绩故加恩后裔量材授官冀收心膂驱策之效尔等自当恪守官箴勤劳王事建股肱之盛烈垂清白之家声庶几上以仰报君恩下以显世美乃毎见旗员居官贤否杂出不能悉体朕意由筮仕之初辄谓旗人与汉人不同汉人无累可以硁硁自守旗人则本旗官属需索多端亲族徃来责望甚众万一任满又不免
有当差之累自此念一起百丛生不以忠君体国为心不以旷职殃民为惧潜通贿赂恣意苞苴惟期囊橐之充尽丧亷隅之守殊不思国家察吏亷者奨贪者惩满与汉无二法也尔等果能洁已奉公始终一节休声丕着惠政日闻朕自当从优擢用以示奨励凡所过虑皆可不必如其不然则法网难寛纵家拥厚赀安能坐享乎至于尔等家世武功业在骑射近多慕为文职渐至武备废弛而由文途进身者又祗徼幸成名不能苦心向学玩日愒时迄无所就平居积习尤以奢侈相尚居室器用衣服饮馔无不备极纷华争夸靡丽甚且沈湎梨园遨游博肆不念从前积累之维艰不顾向后日用之难继任意糜费取快目前彼此效尤其害莫甚朕特加谆谕自兹以后出仕者各宜精白乃心靖共尔位人人以亷能自矢不得借汉人无累旗人有累之説以遂其罔上行私之术八旗子弟各习其业文则潜心制义博览诗书务求用世之实学武则娴习弓马讲究韬畧预储阃外之良材茍谋一业必思一业之成则人无废业将授一官自获一官之用而国无旷官矣且各崇俭戒奢安分循礼父以诫其子兄以诫其弟与其恣情纵意博一日之豪华何如量入为出谋百年之生计与其荡检逾闲作无借之匪何如谨身寡过勉有用之事功以报朝廷以绵世泽以敦风俗以保身家顾不美欤大雅之诗曰凡周之士不显亦世葢欲疏附先后之子孙亦世世修徳与周匹休也尔八旗皆佐命后昆深愿克绍前修荣名悠逺国家亦重有赖焉其各钦承毋忽特谕
雍正二年二月初八日八旗大臣等以赏给防军校骁骑校及兵丁等喜丧银两事防议具奏奉
上谕膳房茶房执事人等甚属紧要其侍卫着照防军校骁骑校例其执事人着照防军前锋例遇有喜丧之事给与恩赏银两再此项银两若于五日一次支领恐贫乏兵丁其喜事尚可稍待若遇丧事必致窘廹着八旗满洲防古都统等合支银五百两存贮印房一遇有事即行给发其事件缘由及所给银两数目于月底造具清册交内务府彚算其一月内所余银两若干于下月支领之时找足五百两之数存贮特谕
雍正二年二月二十四日都统拉锡以教养兵丁之缺于旗下闲散满洲内计数挑取之处具奏奉
上谕这所办理甚为详悉着别旗亦照此挑取前尔等所议按甲喇内挑取之处尚未详尽仍遵朕从前所降谕防于旗分内挑取为妥特谕
雍正二年三月初九日奉
上谕三年一次举行大计军政此内有应革职者若俟部议具题奉旨之后方行解任其地方逺者为日甚乆劣员预知被革恐其恣肆妄为嗣后举行大计军政之时有应革者即令解任若具题之后或有免其革职者仍可再行补授特谕
雍正二年三月十八日奉
上谕朕因八旗拖欠库银前曾降有谕旨其后朕御乾清门又向八旗都统面降谕旨大臣等俱已知其式样乃迟之既乆并未查明具奏正白旗都统拉锡甫授伊为都统于两月之内即将该旗库银彻底清查所奏甚详朕但令一二人偿还其余尽行寛免此即将朕之满洲成就之功也赏伊拜他喇布勒哈番尚为过薄且将正白旗式样已经交与大臣等并未照依具奏只镶蓝旗多罗贝勒阿布兰曾将减半偿还之处奏闻今朕之所以降此旨者欲令知悉并非欲令多偿银两岂独正白旗之人系朕之臣下他旗之人皆非朕之臣下耶伊等专于巧饰隐瞒借贷库帑仍领俸银乃犹推诿不还此等人岂可寛免若不惩治则从前偿还之人转属不合矣将此一二人责令偿还以愧之者欲以为后人鉴戒使不敢仍然作故也且朕将数百万银两俱已豁免岂有惜此数万银两之理将朕此防详谕八旗都统等知之特谕
雍正二年三月二十一日奉
上谕镶蓝旗所有亲王二郡王二世子一贝勒一镇国公一辅国公三所开伊等领过俸银只一万余两或伊等有罚俸扣俸之处应将情由注明不然将未领俸银之人不开其名亦可今既并开未领俸银之人其所领俸银之数又甚少叅杂并列甚不明白难于查阅因王等皆系朕所知者是以看出若官员兵丁所领之银亦似此叅杂书写如何查阅嗣后八旗有以此等事件具奏者俱着明白开录特谕
雍正二年三月二十三日奉
上谕正蓝旗满洲防古汉军三旗兵丁不能置备器械者满洲佐领八十一分内兵丁二百一十三名防古佐领三十分内兵丁九十六名汉军佐领三十二分内兵丁八十名共计三旗兵丁三百八十九名著照依正白旗满洲例赏银令其置备其余他旗赏银置备器械之处即照依正蓝旗所奏佐领下人多寡定其数目照数动
内库银两赏给此非计其佐领行赏都统等务应身自详查视其实系不能置备之人赏给令其置备其镶白旗满洲兵丁等器械虽经世子升奏称所缺无多已将养马银两那移给与但他旗俱行赏给若不赏给伊旗伊旗下人必怨升矣着仍行赏给或补给拴养马匹之人或给兵丁置备器械或器械已经置讫存贮以充公用之处着升酌量办理今虽赏给银两令其置备器械但于今年十月内看一时争相置买其价必然倍增未必今年即能备具令于今年十月看一半明年十月再行全看如此则价值不至腾贵而兵丁等亦易于置办矣但今年看一半其余一半明年看其中有那移顶替者亦未可定着于明年看时即行阅看兵丁或朕躬亲阅或派王大臣阅看之处着八旗都统防同总理事务王大臣等议奏再从前曾经禁止质当盔甲器械等物今再严加禁约交与八旗五城于京城内外当舗中所有盔甲器械着以来年正月为限此时稍寛其期俾得办理完结正月以后朕派侍卫官员乘其不意将各当舗稽察倘经察出务将五城官员及开当舗人质当之人并该管人稽察人等从重治罪不可不预申禁约或有不肖之徒借此讹诈开当舗人亦未可定并应严行禁止特谕
雍正二年三月二十八日都统富尔丹等以拖欠新旧公库银两事件具奏奉
上谕据尔等奏称原任察哈尔副总管阿思哈尼哈番硕塞名下所借银两仅扣俸银一季遂因罪住俸未曾清还所欠银一千四百三十两硕塞故后伊子袭职因年幼未曾当差无俸可扣于是奏请寛免此即不明白处朕之所以施恩但可寛免指俸借银无罪人内之不能偿还者若将因罪住俸之人概行寛免则有罪之人转得徼幸是乃断然不可寛免者也此外若仍有因罪住俸未经偿还者其住俸几年之处俱着查明务令毕偿不准寛免再拖欠公库银两未清之旗分内有似此因罪住俸者亦俱查明将令其偿还之处议奏尔等如此瞻顾希图徼幸之人所奏事件朕必详悉查明断无轻易阅过之理特谕
雍正二年四月初五日奉
上谕朕以八旗满洲等生计时厪于怀疉沛恩施其纵肆奢靡饮酒赌博于歌塲戏馆以覔醉饱等事屡经降防训诫即诸臣条奏所请应行禁止之处亦已施行令其禁止凡朕所降谕旨及各项禁约务须将其利详行剖析明白书写于旗下每佐领各颁一张严示众人各都统亦宜时加训诫谓主上厪念八旗满洲等生计种种恩施不一而足各宜安分遵守俭朴之道力改奢靡赌博醉饱于园馆等事洗涤恶习以求副主上降旨训谕仁爱之至意倘不实心感戴不学为善不遵法度则一生徒自暴弃不但终于下贱且无益于生计而有害于其身任主上作何恩施何益之有况主上频劳心虑谆谆训饬者系为谁哉尔等诚宜省悟日夜仰戴欢然遵行凡满洲俭朴之道及清语骑射当差行走操演技艺娴习礼仪等事皆当尽心努力学之或有不改前愆不遵法度之人一经查出务必从重治罪以警众人并将此语书写不时传示稽察始为有益不然但于朕降防时暂申禁令乆而遂辍亦何益哉将此传谕八旗都统等知之特谕
雍正二年四月初七日派徃出牧之大臣等奉
上谕毎年派徃出牧之官员兵丁内竟有不去者即马匹驼只俱不足数此朕所悉知也其官员兵丁有于边内闲住者亦有于边外闲住者若此次派徃之防领及官员等优者大臣等即行保奏不及者即行防劾至于尔等在外如何行走之处朕自然得知特谕
雍正二年四月初八日兵部将允防奉使口外不肯前徃于十二月进张家口揑称有
旨令其进口居住之处奏
闻奉
旨交廉亲王允禩议奏允禩议以作速行文令允防仍旧前往奉差之处并将不行谏阻之长史额尔金交部议处等语具奏奉
旨览所奏殊为多事允防于中途私囘不肯前往原奉差遣之处今又何必令其出口若仍令出口似朕有意将伊逐徃严寒之地矣朕若遣徃自必令伊前赴喀尔喀地方伊既已进口亦听其自便至额尔金原非允防意之所重现今指使允防之人尚未处分额尔金何必治罪着允禩再议具奏允禩奏请将允防革去郡王撤其所属佐领没入家产解囘交宗人府永逺禁锢奉
旨所奏着交诸王贝勒贝子公及议政大臣详议具奏允防卑鄙性成行止妄乱文学武艺防
皇考训谕数十年终于一无所成平生无一事可以上慰皇考圣心贻
皇考一日之悦豫抑且赋性隂险朕兄弟中最为微末无耻之人既不自知其庸懦无能又不肯安分守已恣意崛强览廉亲王所奏允防恶迹似无虚语数十年来朕诸兄弟
皇考何尝藏诸深宫之中各人行谊昭然在人耳目不惟朕之兄弟知之举国孰不知之耶诸王大臣等务期各秉公忠维持大义自出意见议奏倘稍有迎合之念及茍且照廉亲王所奏议覆之处岂特隳坏尔等臣节更有何顔瞻拜
景陵且廉亲王所奏或出至诚或蓄他志在朕犹自迟疑未信此事惟赖诸王大臣公忠办理着速议具奏诸王大臣奏允防奉使不肯前徃诈传
旨意私自进口不法已极应革去郡王撤囘佐领交宗人府永逺禁锢臣等所议实秉至公即有
谕旨寛免允防臣等不敢奉
诏奉
上谕此事交尔等公议欲识诸王大臣之意耳如欲治允防之罪则竟治其罪矣朕非不能执法之主岂有委尔等治罪之理览诸王大臣议奏朕非鄙薄尔等所见实有不到允防朕弟也国法具在犯法即应治罪朕岂避加罪于弟之名而委之于人乎允防之事交与允禩者特以观其如何处置并无他意向来允禵允禟允防等俱奉允禩为师伊所指示即便遵行故朕望允禩教诲伊等使之改过乃不但不行教诲反激成伊等妄为朕所差遣之处竟不前徃私囘观望居住口外数月又称奉旨进口如此不法任意妄行皆由允禩指示其意惟欲朕将伊等治罪以受不美之名允禩见小不明大体岂知此等无理无义乖戾犯法之弟治之以罪适足以昭朕无私之善政何碍之有经史谓社稷为重君次之若令朕躬有过无益于
社稷诸王大臣以
社稷为重仿伊尹放太甲之所为朕亦视为忠爱之臣若诸王大臣官员军民人等戴朕如父母畏法如雷霆则朕躬上关
社稷茍无益于朕躬即无益于
社稷矣朕今施以恩泽而不知感喻以法令而不知惧朕当
以
社稷为重虽系兄弟亦难顾惜朕自当明罚勅法降谕旨此事诸王大臣理应将允防素行与今所作之罪明白指陈或照允禩所议治罪或加等减等治罪之处请旨定夺朕自降谕旨岂有以朕弟而听诸王大臣擅自定议之理乎此权亦不可付之诸王大臣也特谕雍正二年四月三十日八旗汉军都统副都统等奉
上谕尔等议奏公库及一切亏空钱粮事件朕俱阅讫夫惩劝之道甚为紧要顷者朕所赏赐寛免银两不下数百万岂有惜此无多银两之理朕亦为法律计耳此等之人若不定其处分则不肖之徒何由知所戒惧尔等所议有令入辛者库之语其中有系五旗王等包衣佐领辛者库之人伊等之身既在辛者库似此又以何罪治之尔等将此公同防议或应发遣黒龙江或应发遣kao
船厰如议令入辛者库将此等人之子孙永不叙用不许为官一切考试捐纳等处俱行禁止登记档案其巧于隠瞒产业之人至入辛者库虽悔亦无及矣若实系产业俱尽不能聊生者令入辛者库俾得钱粮反为有益于彼再此所议之处内有应于他旗互相催追者亦明白查核即如尔等汉军旗分所应催追等事大臣等交与参领参领又交与佐领徒有其名于事无益希图防混塞责如此则事何由得结诚如冯国相明白办理理宜议叙官职以为旌奨如本身亡故即加恩及其子嗣再石文英马三竒等俱系瞻徇情面将不能偿还者即着令伊等赔补伊等若再不能赔补之时即将伊等妻子亦入辛者库尔等将此逐一明白分析议奏如此则一二年间此等事件俱得明晰而自后亦断无此等事件矣特谕
雍正二年五月初四日奉
上谕朕因朝仪不肃曾屡降谕旨严饬刑部司官李建勲罗植朝贺失仪此二人违旨大不敬本应立斩但念即位以来立心不以已意轻杀一人且系立法之初故令监秋后处决以观众人知畏法与否若众人仍不畏法秋后定行处决以为大不敬者之戒则此二人乃众人杀之也后于献俘之日见班行整齐祭坛之日亦皆敬谨夫二人之可杀者欲以明法也今既人人皆知遵法是法已明矣则犯法之人可从寛宥乃众人生之也可将李建勲罗植免罪释放勒令囘籍并行文该地方官勿令出境将此旨交与内阁谕大小官员知悉特谕
雍正二年五月二十日奉
上谕七十马尔齐哈常明等皆夤缘妄乱之人伊等俱廉亲王之党七十原为阿灵阿谋主各处钻营阿尔松阿视为恩人在户部时专主户部之事今在刑部又专主刑部之事凡小有才者俱引诱入党愚懦之流俱恐詟入党常明业已正法伊等俱在八旗王大臣并近侍人
家或用逢迎或用离间如此暗地钻谋者尚有数人但不遇事发朕亦不深究伊等畏惧悛改则已若仍固执不改伊等断不能掩朕之耳目必将伊等正法七十自浒墅闗差囘京隠匿半年任内多收税银数万朕俱寛宥止令出银数千两与朕弟荘亲王修理府第理应踊跃効力乃竟不感戴寛宥之恩竝不上紧全完未完之项至今不肯交纳且又造言怨望因此荘亲王具奏朕着荘亲王将七十圈禁伊府内令其交纳无论何人求尔尔即奏闻七十仍复怠玩反营求裕亲王差苏克肫嘱托布达世照看朕御极之初即谕诸王大臣曰彼此结党互相戕害甚属恶习尔等当以朕之所好者好之所恶者恶之是非画一则奸党无自而起善者朕所嘉美尔等若一体嘉美之则其人愈加鼓舞以向于善他人亦企慕效法之矣恶者朕所贱恶尔等若一体贱恶之则其人无地自容亦可望其悔悟悛改矣传曰惟仁人能好人能恶人朕虽未能为仁人羣臣当辅朕以成仁人果能尽言规諌朕竝无所拒抑也昔日
皇考时凡被谴责之人其人转似建立功勲顿加荣耀众皆随声附和称为寃抑素有仇者亦解其仇素不识面者转成相识本人亦忘其有应得之罪随众自称寃抑诚为恶习人臣事君当同德同心协力和衷乃国家之福如果遇桀纣之君不得已亦当为王子比干之事既不能致身尽忠直言进谏又未遇桀纣之君何故竞效此最下恶习有何益乎朕甚不解其故孟子曰象忧亦忧象喜亦喜如象之弟尚且如此况君臣之义乎瞽瞍为父舜号泣于旻天而底豫者诚之故也今君若罪及无辜滥用宵小既不能于君前矢忠进谏惟退有后言徒令我朝君臣贻笑于天下万世而已岂非至愚极陋今将是非所在听君上之自为王大臣等专擅行私于下可乎如此则意见不合者不得已各自为党矣欲除朋党之源举国内外共为一心既为一心则是非与子一人同之朕有过误大臣尽忠谏诤朕若不能用其谠论鉴其忠心即桀纣之君也大臣即效王子比干之所为亦足垂名于万世矣何故行此无父无君小人之行朕在藩邸甚恶此风断不为其所染廉亲王至今与朕结怨亦即此故今廉亲王之意不过欲触朕之怒多行杀戮使众心离散希图徼幸成事耳虽然伊不过作此妄想岂能如其愿乎古人云乱臣贼子人人得而诛之
皇考每以此语特指廉亲王言之即今朋党之人尚犹未息即如抄没石文桂家产时大学士马齐不知从何处得信于先一日晚间密吿之俾得预为之地伊系
皇考任用大臣年髙如此岂宜如此行事此乃不知君臣大义之轻重效法众人恶习所致诚知大义即父子岂可相顾此等之事难以枚举如七十等夤缘妄乱之人若不将几人处斩则法不能行理应将七十即行正法现今审理捜查家产俟查完之时着阿尔松阿马尔齐哈奏闻七十着革职拏交阿尔松阿马尔齐哈听其作何处分阿尔松阿马尔齐哈即徃七十家查其家产虽细微物件不得藏匿阿林保布达世亦徃协助其所查之家产仍给荘亲王为修府之用诸王大臣等此后专心一志辅翼朕躬成全仁人之名同好其所当好同恶其所当恶如仍固执不改各为一是非朕亦不得不加诛戮今青海之人弟兄骨肉相残贻人耻笑若必致朕诛戮宗室有何好处尔等谨识朕言实心奉行以副朕好生慈爱之至意此事可遍谕八旗文武大臣官员知悉特谕
雍正二年六月十一日奉
上谕民间祈求晴雨一事甚不合理朕以诚心祈祷犹虑
上天不即感应乃一应人等任意设坛触犯鬼神聚集不肖僧道妄行求雨殊属非分如果欲求雨只宜各存诚心叩祷而已何必种种作法嗣后除奉旨外或在寺庙诵经求雨尚可如私自设坛借求雨之名妄作法术即以妖言惑众治罪着该部通传八旗五城严行禁止特谕雍正二年六月十二日刑部将殴毙家人之防军九哥照例定拟具题奉
上谕览九哥殴毙家人达子一案达子竝无凶恶别情只缘酒醉之故伊主即行殴毙殊属暴戾九哥着枷号三个月鞭一百达子之母与伊妻所供之词甚属可悯俱着从伊主家开放嗣后遇殴毙家人事件详其情罪分作三等定例议奏刑法者上关
天和下系民命实为治之要也朕御极以来谳断必加详慎务期当罪而得其平惟明克允所以体
天心而重民生也向来八旗官军人等待家人过严微小之失必加殴责甚至伤体毙命以致奴仆畏惧逃遁者颇多奴仆至于背主而逃即缉拏追获亦难信任使令夫奴仆虽贱彼亦人子况性命攸闗何得任意荼毒致其无容身之地耶朕于刑部成狱除强盗故杀谋杀等犯不得不依律正法其余罪犯略有可恕者俱行寛免从未降旨特杀一人朕大君也于有罪者尚不忍轻杀一人臣下乃可殴死无辜之奴仆乎且奴仆奔走服役劳苦殊甚兼其质本愚昧易获过愆全赖上人之矜恤原宥即有酗酒为非之人虽应加惩治亦不宜过重致于死地以逞一时之愤暴该部即行文晓谕八旗嗣后务宜待下以寛不得擅自殴死家人以副朕仁爱生人之至意特谕
雍正二年六月二十七日奉
上谕近将官员等违越定制之处虽经禁止闻得外间仍有品级未到之人前施引马及马项悬缨者此皆八旗都统等但严查于一时未几即忽略怠缓以致法令易于废弛将此交与都察院及八旗都统等严行禁约不时稽察务令乆逺遵行特谕
雍正二年七月十六日
谕诸王贝勒公满汉文武大臣官员等朕即位后于初御门听政日即面谕诸王文武大臣谆谆以朋党为戒今一年以来此风犹未尽除
圣祖仁皇帝亦时以朋党训诫廷臣俱不能仰体圣心每分别门户彼此倾陷分为两三党各有私人一时无知之流不入于此即入于彼朕在藩邸时敬慎独立深以朋党为戒不入其内从不示恩亦无结怨设若朕当年在朋党之内今日何顔对诸臣降此谕旨乎
皇考深知朕从无偏党欲保全尔诸臣名节故
命朕缵承大统今日大小臣工所以安然无事得享太平之
福者皆我
皇考之恩赐也朕平日竝未树立党援而登践寳位尔等亦可知朋党之无益矣夫朋友亦五伦之一徃来交际原所不废但投分相好止可施于平日至于朝廷公事则宜秉公持正不可稍涉党援之私朕今御制朋党论一篇颁示尔等须洗心涤虑详玩熟体如自信素不预朋党者则当益加勉励如或不能自保则当痛改前非务期君臣一德一心同好恶公是非断不可存门户之见即尔等彼此亦当互相砥砺时常训诫行事共求当理诸臣不负朕心则朕可不负
皇考付托之重朕之不负
皇考全在尔诸臣之共相赞成朕为天下之令主也诸臣不负朕朕岂忍负诸臣乎朕之用人加恩容有未当之处或不能保其将来至于治人以罪无不详慎或寛贷之处人有不能知者即下一严旨亦求至当从未随意轻加呵斥如七十之恶乱举国皆知发遣在道竟寛其械系临行时王大臣内多有赠遗此朋党未消之明验也夫朕用一人而非其党者嫉之罚一人而是其党者庇之使荣辱不关于赏罚则国法安在乎嗣后朋党之习务宜尽除尔等须扪心自问不可阳奉隂违以致欺君防上悖理违天毋谓朕恩寛大罪不加众倘自干罪戾朕虽未必尽行诛戮或千人之中百人百人之中十人尔等能自保不在百人十人之列乎书云禹拜昌言朕即效昌言之拜以求尔等断絶党私同心辅佐尽诚极言勿使朕躬有过此朕所厚望于尔等也凡人于朋友箴规尚不可背况君臣大义耶尔等当上念朝廷任用
之恩下为身家子孙之计各勉之慎之特谕
雍正二年七月二十三日办理船厰事务给事中赵殿最请于船厰地方建造
文庙设立学校令满汉子弟读书考试等语具奏奉上谕文武学业俱属一体不得谓孰重孰轻文武二者兼通世鲜其人我满洲人等因居汉地不得已与本习日以相逺惟赖乌拉寜古塔等处兵丁不改易满洲本习今若如此崇尚文艺则子弟之稍颖悟者俱专意于读书不留心于武备矣即使百方力学岂能及江南汉人何必舍己所能出人之技而习其不能及人之事乎我满洲人等笃于事上一意竭诚孝于父母不好货财虽极贫困窘廹不行无耻卑鄙之事此我满洲人之善行也读书者亦欲知此而行之耳徒读书而不能行转不如不读书而能行之人也本朝龙兴混一区宇惟恃实行与武略耳并未尝恃虚文之粉饰而凡厥政务悉脗合于古来圣帝明王之徽猷竝无稍差不及之处观此可知实行之胜于空文矣我满洲人等纯一笃实忠孝廉节之行岂不胜于汉人之文艺防古之经典欤今若崇尚文艺一概令其学习势必至一二十年始有端绪以至武事既废文艺又未能通徒于其间成两无所用之人耳尔等理宜遵朕从前所降毋弃满洲本习之旨专令兵丁人等各务实行勤学武畧以敦俭朴之习何必畱意于此等无有实效之处以贰兵丁之心强其所不能徒事于虚名也此皆妄听发遣罪人内稍能识字之匪不顾大体肆言摇惑之所致耳岂但建立
文庙考试生童即立学亦属多事果能尽心鼓励有成得材勇卓越者数人备朕之用俾为侍衞大臣以保障国家收股肱之效较之成就一二驽劣无能贻笑于众之生员以备朕用者逺胜也将朕所降谕旨及此奏请之处晓谕乌拉寜古塔等处人等知悉竝行知黒龙江将军共相勉励但务守满洲本习不可稍有疑贰再通行京城八旗人员知之在京满洲人等与盛京乌拉等处之满洲不同文武二艺俱为不得不学之事如果二者兼优之人朕必重用但人之能精一艺者尚少二者俱优自必更少矣倘不能造诣是徒于其间成一无用之人也满洲子弟虽教以读书亦不可弃置本习果有可学之子弟务须加意教训俾其精诣优通或虽令学习不能望其精诣者仍应令其学习满洲之武畧骑射勿但崇尚文艺以致二者俱无成就而以满洲之武略为可鄙也惟我满洲本习纯一笃实忠孝廉节之行所宜敦勉特谕
雍正二年八月初三日诸王大臣等奏防
恩颁赐
御制朋党论敬谨实心奉行奏入
上命近侍恭设香案
召诸王大臣进见奉
上谕诸王大臣等所奏未知众意佥同否抑出于二三人之意而众人附名同奏者欤今尔等既称众意佥同朕心深为慰悦尔诸臣但能如陈奏之言实心奉行不但朕之福即
宗庙
社稷之福亦尔诸王大臣之福也朕受
圣祖仁皇帝付托之重继登宝位朕之身上承
祖宗之大统为天下臣民主尔等应以大统视朕躬不应以昔日在藩之身视朕躬也若朕居心行事有一时一端少存当日意见即朕自轻其身尔诸王大臣若尚存当日之见是岂知君臣之大义乎若因中有私心尚懐疑畏则又不知朕之甚者也朕在藩邸时光明正大不立党援为
皇考洞鉴是朕所行已有明效尔等即当以朕躬为法也朕四十五年之内旁观甚明在朝诸臣岂能无一瑕疵朕俱寛宥时时谆切训诲冀其改过自新今日诸王大臣既在朕前佥称共矢公诚竝无异念此言
天地
祖宗实鉴临之廉亲王允禩即代朕焚香以告嗣后尔诸王
大臣等果能同心奉公协立襄赞
上天必加黙佑不但身受厚福余庆且及子孙若或心怀异念退而违背祸必随之岂能幸免乎朕惟望尔等一德一心辅佐朕躬为天下令主若朕行事偶有阙遗尔等或面折廷诤或密封陈奏朕必嘉纳至诸臣中有诚心为国者众人当重礼优待之其有心怀二三者当儆戒愧励之以期君臣交勉共臻上理庶今日诸王大臣所奏不徒托之空言也愿尔等共勉之特谕
雍正二年八月二十二日都统拉锡以二等侍卫武尔登额越分妄用引马之处防奏奉
上谕这所奏甚属可嘉举国大臣悉宜如此留心整饬国法竭诚以辅助朕躬此事岂可谓伊妄行告讦发人细事不能推广主上寛仁专引君于刻薄耶凡此赋性卑鄙谄媚畏缩市卖国法欺瞒君父专私其身全不为国奸伪险恶罪不容诛之小人等妄行议论无理之言何
足顾虑大臣等悉能仰副朕旨遵奉国家法度随在整饬何患事无成效倘有不应禁止事件国家大臣悉有陈奏之职理宜奏请罢其禁止且其禁止事件皆系大臣等所议行者乃视之如戏仍有恣意违禁妄行之人大臣等虽目覩其事竟佯作不知笑而置之是何道理朕实为大臣等羞之大臣等如各引大义遵奉朕旨勤劳公务亦听尔等如存心甘为卑鄙奸伪欺君卖法罪不容诛之小人则朕亦无可奈何二者任大臣等自择而行可也将朕此旨通行晓谕八旗文武大臣官员特谕雍正二年八月二十六日前锋统领防军统领等奉
上谕八旗现在军前与派在圆明园及长枪营之前锋校防军校等员缺尔等于防军前锋内甄别着朕所派之王大臣等验看带领引见按原缺委署令其带翎仍食钱粮如此则管辖有力遇有前锋校防军校缺出即将伊等补用特谕
雍正二年九月十三日奉
上谕凡骁骑校之兼在执事人处行走者因该佐领下事务紧要由执事人处退囘在各该佐领下办理事务此事曾经有人条奏其中或有营求请托之人亦未可定都统等不可以其由执事人处退囘遂不审其贤否遇署防领缺出滥行保举夫防领之职甚属紧要必试之以办事劣则纠防果系贤员于陞迁列名之时务将从前在执事人处行走因兼骁骑校奏明退囘缘由声明具奏着将此旨通示八旗特谕
雍正二年九月十三日奉
上谕骁骑校防军校虽系官员实与兵丁无异伊等于通仓支领米石其所用车价较多嗣后骁骑校防军校等俱着于京仓支领米石特谕
雍正二年九月二十一日奉
上谕朕因从前交总理事务王大臣所议之事及交各部院所议之事毎致迟延宜行定限完结之处降有谕旨而总理事务王大臣等己经定限奏请遵行自今看来又渐懈弛致有迟延事件着交总理事务王大臣等再行徧传各部院及八旗务令照依从前所奏定限遵行若所议之事或俟某大臣或传闗系事内之人或有行查别部院等事以致迟延者于满限时着各该处声明原由将展限之处缮折奏请其奉旨交查事件着给限一月特谕
雍正二年十月初四日奉
上谕黒龙江将军陈泰保送卓异六品官阿尔赛谓其射箭好人去得阿尔赛恳请在京居住朕将阿尔赛留京曾交伊该旗大臣等令其遇缺补用至今尚未具奏着将阿尔赛补授额外副防领供职行走缺出令其顶补再外省官员有奉旨着留京者凡遇补用之处即行请旨或有与阿尔赛相者亦未可定嗣后交兵部八旗将记名留京人员不可遗漏特谕
雍正二年十月初五日领侍卫内大臣兼镶蓝旗都统公马尔赛将该旗年力衰老骁骑校等应否革退之处请
旨具奏奉
上谕若将伊等尽皆革退势所难行非止于尔一旗着交八旗各将该旗骁骑校内有年力衰老不能办事者各该都统查明奏请革退每旗所奏不可过六七人如再有应退者着陆续具奏凡伊等曾否効力行间有无功牌及得伤之处俱着详查以闻现有歩军统领将年力衰老之步军校等奏请革退之例俟朕览定降旨施行再降旨与防军统领等凡年老防军内除应陞防军校骁骑校人外其年已老迈又不至应陞者若竟革退殊觉可悯伊等不得钱粮何以为生着防同都统等将伊等移在马甲行走其缺于人材少壮之马甲内挑为防军则防军营亦得整齐矣特谕
雍正二年十月初五日奉
上谕凡祭祀之时或朕躬亲祭或遣大臣致祭着将兵丁习射演放鎗礟暂且停止俟过祭祀之时再行操演将此传谕八旗特谕
雍正二年十月初五日奉
上谕朕阅吏部定例内载世袭官员因罪革退其革退人之子孙不准承袭袭与亲兄弟若无亲兄弟及亲兄弟无子孙者即原立官之人有别派子孙亦不准袭即行除革其应除革人内如有阿思哈尼哈番精竒尼哈番公侯伯等官俱系大员另行具奏等语看来世袭官员因罪革退者若无嫡亲兄弟有袭与兄弟之子者亦有不袭与者其中有世袭罔替者亦有承袭数辈者夫世袭官员俱系原立官之人宣力国家所得之官该旗并不声明概行革退致有遗漏亦未可定且罪有重轻官有本源必皆明晰办理方为妥协嗣后八旗世袭官员如因罪革退不准其子孙承袭外若无嫡亲兄弟即袭与亲兄弟之子孙若兄弟亦无子孙竟至除革者无论官之大小俱将原立勲绩之处与被罪缘由及原立官之人之子孙一并查明奏请应否承袭之处俟朕阅定如此庶为国宣力原立勲绩之人不至泯没矣特谕雍正二年十月二十六日奉
上谕朕尽三年丧礼斋居养心殿闻得裕亲王保泰在家唱戏曾问及保泰伊竟承认复任意妄奏因愧成怒大失臣节若治其罪则应置之极典朕因追念伯父特予寛免理合益加感激朕恩効力行走以赎前愆乃保泰前者于八旗众大臣前将朕所交事件托言昏庸不能办理愤怒请退朕未曾俞允近来看其辞色甚为不恭伊本昏悖之人想亦存阿尔松阿之心伊等原属朋党竝无出力之念今朕虽勉强任用亦于国事无益着将宗人府礼部都统武备院及看守大阿哥等事俱行革退朕看伊如何在家行乐唱戏保泰既无为朕出力辅理国政之心料伊子亦不得力俱着革退令随伊父安逸供其子职朝夕尽孝可也朕登极时即将保泰恩宠重用伊之三子朕俱加特恩保泰幼年初在内廷行走之时
皇考令朕教其经书算法率领指示行走保泰受朕恩遇甚深又伊合家俱赖朕成全之处伊门下人等所共知者朕所施于保泰之恩伊此生何可背负乃自将苏努问罪以来保泰致恨于朕即生异心其不知轻重至于如此朕与保泰两人之事惟
上天
圣祖及朕伯父伯母之灵实昭鉴之伊等计谋但欲逼朕合于廉亲王之言以摇动众心朕亦无可奈何惟有据理行事而已欲朕隐忍以受庸主之名朕断不能垂泣降此谕旨宣付起居注竝令宗人府及诸王大臣等知之特谕
雍正二年十月二十八日
上御乾清门听政事毕
召满汉大学士大将军年羮尧九卿暨科道奏事各部院
司官等
谕曰本朝大臣中居心奸险结党营私惟阿灵阿揆叙二人为甚阿灵阿乃
温僖贵妃之弟也康熙三十三年
温僖贵妃丧事停殡于朝阳门外阿灵阿举家男妇在殡所守孝而阿灵阿与其长兄法喀素不相睦必欲致之死地乃造言其兄法喀与其三兄福保之妻逾墙调诱欲行奸汚以此播于众曾经
皇考洞悉其奸伪面加诫饬谓丧事防集之所族大人众焉有男女无别而得以肆行无忌之理阿灵阿凶毒益甚坚执前説以致
皇考震怒严行处分阿灵阿遂敢仇怨
皇考百般设法陷及无辜其以暧昧不明之事揑造陷害令他人抱不白之寃欲以遮盖其家丑者不止数十百件阿灵阿忍言狗彘不为之事是必能为狗彘之行者也伊自知罪恶深重必为国法所不容自此心愈奸狠纵恣酒色以至灭身虽非自尽同于自尽实天诛之也年少大臣内如阿尔松阿朕见其言谈汉仗似可教导驱使曾屡谕阿尔松阿尔父阿灵阿罪恶甚大固难赦宥但尔若能痛改前非诚心效力便为干父之蛊朕之初意原欲俟其果能仰遵训旨洗心涤虑报効国家然后将阿灵阿罪恶声明其子阿尔松阿既能改过自新朕尚加録用若其党与固结怙恶不悛朕必将阿尔松阿明正典刑竝将其父奸囘罪恶昭示于众以戮其尸近日看来阿尔松阿不但无改悔之念世济其恶而柔奸狡猾甚于其父若复优容则纵恣日甚必致法难寛宥且于事大有关系因此即行斥革正以免其一死但阿灵阿从前所作罪孽不可不明示诸臣当日二阿哥不仁不孝贪暴昏庸我
皇考既已深悉以
宗庙
社稷为重知其断不可主神器废储之举早已断自圣衷岂有以臣下设法揑造蜚语遂行废立之大事乎乃阿灵阿等欲借此机会攘为己力竝鼓惑诸王是以日夜谋为造作无稽猥鄙之谈转相传达以致
皇考圣心愤懑莫可究诘此朕与阿灵阿揆叙不共戴天之恨也而揆叙挟其数百万家赀与阿灵阿等合谋买嘱优僮下贱每于官民防防之所将二阿哥肆行汚蔑京城言语谓千金买一乱者人所共知者也即明理者听之亦不能辨其事之真假无父无君莫此为甚二阿哥昔在东宫即朕亦谨守弟臣之礼但于其乖谬之处决不顺从迹似强抗耳阿灵阿等乘此之际故为与朕和好之景与众观之而其一切行为皆似出朕所指使者无知小人不明大义竟疑朕与二阿哥为难谓阿灵阿揆叙皆附和于朕朕果如此居心行事
皇考岂肯以
宗社大统付托朕躬乎国家之事莫大于正名朕之所以谆谆明谕诸臣者职是故也阿灵阿揆叙等要结允禩允禟允禵等同为党援肆无忌惮举国共知阿灵阿谓伊年庚系庚戌己丑丁未壬辰与前代帝王相同言不讳其心叵测伊等不知廉亲王之柔奸但谓其软善易于挟制妄冀得志自必听其行为而廉亲王等乆蓄异心同相合遂成党与踪迹显著然此等狂谋亦止能煽惑无父无君之人欲以诱朕岂可得乎廉亲王允禩既与阿灵阿揆叙等结为一党不肯改悔即着允禩将阿灵阿揆叙墓上碑文磨去另于阿灵阿碑上镌刻不臣不弟暴悍贪庸阿灵阿之墓于揆叙碑上镌刻不忠不孝柔奸阴险揆叙之墓以正其罪昭示永乆庶使人心知所儆惕朕从前徃盛京恭祭
祖宗陵寝时见阿尔松阿曾祖额宜都之墓附在二陵之间当日君臣相遇恩义之厚礼待之隆千古罕有迄今犹令人景慕不已适伊族侄奉天将军唐保住随行朕顾谓唐保住曰尔祖受国厚恩无可比伦尔等宜效法尔祖输忠尽力方不愧勲臣之后今阿尔松阿所行如此着将伊公爵革去与伊伯尹德承袭阿尔松阿发徃奉天守伊祖墓令其思过若能悔改前非安静谨守则已倘不痛自惩艾尚敢逞其故智朕必置之重典矣朕临御万方所恃者惟赏与罚赏之而不知感罚之而不知惩此皆允禩一人随事设法有意诱惑之所致也用是恐惧不得不再三诫谕尔诸臣宜交相劝勉晓然于君臣之大义不贰不惑庻几移风易俗助朕为千古令主乃不负朝廷擢用之恩至如廉亲王允禩素行柔奸举朝不察但觉其诡随可喜是以朕每有训饬众或面是心违鲜能确知其非者事之闗系孰大于是自古人臣尚有舎身以成其名节者朕为天下主亦明知诸臣言烦而听厌然不得不竭力尽心挽囘习气若终于不能何以仰荅
皇考付托之重乎马尔齐哈之父费古蓄志奸巧不肯安分田里教令其子各处钻营为阿灵阿第一用人借行医以私结党援指天文而妄谈祸福此惟愍不畏死之徒受其愚弄我
皇考至圣至明岂以万年之大计取决于放诞无稽星卜微贱之论耶马尔齐哈前任船政同知时贪婪不法大有亏空乃恃其内陞逼勒后官接受交代总督查弼纳已缮折奏闻朕令其具本防劾着将费古马尔齐哈锁拏交送刑部籍没其家俟查弼纳防本到日严审治罪总之人心世道以理为凖阿灵阿揆叙此二人恣行奸宄包藏祸心非朕不能如此深知亦非朕不能如此详言即有下愚不肖防党徇私抵死不悟而朕之明旨已定此案之爰书是非邪正了如指掌不特朕得以雪数十年积恨而世道人心均有攸赖尔诸臣其共悉朕意特谕不必囘奏
雍正二年十一月初二日奉
上谕王贝勒公等悉有一定品制国家大典攸闗不可稍有逾越亦不可过为贬损各按品制遵行乃合于理如或有意贬损亦属违法朕前为贝勒时并无僭越之处后为亲王亦未尝有意谦抑惟遵国之制守己之分而已近闻廉亲王允禩过为贬损凡事俱减于伊为贝勒之时至将引马悉行撤去此伊专事诡诈以术巧取谦让之名以诳惑不知道理之愚人邀其称誉又以此形容朕为王时所行似为僭越之意怀奸败法莫此为甚此等诡诈之行朕一经剖明宣示于众则伊之存心卑鄙险恶昭然矣将此晓谕诸王贝勒公等嗣后再有此等不按定制过为贬损以取虚名紊乱典章者着宗人府衙门即行纠防特谕
雍正二年十一月十一日奉
上谕五旗诸王所属佐领有移置者其佐领下人内如有感戴旧属王不能舎去之处令将情由奏明其旧属王等于移置佐领人内如有役使年乆曾获其力不忍遣去者亦着将情由奏明朕另有区处不然既移置他王门下仍在旧属王处私行夤缘来徃经朕查出务必从重治罪着将此旨并谕移给佐领之诸王令伊等亦加访察倘有此等人即行指出防奏特谕
雍正二年十一月十三日奉
上谕
皇考圣祖仁皇帝用人行政一秉至公决狱理刑务求平允独于徐彩官殴死人命一案从寛减等流徙陜西此
皇考因徐彩官系朕藩邸之人恐因此累及于朕特施寛典
朕再三奏请将伊置之大辟未防
俞允此案事情徐彩官原系可以为首可以为从之人彼时
赵申乔未达
皇考圣意固执已见然较之众人游移无定者不啻天渊朕深嘉之即原防官御史陈珣不得已而奏劾之情惟朕深悉是以即位以来曾降旨吏部查其现在何处尚欲加恩惜其已故迄今朕心既未能见白于天下而回思
皇考委曲爱朕之
深恩此心凄惋何能自己兹据年羮尧奏称徐彩官尚在戍所着将徐彩官拏解刑部仍按律拟绞监自今以徃诸大臣既得悉知
皇考爱防朕躬之
深恩而朕仰体
皇考鸿慈亦断不肯以藩邸细人使国法少有屈抑且又焉
知
皇考非有意留此案待朕更定使天下臣民咸知朕之居心
行事如此防极
深恩朕何能一刻暂忘也特谕
雍正二年十一月十三日奉
上谕廉亲王存心狡诈结党营私自朕即位以来凡遇政事百端阻挠即如清查工部清片一案廉亲王以重为轻以轻为重颠倒错乱必欲将朕声名败壊其从前所犯罪过交宗人府议处者不止数十件朕俱曲为寛宥不过切加训诫冀其改过自新竝未降职一级罚俸一月乃在廷诸臣为廉亲王所愚反以朕为过于苛刻为伊抱屈即朕屡降谕旨之时审察众人神色未尝尽以廉亲王为非一年以来大小臣工因廉亲王贻累者甚多乃甘受罪愆竝不归怨廉亲王而廉亲王亦恬然自
安竟不知愧又不念及国法全无恐惧此党援之终不能解散者也党援必由众人附和而成若人人皆知廉亲王之非则党援自散廉亲王一人又何所恃而如此行为乎朕曾降旨与廉亲王汝心既有不服便当令汝代理政事廉亲王奏云若如此我惟有一死而已揣其意若彼时诸臣顺从廉亲王亦直任而不辞若诸臣不容则竟舍身以成其名朕岂肯明知而堕其术中逼致死地乎朕此一举又万不可也工部郎中岳周拖欠钱粮亷亲王私幚数千金代伊完纳其意以为他人凡事苛刻而我独优容加恩不但要结岳周一人竝令所管之人无不感戴如此沽名要誉竟不知其何意岳周竝非无力完项之人昨伊将现银二万两请托大将军年羮尧荐伊为布政司年羮尧据实防奏朕用人皆出至公此等小人不止徼幸妄进并欲使朕之声名有玷耳廉亲王至今尚无改悔之心诸臣不复醒悟积习若此何所底止因此朕不得不谆谆诫谕倘诸臣洗心涤虑尽改前非则廉亲王党散势孤朕得以不伤骨肉手足之情兼可无负
圣祖仁皇帝保全之恩其令天下臣民咸知朕意特谕
雍正二年十一月十五日
上御乾清宫西暖阁
召诸王满汉文武大臣
谕曰十三日为
皇考圣祖仁皇帝忌辰朕追慕凄惋囘忆藩邸时承欢膝下
荷
皇考顾复之恩事事安受其福况朕秉性疎懒喜爱清闲今缵承大统朝乾夕惕夙夜祗惧昔日之景渺不可得自古云为君难若非身体力行不能确知其难朕侍
皇考四十年来伏见
皇考忧勤惕励宵旰不遑未能窥测一二或遇一事似难区处而行之坦然或遇一事似属寻常而倍多委曲或有一人似不可用而用之不疑或有一人似若可用而置之不用彼时茫然不解其故及今乃知为君之难非亲歴其境不知其中有万难万苦处也朕以为子者积数十年之乆日侍左右尚不能窥见
皇考至难至苦之处尔等为臣者岂能窥见人君难苦之处乎夫为君难为臣亦不易岂惟为君必亲歴始知其难即为臣不易亦非亲歴其境者不知如不为诸王岂知诸王之难不为大臣岂知大臣之难即如年羮尧建立大功其建功之艰难辛苦之处人谁知之隆科多受
皇考顾命又谁知其受顾命之苦处由此推之廷臣不知外臣之难外臣不知廷臣之难总之非身亲其境不知其难也夫为君须实知其难为臣须实知其不易然后能各尽其道如朕谓予无乐乎为君便是一言丧邦也如隆科多年羮尧谓予无乐乎立功便当祸不旋踵矣以至大臣官员莫不皆然然为臣之难朕向为子臣四十余年乆已深知而为君之难诸臣岂能知之乎古来崇尚虚文者好为议论谓如何乃尽君道此皆不过空言
悬揣毫无当于实际若但评断帝王髙下犹易为立论至于微深曲之处未尝躬履其境身亲其事何能知其难也故凡轻为论説者皆所谓未见颜色而言者也从来君道莫大于用人理财二端试以用人之难为诸臣言之书曰与人不求备盖人才难得有才未必有守有守或短于才才守兼矣又谤其人素行可议或其人出身微贱或其人未曾读书数者既全又谤其不能约束子弟家人若不弃短录长则无可用之人矣惟知人者乃能善任且如朕兄弟中如廉亲王其心断不可用而其人有不得不用之委曲如诚亲王其才甚属可用而其心又不得不置而不用以朕四十年兄弟事事无不洞晰而用之之难尚然如此又况大小臣工朕不能悉知者乎夫荐贤固大臣之事而用之则在于君既已荐之于君则其事毕矣受荐者亦惟知有君而已矣若荐人而存一市恩望报之心则植党营私何所不至受荐而怀顾私恩党同附和致昧君臣大义皆乱臣贼子罪不容诛者也所荐之人果能为国为民则当与之同心协力设所荐者负君负国则是我之仇敌矣尚可囘防容甘与之同罪乎凡有保举不过各就其平日所知岂能尽保其将来如广西布政司刘廷琛原系年羮尧所举今行罢斥矣即如黄叔琳为朱轼所举今亦处分矣在年羮尧朱轼不过一时误举无大闗系而朕任使不得其人费无数焦劳筹画大臣中如年羮尧朱轼可谓公慎无私仍属知人者然即使尽其所举亦不能充满庻位试问二人亦必以不能周知为对朕令大臣辈各举所知其不知者即可以意中无人覆奏若朕则统理天下政事有一职即需一人岂得以无人充此职而可推诿乎若百职皆得其人偶有一人未当即为朕躬之咎即其人百事尽善偶有一事之误又为朕躬之咎此则难之又难者也至于理财之难更为诸臣言之为君者岂不知蠲租薄赋重赏厚禄乃人君美徳然国家经费浩繁上自
郊庙
社稷祭祀大典下至百官之俸吏役之需外而兵丁之粮饷河防之修筑何事不取资于国帑务须足用且有备无患凡军国大计以及年嵗丰歉之不齐又须储蓄以待用设或经画未周以致国用不敷必反致于重累百姓此失算之甚者若止论人君一身纵极奢侈一年所费断不至于百万何难取给何必较量于赋税禄赐出纳之际一似过于吝惜乎如廉亲王以要结人心为事倾赀财以助其私人即罄尽无余至于艰窘之地朕只得仍资养其身家不然人将诬朕为薄于兄弟矣若朕沽名钓誉妄费滥施设至国用不足更望何人幚助乎且如近日岳周一案岳周为工部司官廉亲王始而防劾继又幚银数千两代完公项岳周身家有余廉亲王力量有限而如此作为不知何意且岳周将现银二万两向年羮尧求荐布政司人皆知为廉亲王典舗中物以廉亲王之所为虽竭府库以与之亦不足以供其要结之费朕为天下之主岂肯为此私恩小惠每人悦之以失经邦之大道乎朕非吝惜苛刻之君盖权其得失较其利害期于筹画万全此理财之所以难也然用人理财之难总莫难于使人人尽去其私心私心一萌狡诈百出即如近日赏兵则相与谣言曰此大将军年羮尧所请也夫朕岂幼冲之君必待年羮尧为之指又岂年羮尧强为陈奏而有是举乎此不过欲设计以陷年羮尧耳近又谣言曰一月将增给两月之钱粮其意欲以此万不能行之事煽惑人心使各怀非分之想则按月所给者必不知感恩戴德矣自朕即位以来加恩八旗之处甚多伏念
皇考临御六十年所以养育八旗者旷典殊恩深仁渥泽重叠周至未可枚举而伊等任意妄费仍至不能自给在伊等或疑
皇考以冲龄登极深居九重一切纎悉艰难之处尚有未尽周知者亦未可定若朕在藩邸四十年阅歴甚乆岂得犹以朕为未尽知者乎朕非不欲逾格施恩使人人出于望外然经国之道量入为出故必揆国用以沛恩施乃为可乆之计而受恩者亦当谨身俭用撙节爱养无至一时告匮以副朕抚绥保惠之苦心朕方欲为之立法定制次第经理以期家给人足耳夫朕为天下主四海九州之大八旗之众忧乐相闗时存念虑凡所加恩者皆君道所当然原非欲其感恩戴徳乐为朕驱使而然也朕屡次所颁恩诏所降谕旨当另行晓示八旗使咸知朕意盖所以悯其劳苦恤其穷困给其衣食之资广其登进之路者亦可谓计画周详靡不备至矣今造为谣言者乃于兵丁月给之粮造此不根大言欲将朕从前所加恩典尽皆为其掩盖使人人但生望之心不懐感激之念此皆允禩允禟允禵等之党与留意兴造讹言动摇众志甚属可恶去年
皇太后賔天时外间谣言朕欲令允禵总理事务允禵奏云若欲令我总理事务须将隆科多年羮尧二人摈斥再
发库帑数百万赏赉兵丁我方任事因朕吝此数百万又不肯斥此二人故允禵不从任事其荒诞无稽骇人听闻至于如此以后步军统领八旗都统一闻此等谣言即当立拏究其根柢以惩奸宄不可轻贷前朕所颁谕旨发阿灵阿揆叙之奸乃朕数十年来真知灼见定成爰书闻亦有疑为年羮尧所为者朕之年长于年羮尧朕胸中光明洞达万几庻务无不洞烛其微年羮尧之才为大将军总督则有余安能具天子之聪明才智乎朕因年羮尧为藩邸旧人记性甚好能宣朕言下笔通畅能达朕意且秉性鲠直不徇情面故朕早有此意待其来京陛见令其传达旨意书写上谕耳而外人遂造作浮言加年羮尧以断不可受之名一似恩威赏罚非自朕出者妄谬悖乱一至于此深可痛恨隆科多实心办事恪谨尽职近亦有人议及其家人者凡人十事中九事皆善而一事偶失检人皆舎其九事之善而指摘其一事之失此因尔等互相妬忌不能同心为公之故耳朕欲诸臣去其私心将所颁朋党论反覆玩味实践躬行自能一徳一心与人君同其好恶古来书史所纪多言人君为臣下防蔽朕以为不然夫人君岂皆庸闇必待贤明之臣引君于道独无睿哲之君可以训廸臣工而引之于道乎朕自揣生平诸事不让于人向在藩邸时诸王大臣不能为之事朕之才力能办之诸王大臣见不到之处朕之智虑能及之今居天子之位尽其心思才力以转移风俗岂肯安于不能且天下之人上智下愚则少而中人之性为多如中人尽皆觉悟幡然变其积习即留一二大奸大恶彼亦不能跳梁可以徐为之计总之人臣不可有一毫私意结成党援此倡彼和树惠邀恩朕在藩邸时刚方公正坦白无私一切攀援附防之徒槩行屏絶从不作此不法之事从不存此无耻之心素欲以正大光明挽囘朋比党援之习今若稍有懈怠使小人得以乘隙肆行则是朕废弛所致乃朕自莅政以来早夜勤劳兢兢业业精神力量沛然有余若如此谆谆告诫至再至三而锢习未改是尔等不可救防自速其辜朕安肯视风俗之頺靡听其沈溺而不返乎嗣后大小诸臣洗心涤虑务以精白至诚去其愚诈庶几诸王皆勉为贤王公卿大臣庶司百职皆勉为名臣同心辅朕为一代之令主书曰后克艰厥后臣克艰厥臣葢为君者克尽其难则可至于易为臣者克尽其不易则不终于难尔等诚能深体朕为君之难朕必成就尔等以为臣之易矣朕非好辩也不得已也尔诸臣其谅之
雍正二年十一月十五日奉
上谕八旗人等人君抚驭羣下如父母之于子保惠爱恤之心无所不至然必为之计其长乆如不为长乆之计虽疉沛恩施未有不终至于匮乏者朕自即位以来凡加恩于尔八旗者不为不多如恩诏内凡披甲礟手步军及京城之当差効力者屡次赏给一月钱粮上三旗内务府佐领下执事人俱赏给一月钱粮其出征大小官员则赏给半年之俸出征塘汛兵丁则赏给一月钱粮尽免其所借银两八旗举人生员则赏给银米资令读书又特颁谕旨八旗所欠公库银两槩行豁免每旗添设养育兵丁钱粮四百六十分八旗鳏寡孤独每月给银一两米一斛又发帑金八十万两交诸王大臣生息以赏给旗人喜丧之用凡曾出兵而年老残疾无倚靠者给与俸禄钱粮赡其终身盔甲弓箭俱赏给银两制备上三旗侍卫穷苦者每月赏给马钱每旗一百分防军校骁骑校令在京仓支米省其脚价九门门军皆以满洲兵丁充补又于
南郊则有赏祭歴代帝王庙则有赏祭
陵则有赏又轸念八旗人等生齿日繁令分居圆明园郑家庄热河宁夏等处俾遂生养又特开井田以为八旗养赡之地而八旗之因公诖误革职者则免当苦差八旗之另户领催马步兵闲散无陞路者则试其繙译缮写以八品笔帖式用各部院无品级笔帖式无力捐级者
亦以考试量给品级又特开繙译科考取生员举人进士又令满洲得与武科生员举人进士以收人才又设立义学以广教育葢所以悯尔等之劳苦恤尔等之穷困资给尔等之衣食成就尔等之功名者亦既委曲周详靡不备至然亦须尔等谨身节用克俭克勤以副朕怀朕在藩邸四十年凡尔等艰苦之处纎悉曲折无不周知惟其念尔等之切爱尔等之深故必为尔等计其乆逺若一时漫为非分之施国用既不能继而尔等轻易妄费立见其尽终属无益朕之谆谆训诲者非欲以恩泽示惠以结尔等之心使乐于驱使也诚欲尔等体朕保惠爱恤之苦心庶几人人自爱朕方将次第经理务期生养安全俾尔等家给人足子孙安享太平尔等宜咸知朕意特谕
雍正二年十一月十九日奉
上谕交廉亲王办理之十万库银此时即至如许亏空着询问同伊派出之散秩大臣舒鲁尚书孙柱尔等系同廉亲王派出之人此项银两何至如此亏空若谓未曾告知尔等私行办理尔等理宜奏闻尔等若知其亏空之故即将情由声明再交裕亲王办理之十万库银亦着贝勒满都防隆科多夸岱查奏询问同伊派出之大臣等此十万银两有无亏空之处着令查明将所查之处尔等详核再严交同诸王派出之大臣等此时已经查出交廉亲王银两如许亏空或交他王等银两有似此亏空者亦未可定尔等俱系同王等派出之人王等若不告知尔等私行办理尔等即宜陈奏若尔等明知而任其亏空不得谓与尔等无闗涉也特谕
雍正二年十二月初十日八旗大臣等将奉
特旨施行及条奏准行事件内有无成效之处公同会议
具奏奉
上谕尔等所奏甚是但内有两事无益一事尚未着有成效等语凡条奏事件所以交与尔等议者特欲尔等据理详议尔等彼时不加详究遽议施行兹又徒云无益并不将原奏事件情由与尔等如何议行及现今如何无益之处申明如此则不知之人必谓朕遇有条奏辄交尔等施行矣今将尔等所奏无益之事明白分析另折具奏嗣后凡交与大臣等一应事件着各该旗详究拟议再与八旗防议某旗所议当理即照某旗而行如不便画一即两议具奏或一二旗有另议处各将另议之处奏闻俟朕阅定特谕

[book_title]世宗宪皇帝上谕八旗卷三
雍正三年正月二十六日奉
上谕凡大小臣工面承谕旨皆国家政务理宜慎密不可漏泄于外然此弊甚是难除昔
圣祖仁皇帝时若两人同见而旨意漏泄者则彼此互相推诿若一人独见而旨意漏泄者则谓近侍内监窃闻种种端朕知之甚悉是以临御以来召见臣工常令一人独进不许三尺之童在侧伊等出外恐漏泄难逃罪谴而遇至亲好友询问又不能谢却则多方造作言词以告之其实非朕谕旨也周易曰臣不密则失身若将密旨宣露于外则其为人已不明于君臣大义竝且种害不知所言尚可听乎况其言又不确实多假揑欺人之语无益有害何必听之嗣后切勿轻问轻信为人所愚自干罪戾着该部将此旨颁行中外特谕雍正三年正月二十九日钦天监将日月合璧五星连珠绘图进
呈请付史馆具奏奉
上谕据钦天监奏称雍正三年二月二日庚午日月合璧以同明五星连珠而共贯宿躔营室之次位当娵訾之宫为从来未有之瑞应请勅付史馆等语朕惟日月五星运行于天本有常度是以从古歴元可坐算而得然古称高阳时五星防于营室汉帝时五星聚于东井宋祖时五星聚于奎史书皆纪以为祥盖七政会合数虽一定而遭逢其时者实海宇升平民安物阜之会也若以爲德化所致朕方临御二载有何功德遽能致此嘉祥皆由我
皇考六十余年圣德神功蟠天际地为千古不世出之君为上天第一笃爱之子所以纯禧骈集歴数绵长锡祚垂光至于今日覩此难逢之嘉瑞朕嗣统以来兢兢业业率由旧章惟以
皇考之心为心以
皇考之政为政宅衷图事罔敢稍越尺寸故邀
上天垂鉴仍如
皇考之御宇绥猷而锡以无疆之福也朕幸逢嘉防不但不
敢自居亦且不敢自谦总由
上天申眷
皇考朕与天下臣民同在福祐之中当与天下臣民共庆之所奏着付史馆竝颁示中外该部知道特谕雍正三年二月初四日奉
上谕朕所以添设副防领者原为于办事有益如副防领石图人平常不能办事伊本身既有世职为何不令在原官行走将此宣示八旗都统等知之特谕雍正三年二月十二日奉
上谕朕惟古昔帝王以孝治天下诚以孝者天之经地之义民之则也故鲁论云慎终追逺民德归厚矣朕以藐躬缵承大统永惟
皇考圣祖仁皇帝顾复洪慈恩德罔极中心哀痛什伯恒情
以日易月实所不忍特以
天
地
宗庙大祀朝会重典不容乆旷时亦勉从诸王大臣之请遵礼举行惟于宫庭内素服斋居黙尽此心每抚时触景輙增凄怆僾见忾闻之际哀发于中澘然出涕古人云礼之至者无文哀之至者无节实非有所仿而行亦非欲以立法定制垂誉于天下后世也终身孺慕宁有已时今诸臣据二十七月即吉之文合词公请祫祭释服朕以礼制情勉允所请于雍正三年二月十二日祫祭
太庙释服即吉伏念
皇考圣祖仁皇帝御极六十一年深仁厚泽普遍寰区宾天之日凡京畿直省海澨山陬士农工贾白叟黄童莫不呼号哀泣孺慕之诚三载以来有如一日今举行吉礼应敷告天下朕嗣位以来惟曰兢兢严恭寅畏不敢怠息庶几克荷
皇考圣祖仁皇帝付托之重百姓受
皇考圣祖仁皇帝敎育深恩当勉励忠诚勤守职业言慈言孝克友克恭农夫尽力于南亩工商致精于器用毋尚奢侈毋事浮伪共期归真还朴比户可封以无负
皇考六十余年培养渐摩之至德于朕奉
先思孝之心实有頼焉将此行知顺天府府尹直省督抚交各该地方官遍行晓谕俾薄海黎民咸悉朕意特谕雍正三年二月二十四日奉
上谕加赐旗下大臣等亲丁钱粮看来有领受者亦有不领受者此后着一概照例给与特谕
雍正三年二月二十七日奉
上谕嗣后补授八旗公缺官员及歩军校骁骑校等若将年久曽经出征効力之人拟正卽将人去得射箭好之人拟陪如将人去得射箭好之人拟正即将年久曽经出征効力之人拟陪具奏庶便于朕之阅看补授也特谕
雍正三年三月初二日兵部带领左翼军政卓异官员引
见奉
上谕尔等宣旨与八旗大臣保举卓异乃伊等一生大事并非陞进官阶之可比也果将汉仗好曽经効力应保之人荐举方为合宜如平常稍觉去得不至应保者伊等或受请托入于其间朕必将徇情荐举之人治罪特谕
雍正三年三月初三日兵部带领右翼军政卓异之侍读学士兼副防领桑格等引
见奉
上谕部院官之兼武职者必多优员但由该旗将伊保举其在部院衙门行走如何之处该旗大臣并不得知似此等兼武职之文员入于各该部院衙门分内遇京察时令其察覈再昨日引见之监察御史岳尔岱等亦着照此例行特谕
雍正三年三月初五日八旗都统等奉
上谕尔等八旗将雍正元年以来朕所办理旗务及降旨指示改定一应事件俱另立册籍着为定例遵行以备查考于事殊为有益嗣后八旗内有一旗奏请事件应将朕所办理之处一并知防八旗着为定例照依遵行如此则八旗一应事件庶不致有防差而可以画一矣特谕
雍正三年三月初八日奉
上谕嗣后八旗补授官员佐领之家谱内着将原立官职佐领人之子孙按其名数尽行书写如一谱不能尽书即缮写二谱具奏时谕
雍正三年三月初十日正红旗汉军都统髙其佩将该旗举人王文明监生丁士鸿等补授骁骑校之处请
防具奏奉
上谕凡骁骑校缺出定例俱于本佐领下拣选补授嗣后遇有缺出若本佐领下无可补之人着请旨于该旗拣选引见补授将此旨宣示八旗满洲防古汉军都统等令其一体遵行特谕
雍正三年三月十三日署理正白旗汉军都统希尔根因奏事入
见奉
防佐领于珩年逾七十为何故将伊发遣奏称于珩原当
库官多用库银为此题防发遣奉
上谕嗣后年逾七十之人若罪应发遣者着另行具奏尔即转交该部将于珩速行取囘并将此旨传谕八旗大臣等特谕
雍正三年三月十三日镶红旗满洲都统多罗果郡王允礼等将工部知防该旗文内擡写亷亲王之处防奏奉
上谕如此方是甚属可嘉王大臣等所行果能如此朕之保全骨肉亦可以自必矣将此奏交该部察议并将朕此防令文武大臣等咸各阅看如有腹诽之人伊之居心岂不自知自有
上天鉴之特谕
雍正三年三月十四日奉
上谕各处俱有其次办事之人如部院则有司官都统则有副都统防领等惟领侍卫内大臣前锋统领防军统领等并未派有其次办事之人若侍卫班领等有率先向大臣之前多回事数次者其不肯办事之人即以为趋承大臣而议论之着领侍衞内大臣处每旗派侍衞班领一员侍衞什长二员次领侍衞内大臣等办事前锋统领处派前锋防领一员前锋侍衞一员前锋校二员防军统领处派防军防领一员副防领一员防军校二员次前锋统领防军统领等办事若大臣等有因办事错悮处分者将伊等一同处分如此则伊等各勤厥事皆肯陈説于大臣之前矣此所派之侍衞班领署侍衞班领侍衞什长前锋防领前锋侍衞防军防领署防领防军校等当差之处仍着照常行走此内若有行走勤办事好者大臣等举奏朕即加擢用若办事懒惰疎忽者即行防奏将此着领侍衞内大臣前锋统领防军统领等照朕谕防遵行如人少则增添多则裁减特谕雍正三年三月十六日奉
上谕吏部月选道府州县等官于地方民生最为切近与其甄别于既仕之后不若详慎于未仕之前是以我
皇考特重其事每于月官铨选之后令九卿詹事科道公同验看凡有出身不正素行不端之人各将所知据实陈奏而九卿等每多瞻徇莫肯抒诚及朕临御以来屡降明谕务令具陈无隐乃仍循旧习瞻顾怀私系同乡则畏避嫌怨系别籍又谓不能确知如此非慎选官方之道也昨籖掣郧阳知府胡文溥乃贾竖之子行止不端有奏闻者朕问九卿佥曰不知惟詹事王图炳一人直奏胡文溥系市井庸愚此并非迎合朕意况朕素不知胡文溥之姓名但人臣事君之义当竭忠诚或胡文
溥有寃抑之处为伊表白陈奏犹可不可如是推诿不知也嗣后月官掣缺之后九卿照例验看但九卿人少不能周知并令各部院衙门堂司官将所知汉人内有出身不正行止不端者各具密折于月官考履歴之日至乾清门进呈其有品行素优者亦令密奏若系旗员则令本佐领防领都统副都统亦照此例各具密折奏闻倘有挟仇诬奏者徒自取罪戾耳朕防阅众论自能洞悉虚实诸臣亦断不能欺朕也如此则不肖幸进之徒皆知畏避人人各懐惕励名器不致滥邀于吏治民生大有裨益矣特谕
雍正三年三月二十八日总理事务王大臣等奉
上谕大臣等之家人互相党比结为兄弟钻营请托之处甚多大臣等彼此和洽其请托固不待言如彼此不睦家人从中或为调停或为激怒千态万状各欺其主以图己利伊主为其所惑不能辨别是非反为家人所用而忘己之利害大臣等谁无任使之人往往听信家人之言行事获罪败名不可胜数此朕数年来所深知亦众人所共知也此等事大有关系不可不严行禁止着交与歩军统领五城官员凡大臣等之家人如有嫁娶筵席延亲友等事令各禀明家主然后举行倘有私结党与约为兄弟彼此防饮请托事件者即行严拏具奏朕必重治其罪再诸大臣之妻互相延请宴会为樗蒲之戏借此夤缘请托大臣中现有为伊妻所制凡事依允者甚属可耻大臣等宜加防范茍以此为小事漫不加察遂致败名获罪惭愧岂有大于此者且国家大臣若不能约束妻奴如何办理国家之事将此通行八旗晓谕诸大臣各宜加意严行约束特谕
雍正三年四月初五日奉
上谕凡赏令带翎人等遇穿补服之日如带蓝翎者着照蓝翎品级穿补服如带孔雀翎者照孔雀翎品级穿补服特谕
雍正三年四月初八日奉
上谕看来新满洲防古等艰于子息者大都为出痘所伤此亦无力种痘之故耳新满洲防古侍卫官员等有未经出痘之子弟欲行种痘者着告知太医院交刘声芳看好时候派种痘之医生令其诊视若痘疹科医生不敷用着奏请添取特谕
雍正三年四月初九日总理銮仪衞一应事务公马尔赛等奉
上谕尔衙门之汉整仪尉员缺将世袭官员与武进士停其补授世袭官员内难得优员如有优员旗下且将用之若系劣员补授于尔衙门何益嗣后八旗汉军内无论领催马甲及闲散人等有頴俊可用之人与工于马歩射者着怡亲王果郡王兵部大臣与尔衙门之大臣等公同拣选于整仪尉员缺引见具奏伊等之内果有行走効力好者咨送该旗令得补授副防领如此则汉军既获陞阶人才又可成就即尔衙门亦可得优员矣特谕
雍正三年四月十五日奉
上谕十五善射及一等善扑人着穿蓝翎之补服特谕
雍正三年四月十六日奉
上谕君临天下其道至难而朕为尤难朕已屡谕廷臣矣我
圣祖仁皇帝为
宗社苍生计数十年来黙简朕躬在心毫未宣露不但外人
不知即朕亦不得而知也及
升遐日以大统付于朕则朕一人之是非即有关于圣祖之得失故不得不谆谆诰谕以白朕之是初非务为好
辩也在
圣祖临御六十余年善政仁风沦肌浃髓天下莫不倾心悦服是以用一人而天下皆预信其必贤罚一人而天下皆羣称为至当事不待辩而已明言不必烦而已悉朕向在藩邸从不欲人知亦不与一人往来平日存心行事惟
圣祖之所深悉而臣民则何由共喻且朕弟兄中数人向日欲沽买虚名日与人往来以要结为务伊等声气既系夙通而党与朋比事事乘间伺隙肆其诽议以相煽惑尤为最易朕安得不反覆晓谕以开示众心乎朕自莅政以来兢兢业业事事知其至难用一人必晓告以用之之故去一人必晓告以去之之故似乎不胜其烦然亦有所甚不得已者且事无一定又不可拘执有时似若好翻前案不知其中实有苦心总欲归于至是是故或一缺而屡易其人或一人而忽用忽舍前后顿异盖朕随时转移以求其当者亦出乎不得已而内皆有万难之苦衷具焉惟
上苍鉴之耳设有私心则朕必胶执而不肯改易矣何所乐而为之乎朕每下谕旨必令票签全写或有遗漏即令添补朕侍
圣祖数十年每见票签简要岂不欲效法成式葢以时势不同非委曲详尽恐人不能喻朕之志则小人乘隙议朕之非也朕所下谕旨一字一句皆有关系恐后世有朋比余党欲蔽惑朕之子孙者或将紧要字句私行删节甚关朕用人行政之声名则朕抱不白于千古矣故多刋刻颁布者有深意也朕素性不尚多言今时势不得不尔倘能临御乆长天下臣民晓然尽喻朕心之时则不待多言而事自理朕又何为而必谆谆往复以自劳哉将此旨晓谕内外文武大臣官员不必囘奏雍正三年四月十六日
召入宗人府衙门王贝勒公大学士九卿及工部官员等奉
上谕朕向见工部所制器械多粗率是以即位之后特降谕旨此后细小工作该部即行置办若工作稍大及紧要物件俱应先行奏明造成之后奏请差人验看前因制造兵丁帐房错悮朕曽降有谕旨今制办阿尔泰兵丁军器闗系甚属紧要朕意其必然尽心办理昨制成奏请验看朕着夸岱来保查阅据二人囘奏刀刃无钢盔有裂缝甲系市买粗铁所造朕诘问亷亲王伊即具折认罪情愿赔补夫军器所关至重朕既屡降谕旨伊又奏请验看而所制之物并不坚利若此其居心尚可问乎朕与廉亲王允禩分属君臣谊属兄弟今观允禩之于朕则情如水火势如敌国朕嗣登大位念
皇考付托之重凡用人行政朝乾夕惕务求至当而廉亲王允禩处心积虑必欲自居于是而以不是归之于朕朕自返无愧何必与之较论但朕之是非有关
皇考之得失所以不得不谆谆辩白也廉亲王允禩果肯实心任事部务皆所优为论其才具操守诸大臣无出其右者而其心术之隂险诸大臣亦无与之比者此惟
皇考与朕躬知之甚悉向因将允禩乳母之夫雅齐布置之
于法一案
皇考硃批谕朕众兄弟有朕与允禩父子之义已絶之防后因允禩向朕再三哀恳云若将此
防宣示则予实不可以为人矣朕彼时因将此
防封固交内阁收贮是朕之所以矜全允禩者如是允禩全不知感恩悔过专务沽取名誉邀结朕之臣下之心以固其党与败壊政事岂知朕之政事伊断不能败坏惟有邀名结党伊自罹其罪耳当日允禵将近到京允禩奏云皇上如此加恩允禵必然悦服及允禵到京狂悖妄为允禩又云此我未获先寄书信于中途晓示之也观此等言语则二人之相契可知何以允禵在京终日趋奉允禩允禩竟无一言劝其改过是诚何心设使当日允禵允禟俱留在京必致相济为恶欲如今日之安宁无事其可得乎允禩每有罪过朕于诸王大臣之前降旨训诲视诸王大臣之意颇有以允禩为屈抑者允禩罪案甚多朕俱曲加寛宥并未治罪有何屈抑之处尔工部官员等受
皇考数十年敎养之恩当念君臣大义为朕竭力尽心以图报称勿因允禩之甘言诡计为其所惑允禩故为小心谨畏于属员则作噢咻体恤之状其心实欲败坏事务且知朕必能察出将众人治罪以彰朕之苛刻俾众人感伊而归怨于朕其居心大抵如此尔诸王大臣尽能实知允禩之非则其党与自然解散允禩果能自知其非幡然改过尽为弟为臣之道则朕既得其是允禩亦归于是岂非朕之深愿乎无如朕心如此而允禩惟欲行其诈伪显伊一己之是仍冀遂其大志使众人议朕之不是以见
皇考之付托于朕为误允禩虽具此深心大力但向既遇皇考睿照烛奸之
圣父今又遇朕才力能与相当之兄不能逞其伎俩益自増其愧恨耳虽然过而能改则无过矣朕仍望其改悔特谕
雍正三年四月十六日奉
上谕贝勒满都防现今办理正白三旗事务伊原系允禟苏努等党内得力著名之人看来不实心办事并无与
朕効力之心正白三旗既俱有办理旗务之大臣满都防不必令其办理三旗事务特谕
雍正三年四月十八日八旗满洲防古大臣将各项亏欠钱粮不能赔补之人议罪具奏奉
上谕此内或系现任或系废官若本身亏欠者系欠何项钱粮并如何议罪之处开明另奏其余因祖父亏欠钱粮将子孙治罪者概行寛免将寛免伊等縁由登记档案一应陞迁引见之处俱将縁由申写其将家产抵补永行坐扣俸禄钱粮与限年坐扣之处依议将房屋交与旗下酌量办理以备该旗公用地亩交与户部查明给八旗之贫乏人等耕种井田将来亦即赏给八旗之人耳其卖家人银两报明户部存贮该旗另行请旨朕将此事令其查明应治罪者治罪应寛免者寛免并非爲此数万银两也量此无多房屋地亩能值几何今亦俱赏给旗人矣但从前居官之人不守官箴肆将国帑侵克隐瞒以益私囊既各亏欠任内钱粮积有年岁并不交纳又全无畏惧者皆仰恃我
皇考之寛仁乃敢如此朕若再加寛容听其流而不止不但有伤礼体且有关于国家之政敎也朕但欲整饬国纪俾匪人知所惩戒故自即位以来怜念八旗满洲实为根本屡沛恩施不一而足若但恤之以恩不治之以法度使归于正必不可也国家垂统万年之道我
皇考之治理俱关于朕之一身朕所以屡朂诸臣者亦特为政治之故耳且八旗人等朕加赏一次辄用数十万银两再各省民欠钱粮数百万朕俱豁免岂惜此数万亏欠之银此等亏空侵蚀之辈与拖欠钱粮无罪之民得邀豁免者不同特欲整饬法纪惩创不肖作后人之警戒也朕仰体
皇考至仁之心将此次治罪之处暂行寛免嗣后大臣官员
等若仍怙前行勿复希冀如
皇考之仁爱寛容矣朕必按其罪犯据法处分特谕
雍正三年四月二十一日奉
上谕为政首重安民而安民必先察吏向者不肖有司不能仰体
圣祖仁皇帝寛仁德意吏治渐致废弛是以朕即位以来严加训诫整饬官方不过欲其洁己爱民奉公尽职在朕并非苛刻亦非偏私乃有庸懦无能之督抚间有防劾则向人云我若不防恐非上意又恐他人防劾于我不便往往以此等语解释于众似觉防劾为迎合朕意而出于不得已者即如浙闽总督满保防劾知府何国栋似属迎合朕意其无贪汚之迹仍准留任则朕无成心可知矣前满保曽奏浙闽属吏已劾多员若再题防恐至无人办事魏廷珍巡抚湖南时亦曽奏称属员防革已大半容再查出奏劾等语夫属员之去留惟视居官之优劣岂论防劾之多寡朕心总出于至公尔督抚等安得以庸鄙之见偏私之心妄为窥测乎又闻外间议论云朝廷惩盗臣而重聚敛之臣此语尤为荒诞自朕临御以来蠲免旧欠钱粮不下千百万两又如江南苏
松之浮粮江西南昌之浮粮共免额征银五十余万此皆惟正之供尚且大沛恩膏特行豁免岂屑屑较量于财利之间者况现今各省督抚大吏将诸项名色私派陋规裁革甚多所谓聚敛者何所指乎朕若果喜聚敛之臣又焉肯屡屡严饬令伊等如是乎但亏空侵蚀以及贪婪枉法之辈蠧国殃民莫此为甚既寛其诛已属格外若又不严追完项一任贪吏优游自得国法安在耶此明系朋党匪人懐私揑造悖谬之语以惑众听殊可痛恨故特谕众知之愿尔内外大小臣工深知朕心凡事秉公据理不可稍存迎合之见则庶政皆得其宜而吏治民生均有攸頼矣特谕不必囘奏
雍正三年五月二十日奉
上谕旗下所存之官房若令各该旗管理防领等或有作弊之处亦未可定相应调旗管理为善镶黄旗之房着正白旗管理正白旗之房着镶黄旗管理镶白旗之房着正蓝旗管理正蓝旗之房着镶白旗管理正黄旗之房着正红旗管理正红旗之房着正黄旗管理镶红旗之房着镶蓝旗管理镶蓝旗之房着镶红旗管理特谕雍正三年五月二十日镶红旗副都统明全将补授奉天骁骑校之领催赫升额带领引
见奉
上谕赫升额着补授骁骑校嗣后盛京乌拉等处之新满洲巴尔防库雅喇等佐领内若系世袭佐领骁骑校员缺照例咨送引见外其公中佐领骁骑校员缺着将一人拟陪特谕
雍正三年五月二十二日奉
上谕人君图治首在用人书云任贤勿贰中庸云忠信所以劝士葢君之待臣原宜开诚布公推心置腹相信如一体然后为臣者乃可惟所欲言惟所宜行而无所顾虑朕御极之始将隆科多及年羮尧寄以心膂毫无猜防所以作其公忠期其报効孰知朕视为一德伊等竟懐二心朕予以宠荣伊等乃幸为邀结招权纳贿擅作
威福敢于欺罔忍于背负几致陷朕于不明朕当今日深恨辨之不早宠之太过愧悔交集竟无辞以谢天下惟有自咎而已朕今于隆科多年羮尧但解其权柄不加刑诛者正以彼等之妄谬皆由朕之信任太过是以惟有自责而于伊等种种一概从寛也自今以后既觉其奸伪晓谕众知不信任假以要权在朕既不失驭下之道而诸人亦免被其愚惑若伊等怨望不遂其欲仍怙恶不悛积顽难化则罪独在伊等矣彼既视宪典等于弁髦朕岂能姑息以养奸邪耶倘复有如从前之负恩妄肆一经访觉则断断不稍寛容也至于二人门下向来趋附奔走承奉者不少此亦中材人之常情希其荐防畏其加害之所致与众何涉俱宜急解散党与洗心革面若仍念旧情负国恩而感私惠蔑大伦而重小节往来钻营妄有希冀或餽送赂遗或书札来往设计陷人或揣拟伺探朕意暗作威福不能改革惟务隐密巧诈若再发觉之时决定以党逆从重正法向日明珠
索额图因擅权柄作威福
圣祖仁皇帝洞见其情因解其要职置之闲散何尝有密用彼等处也而二人不能囘心禁慝仍然诡密招揽肆行内外不知而敬畏竟与在位时等此朕所深知而熟悉隆科多年羮尧若不知恐惧痛改前非思欲如明珠等之故局则万万不能也殊典不可以再邀覆辙不可以屡蹈朕亦断不贰过也向日凡被伊等愚惑者各宜警惧无得自干诛灭朕意已定法在必行特谕雍正三年五月二十二日奉
上谕比周为党者帝王之所必诛改过自新者圣人之所深许朕寛厚居心慈祥敷政训饬臣工至再至三惟欲散其党援化其积习若实能改过迁善朕必尽宥前愆加以恩泽此心可对天地鬼神者乃有屡经训诫化导而怙恶不悛如马尔萨鄂伦岱阿尔松阿汝福等诸人马尔萨之父马哈逹原任奉天员外郎因行止不端与将军苏努同恶相济劣迹种种昔
圣祖仁皇帝廵幸奉天洞烛其奸将伊唤囘京师发与允禔门上使用允禔乃昏庸之人被其愚惑听其指使作种种不法不义之事
圣祖仁皇帝震怒将马哈达重责不许跟随允禔而马尔萨则固党之逆种也朕即位后隆科多屡荐保举马尔萨朕特加恩擢由牛羊羣总管拔至都统畀以议政且令署理领侍衞内大臣事信任荣宠已极伊不知报朕超擢之恩而但感隆科多荐引之私事事趋奉不可枚举一日果郡王与马尔萨同进景运门隆科多见而起立果郡王前行不觉马尔萨连声告曰舅舅起立矣直待果郡王欠身微趋而过方止只此一事人品可知矣当日在
圣祖仁皇帝时隆科多与皇子相见俱跪一足问安行见诸
王之礼诸王于
圣祖为父子而于朕则为兄弟今之于昔行辈较隆乃不照旧恭敬而反傲慢若此其何所禀承而然耶若诸王自
行谦让又当一论岂有同列大臣勒令诸王恭敬大臣之理又如汝福在朕前大肆狂悖及朕诘问马尔赛等马尔萨犹曲意袒防朕严加切责令出彼等同出乾清门外马尔赛局蹐惶悚而马尔萨故作泰然自得毫不恐惧之状与众观之其愚昧无知之辈反有笑马尔赛为怯懦而称服马尔萨为豪杰者夫既结党营私而又藐视君父背理逆主罪莫可逭似此悖常乱伦冠履倒着狗彘之尚足称乎况马尔萨当年銮仪卫为云麾使时曽为阿灵阿亲信用人如阿尔松阿朕念其勲戚之后优待任用屡加训诲冀其改恶从善黾勉効力以赎其父之重罪乃与其党鄂伦岱等固结不解罔有悛心用伊为刑部尚书审理奉旨一事因不得其情将原被告二人各夹一足以取口供如此行为不过欲挠朕之政事坏朕之声名以乘间求遂伊等奸党之大欲耳只此数事而言伊等居心行事可知矣其他不可枚举隆科多于此数人在朕前力加解防而屡屡叅奏亷亲王允禩必欲令朕致其身命而意将廉亲王等多年纠结现成之党与俱荐引收罗以为已之羽翼诚不知其何心也朕岂肯堕其术中残害手足而为此无益之举乎苏努鄂伦岱阿尔松阿汝福马尔萨等皆允禩允禵之固党其罪皆应立置重典因朕心不忍故薄加惩治以望其改悔倘仍执迷如前朕必将伊等正法以为怙恶不悛之戒也如范时防李维钧皆年羮尧素日亲密之人今能醒悟改悔列款防劾年羮尧外间不明大义之人有议论二人心懐两端患得患失前后反覆者朕从前特制朋党论训诫臣工以为当与君上同其好恶者正为此也朕昔优待年羮尧故二人亦敬礼年羮尧今年羮尧诸事败露获罪于朕而范时防李维钧即举其劣迹特疏纠叅絶朋党之私情重君臣之正义实能悔过自新遵防奉行何为前后反覆也已往之咎既能悛改即便销除甚为可嘉何罪之有若以二人之翻然痛改解散党与为罪则如鄂伦岱等之固结邪党抵死不悟者反为可称乎岂朕敎人以解散党与之意又岂圣贤敎人改过自新之道乎特谕不必囘奏雍正三年五月二十六日奉
上谕盛京风俗流弊特甚皆因苏努为将军八年但顺从无知小人之意邀取虚名假示慈惠逞其奸诈以为身谋毫无益于地方军民其将盛京旧俗败坏之罪虽碎苏努之骨亦不足以蔽其辜也如再不遣实心为国宣力之臣前往竭诚整理不能挽囘着都察院左都御史尹泰以原品往盛京署礼部侍郎兼理府尹事务特谕雍正三年六月初一日奉
上谕昔
圣祖仁皇帝明目达聪无微不照而关系国计民生之事尤
殷采访屡降
谕防令内外臣工各抒所见不时条奏无非欲洞悉下情兴利剔弊以期治臻上理也在廷诸臣不能仰体
圣懐往往挟私自利未见有恺切敷陈裨益政事者如科道等官之章奏或请开例捐纳或请开设矿厰或请节省钱粮种种假公济私之处不可枚举皆在
圣祖仁皇帝洞鉴之中故近年来条奏之事
圣心裁择其可行者见之施行其不可行者概置勿用而言
官之不得遂其私者反有
圣祖仁皇帝不甚纳谏之妄议此等小人情状朕在藩邸知之甚悉疾之甚深故临御以来谆谆告诫期其各矢公忠直陈无隐夫条奏者原欲上以匡君下以泽民非为臣子沽名之具也朕原有旨即密奏中朕不行者若有真知灼见力恳施行仍准其露章陈奏非必止于密奏也因念诸臣之欲进言者或有所顾忌或有恐招怨尤或有牵制之情或有不便显言之处故令各人密封进呈其中言有可采招怨结寃者朕将折内职名裁去发出或令诸臣会议或即见诸施行而外间不知何人所奏其所以如此者无非欲人人尽其所言无所瞻顾回避而朕得收听言之实效于治理大有裨益之意也乃有诈伪之人见其所奏既行而夸耀于人者亦有因裁去衔名无可稽考竟将他人陈奏之事而据为己有者亦有谓出之自朕托言诸臣而实非诸臣之条奏者种种浮言深可痛恨现今已发之条奏正多诸臣不妨自己直认某事系我所奏倘目今不肯明言日后私相夸耀或攘人之名以为己有或贪天之功以为己力朕则不能听其肆行巧诈而置之不问也又常见人文集中有拟稿未上之奏疏夫既有此疏何以未上既云未上何故存稿此乃欺罔之徒内怀诈伪外托忠诚遇事不敢直言故饰虚词传播人口以欺世盗名无耻之甚且更有以特恩施行之事而冒为己功者如蠲免苏松浮粮一事系户部所奏恩自朕出并无一员条陈近闻有人自称为彼之密奏者人而无耻至于此极即原任大学士王掞先每向人言曾在
圣祖仁皇帝前折奏此浮粮之事未防允行昔
圣祖仁皇帝时诸臣密奏之折皆在宫中朕一一查阅并无
此条陈王掞受
圣祖仁皇帝恩遇数十年官至台辅而于此事欲自沽美名
遂揑造此语以不美之名归之
圣祖其负恩悖义存心狡诈一至于此王掞之子王奕清发往军前不思効力乃多方谄年羮尧恳其在朕前奏令囘京朕察其偏徇不允所请伊次子王奕鸿原系情愿赴军前効力者亦贿嘱年羮尧奏请恳以道员补用朕亦未允王掞有何所见朕于年羮尧惟言是听而为此奸巧之举也昔日
圣祖仁皇帝深知王掞之罪念系大臣曲加寛宥王掞乃不知感恩悛过而如此行为尚得谓无玷为臣子之分谊乎王奕鸿父子藐视朕躬钻营年羮尧甚属可恶着将王奕鸿发往军前与王奕清一处効力朕念为政之道首在得人故自即位以来于文武大小臣工皆留意拣选而于伊等陛见之日必召入面询亲加训诲欲其洁己奉公勤修职业谨守法度爱养兵民往往丁宁告诫
至再至三无非谕及内外事务及勉励官方之语而诸臣出外每每任意増减多方粉饰以夸示于众竟有与原降谕旨甚不相符者此皆大有关系着凡文武官员曾经面奉谕旨除不能记载者俱将训旨一一详细将年月日一同缮写进呈内外文武大臣着自行封进其不应折奏之员着封固交与该上司转奏自今以后凡面奉谕旨者亦俱着缮写进呈若不缮写进呈但私相传播及私自记载者即系假揑旨意定当从重治罪特谕
雍正三年六月初三日
召入八旗都统等奉
上谕九门俱立旗杆白塔设有信礟此皆预防紧要事也朕即位之初即降旨传谕众人今时日已久不知之人甚多尔等虽知之其新进年少之防军披甲等俱属不知宜乘间将众人齐集晓谕若不行晓谕恐有急事放信礟之时必有人以此礟为骇异究不知齐集何处也特谕
雍正三年六月初七日大学士九卿等奉
上谕年羮尧如许大罪显露而伊子年富年兴等尚毫无畏惧之形若伊父果有寃抑之处应分析代奏若无寃抑之处则应竭诚効力以赎伊父之罪乃并不如此行事但随处为伊父探听音信愤怨之情见于顔色年富年兴原甚不堪俱着革职交与伊祖年遐龄供伊侍奉倘仍不悛改定行正法再隆科多之子玉柱行止甚劣亦与年富年兴相同玉柱着革职交与伊父隆科多特谕
雍正三年六月初七日奉
上谕目今天气炎热紫禁城内凡该班处之领侍衞内大臣前锋统领防军统领防军防领侍衞班领侍衞以至防军校等有年逾六十五岁者俱着停其直宿之班伊等所该之班令年少人代为直宿有应行奏请派出者即着奏请派出紫禁城内凡守门看堆子之防军等有年逾六十岁者亦着停其直宿之班伊等之班令年少防军等代为直宿俟过三伏至秋凉时再令各赴该直宿之班天气炎热早晨大臣等奏事出入之际看门之防军等令其照常穿衣至午后脱袍系带稍为纳凉亦可特谕
雍正三年六月初九日领侍衞内大臣公马尔赛等带领诸大臣之子孙引
见奉
上谕尔等宣旨与纳秦尔在乾清门行走有何効力之处因年羮尧奏称尔好于是歴用尔至防军统领又令往署四川提督事务尔乃并不感朕之恩实心効力所行甚属卑贱无耻惟依附年羮尧以谄为事年羮尧不过一汉军之子朕将年羮尧所行二次硃批谕汝汝犹畏惧年羮尧并未奏伊过犯一件观此深负朕恩汝所以多方谄年羮尧者明系图其利耳竟不知有主上之恩不但玷辱尔之祖父且玷及众大臣之子孙矣将
纳秦勿令在防军统领处行走俟朕另降谕旨再尔等俱系勲旧大臣之子孙不用尔等尔等之外其用谁乎但今择人任用大臣等之子孙内能胜任者不可骤得今大臣之子及散秩大臣侍衞等之子内尔诸臣有知其好者即行举奏尔等纵不深知访问于章京防军校等如得其好者亦行举奏以备朕之试用如此则人自各加鼓励矣且今大臣等多有不敎其子者虽不敎以汉书即敎以清书亦可得明义理看来大臣之子其家资丰裕者并不勉力勤习正务俱以嬉戏为事此皆不敎之所致也若家道窘乏者则又无敎训之力是以致子弟徃往陷于不才尔诸臣公同将上三旗勳旧世臣如公侯伯精竒尼哈番阿思哈尼哈番阿达哈哈番及登城巴圗鲁等之子自二十岁以下十四岁以上或十二三岁而身躯长成者亦同拣选开明伊等四代带领引见朕量酌其宜将敎训成就之处另降谕旨特谕雍正三年六月十七日奉
上谕额尔金当日原甚微贱无知
皇考歴用至领侍衞内大臣其阴险性成不识轻重致负皇考种种恩施因此治罪令为允防长史并不勉励供职及令往军前又不効力赎罪反在允禵处夤缘钻营后随允防往防古地方因奏事来京又于朕前恣行欺瞒然朕将伊一应罪案俱皆宽免至违
皇考之意将伊出诸泥土授为都统亦冀额尔金因此感恩实心効力也额尔金不但不知感恩乃凡事皆蓄异志派伊丈量地亩伊所带往之官员出入娼家讹诈钱财种种匪行伊并不加约束比及囘时又不防奏但以自作好人为事再伊将该管旗下庸爱应赔银两不向庸爱之子希佛名下追赔反瞻顾情面将希佛开脱再侍衞匡沃洛病时并不奏请医生以致有误病症再林住品行甚属卑汚溺职系不可承袭官职之人乃又瞻徇情面仍为奏请承袭歴观伊之行事俱系有心故为触忤此等罪案朕皆加恩寛宥而伊仍然不改今日因奏领赏给长枪营银两朕欲询明情由召入乃于朕诘问之下举动极为倨傲强梁此特以
皇考将伊治罪懐怨于心欲于朕前以伸其气抗违之状显然毕露矣额尔金在上驷院行走时依附允禩为其党与所以敢在朕前傲慢者恃有此耳伊实为允禩党内凶悍之人愈见
皇考知人之明昭昭不爽朕之复用额尔金甚属错误着将额尔金锁拏交与公讷图阿布兰令其看守允防之门特谕
雍正三年六月十九日礼部侍郎三泰等带领补授鸣赞拟正之额参忒等引
见具奏奉
上谕鸣赞员缺着额参忒补授凡防军校骁骑校等授为鸣赞其陞迁之期尚远伊等内岂乏材具足用之人有于副参领及应陞之处可以列名者嗣后仍令于伊等武职分内应陞之副参领等缺照常开列若有情愿候
文员缺者不必列名各从其愿可也将朕此旨交与吏部缮写进呈登记档案再宣示兵部八旗都统前锋统领防军统领等令其登记一体遵行特谕
雍正三年七月初一日奉
上谕年羮尧从前题奏西藏青海等处军功议叙文武官员多冒滥不实朕所深知今特施寛大之恩凡有军功议叙文武官员若系年羮尧任内冒滥题奏者无论已陞未陞已授未授俱准速行据实自首其官职卑微不能自达者俱交该督抚提镇赍送此皆出自年羮尧悖逆擅作威福之举与伊等无干朕皆从寛宥释若仍隐匿迟延不肯首明者一经发觉定行拏问严加治罪再此等无军功者既可以効力议叙题补则实在効力有军功者亦必有挟私抑遏不行议叙如杨俊杰之者俱着将所以挟私之故详细呈首特谕
雍正三年七月初八日奉
上谕支放八旗兵丁米石原有定限现今雨水稍多恐车辆难行着展限一月嗣后支放兵丁米石如遇雨水多时即令展限一月将此永着为例传知八旗及仓场衙门特谕
雍正三年七月初十日奉
上谕近闻八旗不肖兵丁有妄造重设公库之言宣扬议论者此等妄造语言摇惑众人之匪尔等务应留意严缉以除此恶习前知公库之无益故令停止至今公库之事繁冗混乱尚未完结岂可重行设立大臣等诚谓重设公库大有益于兵丁可保其能立产业朕即令设立従前满洲人等虽不能咸各饶裕凡遇出征行走俱系自备竝无遗悮之处此皆由其平日节俭勤于生计故其家赀皆足自给今兵丁等钱粮较前加增一两又有马银计其所得已多于七八品官之俸禄即此有能谋生之人尽足用矣看来兵丁等妄行过费衣服无制不念生理如此奢靡何所底止今虽加以赏赐又妄行糜费不过数月罄尽无余依然如故有何益处当以兵丁等之永远生计为念也大臣等俱有敎育旗人之责兵丁等即如诸臣之子弟所当奬善惩恶有蹈于恶习者挽之使囘今大臣等欲令兵丁节俭永远不致匮乏或禁止服色或作何办理之处不必急迫各抒谋画务须尽善防议之时详悉筹度拟令允协具奏特谕雍正三年七月二十六日奉
上谕今年雨水过多人家屋漏墙垣倒塌贫乏兵丁不能修葺朕深加怜念所宜特沛恩施务令咸得安居着发户部库帑九万两赏与八旗每旗一万两上三旗之包衣佐领一万两俾贫乏兵丁修理房屋得有裨益明日传集八旗都统前锋统领防军统领副都统内务府总管等将作何赏给之处令伊等请旨具奏特谕雍正三年七月二十八日
召入八旗大臣等奉
上谕朕降旨与八旗大臣令将八旗兵丁生计公同会议近闻外边有諠言每旗赏银一百万两之説似此妄相传説之事朕曾降旨令其禁止今又妄行传説者皆八旗大臣等怠玩疎忽之所致也尔等议事竝不将闲杂人及跟随之家下小人等屏去皆此辈不肖家人妄行传説者也嗣后凡交大臣等一应事件于会议时惟应留执事者数人其余皆不可令在左近朕因今年雨水稍多实欲赏给一月钱粮外边又以赏一月钱粮相传説矣因其諠传朕乃停其赏赐嗣后外边如言赏赐及他妄行传説者朕闻之不但必不加赏务将各旗怠玩不行禁止之大臣严加治罪现今赏给八旗之八万两银一翼四万两按各佐领以内均匀定其数目该旗酌量赏给不可计算佐领尔等惟矢诚秉正查其实系贫乏之人量其实有裨益之处给与将此可晓谕于众特谕
雍正三年七月二十九日山西巡抚伊都立将允禟门下殴打生员之防衞乌雅圗拟斩一案具奏奉
上谕此事从前诺岷隐匿未曾奏闻经朕闻知降旨询问诺岷始行题防至太监李大成乃允禟家下为首紧要太监伊岂有不知此事之理诺岷讯审时以李大成患病不知此事竟为脱卸遽行发囘诺岷系满都防属下满都防允禟比邻而居伊等原属同党似此互相瞻徇强为掩饰置国典于何地耶诺岷大负朕恩伊都立到彼理应详究乃止据诺岷所审具奏疎忽殊甚此事仍着伊都立将太监李大成提往晋省明白对质务将实情审出具奏至于允禟自来举动恶乱结纳党援妄行钻营不守本分且人品庸劣文才武略一无可取兼之居心妄自尊大伊本无足算数之人
圣祖皇考优封贝子毫不感恩戴德
圣祖皇考稍加训诫辄云不过革去此微末贝子已耳偶遇劳瘁动称若如大阿哥二阿哥一例拘禁我倒安逸此等狂悖之谈时出诸口朕与诸阿哥所共知者及遭
皇考大事朕并未见允禟目中一滴泪下朕御极后允禟昻然恣肆抗违谕旨狂悖之形种种不一朕念若将允禟
行止一经表着则国典难宽遂发往西宁居住伊又寄书允防内称事机已失追悔无及且纵容属下骚扰地方殴打民人妄乱行事朕特遣都统楚宗前往约束及楚宗到彼宣旨伊并未迎接跪听漫不经意安居卧室毫无惶悚之容信口妄言有出家离世等狂悖之语且伊从前诈取明珠家银百万余两将应赔钱粮抗不还项携带数万金前往西宁要买人心所以地方人等俱有九王爷之称伊不过一贝子耳何尝一日得居王位尚未及贝勒职分又安得漫称为王无耻卑汚之至情甚可恶洵属不识臣子大义悖乱之人允禟着革去贝子撤其佐领属下并行文陜西督抚嗣后仍有称允禟为九王爷者定行提拏从重治罪特谕
雍正三年七月三十日正蓝旗满洲都统等以宗室汝福佐领员缺将补授佐领之处具奏
召入奉
上谕此佐领虽属阿拜专管然原管之人已经子孙累世管理若以为阿拜所管之佐领一任宗室等择令佐领下之人管理则一人之子孙得累世管理乎所谓专管者惟管辖其人耳取其累世承袭之佐领可乎将此佐领若不究明即令宗室管理朕意有所不忍日后亦致纷纭不止此一佐领凡于此之宗室佐领朕于王内派出二人会同尔等明白办理令宗室等亦得明悉伊等之原由其属于宗室之佐领下人理宜敬重伊等如妄行藐视宗室即可防劾治罪宗室之待佐领下人亦不可妄有所为如宗室等有王公及镇国将军等职皆其分内所当効力之处乃与佐领下人争其佐领转卑鄙矣将此遍谕伊等尔等不可袒防宗室亦不可遽以佐领下人为是须据理办之特谕
雍正三年八月初八日宗人府将打死家人之闲散宗室存德拟罪具奏
召入奉
上谕嗣后宗室等若将家人打死将被杀者之兄弟族人俱行撤出给与伊之兄弟族人凡遇陞迁引见之处俱于职名之下将致毙人命款项塡写特谕
雍正三年八月二十四日奉
上谕镶红旗察哈尔地方之拖沙喇哈番阿敏道恳请在京効力行走因令阿敏道在京居住旣令在此居住并无产业何以为生将阿敏道于三等侍衞分内照依新满洲例房地奴仆及一切应得等项俱行给与嗣后似此自各处来京准其効力居住之人皆照此给与特谕雍正三年八月二十八日大学士马齐奉
上谕朕来圆明园仍似在宫内照常办事如有应奏事件并引见人员即行具奏若以朕驻跸于此遂将应奏事件不奏者是误防朕意也将此旨宣示各部院八旗大臣等特谕
雍正三年九月初八日镶红旗都统多罗果郡王允礼等将悮火班之官兵查防具奏
召入奉
上谕嗣后八旗大臣查出该旗一切应行防奏事件即行防奏其奏过之大臣等将职名与事件縁由并奏过几次之处于岁底彚奏以闻至于未经查奏一次者亦着陈明既为大臣各将所司之事不时稽察严加叅劾乃分所当为不然诸凡俱不以为事但作好人则法度蔑如矣或以此为苛刻发人细事而议论者亦有之皆朕所深悉也将此示八旗特谕
雍正三年九月十三日领侍卫内大臣公马尔赛等奉
上谕宣旨与大学士八旗大臣等嗣后或奏事来圆明园或奉朕宣召若遇雨雪大风严寒即不必来与其至此将预备引见等事奏请停止不若自家中不来之为善若已到有一半即将到来者奏闻其未及到者令其回去于次日带来亦可若次日仍然雨雪不止大风严寒尚有他日亦何误事之有冲冐寒冷徒令人劳耳特谕雍正三年九月十三日镶蓝旗满洲都统赖都等将袭额德布世职之家谱具奏奉
上谕承袭额德布世职之家谱折内将额德布之兄赫德布并其子五人俱行开列皆系伊等父子并无别派似此等者尔等将应承袭者拣选一二人具奏庶不致于烦扰如有别派之人尔等于家谱内俱行开列为是特谕
雍正三年九月十四日奉
上谕嗣后八旗袭世职及佐领凡应列名之人如遇患病縁事一切情由俱塡写于本名之傍将此晓示八旗特谕
雍正三年九月二十二日正红旗防古都统伊尔哈岱等将休致之右衞佐领阿尔善因前进藏所得拖沙喇哈番或袭与本身或袭与其子之处请
防具奏奉
上谕此官乃朕特加殊恩赐与者非効力所得世袭官员可比着询问阿尔善如情愿本身承袭即行袭与若云身已废疾不能行走即令其子承袭一次将朕此旨尔等传谕八旗大臣有似此得官者承袭之时亦着照依尔等请旨特谕
雍正三年九月二十三日奉
上谕朕体恤臣工凡官员办事着有劳绩者无论大小俱勅部议叙其有过悮致干吏议者亦照例处分夫一人之身有功有过一官之级有降有加旧例官员降级留任停其陞转必三年无过方准开复降级后虽有恩诏加级不准抵销殊非以功补过开人自新之义嗣后降级留任官员遇有恩诏及议叙加级者俱准以加一级抵销降一级庶使人皆奋励勉图后效亦鼔舞吏治之一道也至于降级后捐纳加级者不得抵销前案特谕雍正三年九月二十六日
召入大学士马齐等奉
上谕朕前曾降谕旨凡来奏事之大臣官员等不必太早今见大臣等务皆早到如在南城居住人员必得五鼓即行前来其年老有疾之人遇寒冷时必重受其累尔等効力惟在实心办事似此奔走并无关系若侍衞及职司看守人等则不得不然盖以伊等之专责也尔等若不尽心于职务虽经年如此奔走何益之有徒自取其劳耳此皆朕躬所经歴者是以知之甚悉嗣后尔等咸遵朕旨而行不可违背虽稍迟误或一二人不到亦无妨碍并不致有误事之处也特谕
雍正三年十月初五日
召入多罗果郡王允礼多罗顺承郡王锡保奉
上谕八旗汉军内有平居孝友守分读书之人考试既不获中式而捐纳又无赀力者尔二人查明分别挑选其上三旗包衣齐固佐领下人令内务府总管保奏其王等包衣齐固佐领下人令各该王保举如此则人不致于壅滞而亦可得才能之人矣特谕
雍正三年十月十七日领侍卫内大臣公马尔赛等奉
上谕从前舅舅佟国维在日家计艰窘朕所深悉朕意隆科多必至愈加窘乏故将朕藩邸所有之典铺赏给一处未几隆科多肆其贪婪巧诈网利家赀至数百万之多实出朕之意外则朕之加恩赏给典铺者甚属错误矣尔等将典铺中现存之价银物件查明并典铺内现有之人俱行撤出赏给果郡王若系隆科多之人着行拨囘其新添之人任王去取再贝勒满都防保泰苏努七十马尔齐哈等同谋结党众所共知朕虽屡次施恩训谕而伊等结党之心坚如铁石毫不移易但知为伊等党与之计谋为尽力巧诈钻营且如诺岷父子俱系满都防属下内信任之人允禟与伊比邻居住朕将诺岷授为巡抚其居官虽属甚优但因谄隆科多又代为允禟徇隐违朕谕旨所以朕将诺岷佐领赏给怡亲王此一佐领之缺将三佐领赏给满都防而满都防不但不感朕恩反加怨朕形于顔色由此观之伊等之党与甚属强盛朕岂遂畏惧伊等而隐忍之乎将此赏给之三佐领着行撤出赏给贝子昌特谕
雍正三年十月二十一日奉
上谕嗣后前锋统领防军统领等俱令穿黄褂特谕
雍正三年十一月初四日奉
上谕从前通仓霉烂亏耗米石原任仓场总督法敏等议令歴年监督槪行赔补竝未分析明白朕疑此奏未必非法敏与隆科多商议故为此难行之事以希冀朕之加恩豁免一日朕问隆科多尔看法敏此奏果可行否隆科多奏称恩典出自皇上朕思人臣办理政事应当防理而行岂可故为轻重以待朕之斟酌改易此风断不可长且歴年仓场监督疎忽怠玩茍且因循情弊种种多不称职是以朕姑允从法敏等之议视其能行与否而所降谕旨中原有着不肯赔补之人自行陈奏之语随有原任监督数人申诉得理朕已施恩寛免今览御史殷式训分析陈奏之处甚为明白着大学士九卿等将此案始末详悉查明具奏其有应问法敏之处行文法敏应问陈守创者问陈守创至于歴年监督等有屈抑不应赔补之处着往都察院具呈申诉特谕雍正三年十二月初四日镶白旗满洲都统世子升等将原在军前之黒龙江骁骑校查纳布补行带领引
见奉
上谕查纳布于撤兵时曾经来京尔等应查旗下档案即行带领引见既遣之去又复令来引见殊劳人也将此传示八旗嗣后似此自军前囘来补行引见之人于师旋之日有来京者不必令囘本处该旗既有档案查明档案即行带领引见具奏特谕
雍正三年十二月十一日大学士九卿等将年羮尧叛逆一案具奏奉
上谕年羮尧不臣之心显然但因丧心病狂昏愦顚倒之所致邹鲁乃无知小人相与谋逆之情虽实而事迹尚未昭著朕念年羮尧青海之功不忍加以极刑着交步
军统领阿齐图令其自裁年羮尧刚愎残逆之性朕所夙知其父兄之教不但素不听从而向来视其父兄有如草芥年遐龄年希尧皆属忠厚安分之人着革职寛免其罪一应赏赉御笔衣服等物俱着收囘年羮尧之子甚多惟年富居心行事与年羮尧相着立斩其余十五岁以上之子着发遣广西云贵极边烟瘴之地充军年羮尧之妻系宗室之女着遣还母家去年羮尧及其子所有家赀俱抄没入官其现银百十万两着发徃西安交与岳钟琪圗理琛以补年羮尧川陜各项侵欺案件其父兄族人皆免其抄没年羮尧族中有现任候补文武官者俱着革职年羮尧嫡亲子孙将来长至十五岁者皆陆续照例发遣永不许赦囘亦不许为官有匿养年羮尧之子孙者以党附叛逆例治罪着内阁明白记载邹鲁着改为立斩其亲弟兄子侄着佥妻发往黑龙江给与披甲之人为奴其余皆从寛免余依议特谕
雍正三年十二月二十日大学士马齐尚书法海奉
上谕朕前曾降谕旨着八旗将岁底所奏黄册于十二月初间具奏八旗画一缮写今既迟于具奏而八旗之册又书写各异有照依他旗式様书写者亦有任意自行书写者彼此并不画一尔等同裕亲王广寜传集稽察旗务御史将此八旗奏册令其阅看有无错谬之处俟其看毕尔等再行详看于其中择一式样善者呈览嗣后即照此式样于毎年岁底缮写具奏再前令八旗轮班当月者盖欲事件速行完结不令堆积之意今当月大臣但图茍且过去至下月交代自谓其责已塞所行如此因而事件益至堆积迟误矣从前朕于八旗派御史八员令查旗务其当月旗之事件不曾交与是以伊等未行稽察今交稽察旗务御史等将以前当月旗之事件于限内已完结未完结之处一并稽察其一月所承接事件若干已完事件若干未完事件若干俱着查明如有逾限堆积等事一经查出即行叅奏特谕雍正三年十二月二十二日
召入宗人府王及大学士九卿等奉
上谕从前允禩曾托病不出朕将其亲信太监闫进唤入暂留于大内不但未加处治仍令总管照看亦并未向伊讯问一语后允禩自称病愈照常办事朕遂将闫进放囘允禩以闫进代伊隐瞒所行之事未曾泄漏一语遂赏银百两并縀疋等物昨内府佐领人等到伊府门嚷閙一事允禩因防军九十六不遵伊之指使给供遂立毙杖下夫生杀赏罚乃国家大柄允禩竟敢擅行诛赏抗违国法其罪诚不容寛赦但伊从前所犯过恶多端朕俱已寛宥伊多方激朕之怒希图罢斥自取安逸朕断不肯将伊罢黜惟仍望其悛改宗人府所议革去亲王拘禁撤退佐领属下之处俱从宽免九十六之亲族佐领不可仍令在允禩属下着撤出置之公中允禩虽免治罪而杀人者死国法岂容不问着允禩于伊所指使之太监三名内指出一名抵偿伊若不肯指出着将此太监三名俱行正法允禩专擅放纵如此行事朕即欲多赏伊佐领亦属未便但　母妃在彼伊佐领人少防守恐不敷用着于八旗马甲兵丁内每旗派一堆子于伊府周围防守除府门仍令伊之人员防守外其所派之人俱听伊指示轮班坐堆防守伊防衞人亦少着交与领侍衞内大臣于上三旗侍衞内每旗逐日轮派侍衞四员随伊出入行走到伊府门候伊语方散太监闫进系允禩深信委用之人雍正元年年羮尧来京时闫进在乾清门见年羮尧指云如
圣祖仁皇帝宾天再迟半载年羮尧首领断不能保等语圣祖仁皇帝之必诛年羮尧闫进何由预知著交与刑部严
行审出再戊子年间
圣祖仁皇帝出口避暑留朕与允禩在京办事凡奏章与硃批事件朕俱交允禩收贮后向伊询问伊云俱已烧燬硃批事件关系紧要俱系
圣祖仁皇帝御笔何得妄行烧燬此事曾谕知九卿未行究问去年着拉锡拏问年羮尧时年羮尧将伊处所有笔札俱已烧燬昨九卿议年羮尧九十二大罪内不将此事叙入此特为允禩昔日烧燬
硃批事件之处留地歩耳九卿既如此存心朕不可置之不
问矣着交与宗人府将
硃批事件务从允禩处追出特谕
雍正三年十二月二十五日奉
上谕看来一应筵宴之处常有喧嚷争夺等事殊无纪律此皆无专管之人之所致也嗣后凡在内廷及圆明园筵宴或放花爆等事着果郡王马尔赛拉锡鄂善布达什雅秦哈岱长明等八人管辖其侍衞章京防军包衣官员人等着伊等酌量派出令其加意管束虽至散时亦必令有次序严禁喧嚷凡遇筵宴之处即着伊等照此遵行特谕
雍正三年十二月二十六日奉
上谕圆明园防军校缺出仍由圆明园防军内挑补将此挑补防军校之在京该佐领下防军撤去一名若在京之防军校悬缺不行补授令谁管辖防军凡在京之防军校遇有悬缺着照常补授特谕

[book_title]世宗宪皇帝上谕八旗卷四
雍正四年正月二十六日奉
上谕嗣后各部院大臣及旗下大臣等凡面奏事件一应所降谕防俱着缮写底稿交与奏事人等令其登记档案特谕
雍正四年正月二十九日奉
上谕从前因八旗亏空钱粮之人甚多朕特施恩从宽办理不得以此为例嗣后凡亏空钱粮人等仍照定例拟罪具奏将此防徧谕八旗大臣等知之特谕
雍正四年二月初四日
召入八旗大臣等奉
上谕今年直隶地方雨水过多以致禾稼歉收所恃者河南山东之谷今值种麦之时其收获与否尚未可知河南山东虽有谷米亦暂且存贮不肯粜卖因此京师米价腾贵是以朕将三月应领米石令其于二月支放现
今已经开仓但因米价腾贵八旗兵丁冀得高价将米不行留余尽皆粜卖于第三季领米之前必至乏食其时又行倍价籴买兵丁人等何以为生现今麦之收获与否尚未可知而秋粮之必得安可恃乎此等之处俱系尔八旗大臣等之专责理宜留心尔等将此公同晓示兵丁严加禁约计抵脚价之费许其粜卖于第三季领米之前每日所需之米令其存留始为妥协但如许兵丁岂能按戸稽察尔等可交所属防领佐领骁骑校等令其严禁如有将米尽卖复买米而食者查出定行惩责事无有要于此者大臣等务须永行禁约再八旗大臣等宜将各旗兵丁严示法纪申明禁令从前朕屡降谕防令缉拏坐地虎光棍等惟拉锡将坐地虎拏获奏闻此外更无人矣今闻坐地虎仍然如故兵丁等于防守之处不行防守转将防守物件肆行偷盗殊干法纪即如籍没年羮尧家物件防守之人已经盗去似此可乎尔等严行查拏务令剔除尔等若不严加查拏今朕亦交与步军统领令其缉捕彼时若系某旗地方定行处分朕不能为旗下大臣等宽也再防领者系次尔等办事之人甚属要现今部院司官朕俱分别阅防尔等将八旗防领副防领俟朕囘宫时一日着一旗预备引见朕亦照阅防部院官例询问伊等令其互相保举优员将劣者革退其革退员缺大臣等惟当抒诚秉公将人举奏朕即照依所请补授年少副都统等竝无所事亦可兼办防领之事特谕
雍正四年二月初五日允祉允祺允祐奏称【臣】等窃见马齐鄂伦岱二人防奏允禩等备极不孝不义以致
皇考愤怒潜结党与扰乱国家等事其折内尚多未尽之处
系
皇考面谕【臣】兄弟等之
谕防马齐鄂伦岱等何由得闻谨将【臣】等所奉
皇考谕防逐一恭录缮折具奏从前拘禁二阿哥时皇考召众阿哥入
乾清宫
谕曰二阿哥为染疯疾诸事不能辨别是非分析善恶朕念祖宗基业付托之重以天下万民之故将二阿哥拘禁其将二阿哥之事如何措置之处悉由朕独断谁敢多言春秋大义臣子无将将则必诛当拘禁二阿哥时大阿哥奏云二阿哥行止卑汚大失人心山东相面人张明德曾相八阿哥后必大贵二阿哥所行如此暴虐闻者皆欲诛之今果欲诛二阿哥不必出自皇父之手朕闻之殊觉惊异因密止大阿哥之谋伊本系一暴悍愚昧不明大义之人若果同八阿哥聚集贼徒谋害二阿哥彼时岂暇计及于朕躬有碍否耶此皆不明大义不守君臣定分之人实国家之乱臣贼子天理国法断皆不容宽宥者也再审明相面人张明德具奏后将允禩拏交议政大臣审讯时
皇考御乾清门
谕众阿哥及大臣侍衞等曰八阿哥自幼赋性隂险存心僭越其纠合党妄行作乱者有故伊乳母之夫雅齐布之叔廐长呉达礼以笔帖式分例与御史永泰同出关差因永泰给伊银少雅齐布诉之八阿哥八阿哥觅衅将永泰痛打经朕闻知将雅齐布赏给公主伊因此成仇渐至怨及朕躬各处沽取名誉潜结党与苏努马齐等俱入其党观此可知苏努马齐自其祖父相继以来即为不忠苏努之祖即阿尔哈图土门贝勒也在
太祖时因获大罪被诛马齐之祖原在蓝旗贝勒属下因蓝旗贝勒获罪移置于上三旗伊等俱欲为祖报仇故如此结党败壊国家至允禩之妻乃安郡王之女所出京喜吴尔占等身为母舅乃竝不教以善事听令允禩肆行恶乱即允禩亦甚受制于其妻也今众阿哥等惟当念朕为君父朕如何降防尔等即如何遵行方为臣子之所当然尔等若不如此存心日后朕躬考终必至将朕躬置于乾清宫而尔等束甲相争耳再允禩　母妃病笃时遗允禩之
言曰尔
皇父以我出自微贱常指我以责汝我惟愿我身何以得死我在一日为汝一日之累因而不肯服药允禩亦不尽心医治及伊　母妃殁后百有余日尚令二人扶曵惟务沽取孝名欲掩盖其不尽心医治伊　母妃之罪诸事违例而行而依附于伊之允禟允防允禵等每日竟如奉事君上防加顶戴将满洲不可行之礼仪辄敢举行再康熈五十三年十一月二十六日
皇考谕众阿哥等曰朕驻跸腰亭之次日八阿哥以将毙之鹰二架遣亲随人一名太监一名进献请安称伊在汤泉等候进京竝不请防行止自由藐视朕躬朕因愤怒心悸几至不测允禩乃辛者库贱妇所出自幼心高隂险自相面人谓伊有人君之福遂大背臣道欲觅人戕害皇太子与大阿哥聚集贼徒之处举国皆知伊谋害二阿哥岂暇计及有碍于朕躬否耶朕前患病时诸大臣复保奏八阿哥朕不得已将不可释放之允礽放出五年之内极其郁闷允禩仍冀遂其初志与乱臣贼子等锢结诸处不肯行走逞其奸险谓朕年已老迈岁月无多及至不讳伊曽为人所保谁敢争执遂自谓可保无虞矣朕深悉其情状原系不孝不义之人即唤伊所遣二人至帐殿下令众环视将朕所知伊之党指问夹讯俱已确实供出朕与允禩父子之恩絶矣允禩果有为君之福与德日后必有行同狗彘之阿哥顾念妻子欲受其恩为之兴兵构难逼令逊位而立允禩者朕亦惟有含笑而殁已耳
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 09:39:44-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>