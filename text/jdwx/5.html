<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="䷀乾,䷫姤,䷠遯,䷋否,䷓观,䷖剥,䷢晋,䷍大有,䷲震,䷏豫,䷧解,䷟恆,䷭升,䷯井,䷛大过,䷐隨,䷜坎,䷻节,䷂屯,䷾既济,䷰革,䷶丰,䷣明夷,䷆师,䷳艮,䷕賁,䷙大畜,䷨损,䷥睽,䷉履,䷼中孚,䷴渐,䷁坤,䷗復,䷒临,䷊泰,䷡大壮,䷪夬,䷄需,䷇比,䷸巽,䷈小畜,䷤家人,䷩益,䷘无妄,䷔噬嗑,䷚颐,䷑蛊,䷝离,䷷旅,䷱鼎,䷿未济,䷃蒙,䷺涣,䷅讼,䷌同人,䷹兑,䷮困,䷬萃,䷞咸,䷦蹇,䷎谦,䷽小过,䷵归妹,《京氏易传》全文在线阅读,《京氏易传》全文在线下载,大玄古籍书库">
<meta name="description" content="䷀乾：纯阳用事，象配天，属金。与坤为飞伏，居世。《易》云：「用九，见群龙无首，吉。」九三、三公为应，肖乾乾夕惕之忧。甲壬配外內二象，积筭起己巳火，至戊辰土。周而復始。五星从位起镇星，参宿从位起壬戍。建子起潜龙，建巳至极主亢位。配於人事为首，为君父；於类为马，为龙。降五行，颁六位。居西北之分野，阴阳相战之地。《易》云：「战于乾。」天六位，地六气。六象六包，四象分万物。阴阳无差，升降有等。人事吉凶见乎其象，造化分乎有无。六位纯阳，阴象在中。阳为君，阴为臣；阳为民，阴为事。阳实阴虚，明暗之象，阴阳可知。水配位为">
<title>《京氏易传》_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">《京氏易傳》</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">[西漢] 公元前57年-公元前37年 京房著</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">經典文獻,</span> <br/>
          字数： <span class="inputVal" id="bknum">[book_length]18884</span> <br/>
          说明： <span class="inputVal" id="bkdec">䷀乾：純陽用事，象配天，屬金。與坤為飛伏，居世。《易》云：「用九，見群龍无首，吉。」九三、三公為應，肖乾乾夕惕之憂。甲壬配外內二象，積筭起己巳火，至戊辰土。周而復始。五星從位起鎮星，參宿從位起壬戍。建子起潛龍，建巳至極主亢位。配於人事為首，為君父；於類為馬，為龍。降五行，頒六位。居西北之分野，陰陽相戰之地。《易》云：「戰于乾。」天六位，地六氣。六象六包，四象分萬物。陰陽無差，升降有等。人事吉凶見乎其象，造化分乎有無。六位純陽，陰象在中。陽為君，陰為臣；陽為民，陰為事。陽實陰虛，明暗之象，陰陽可知。水配位為福德，木入金鄉居寶貝，土臨內象為父母，火來四上嫌相敵，金入金鄉木漸微。宗廟上建戌亥，乾本位，陽極陰生，八卦例諸。

[book_title]䷫姤
姤：陰爻用事，金木互體，天下風行曰姤。姤、遇也。《易》曰：陰遇陽，與《巽》為飛伏。元士居世，尊就卑，定吉凶。只取一爻之象。九四、諸侯堅剛在上，陰氣處下。《易》云：「繫于金柅。」巽積陰入陽，辛壬降內外象。建庚午至乙亥，積筭起乙亥水，至丙戍土，周而復始。五星從位起太白，井宿從位入辛丑，建午起坤宮。初六爻。《易》云：「履霜、堅冰至。」建亥，「龍戰于野。」配與人事為腹，為母。於類為馬。《易》云：「行地無疆。」「內巽為風。」「乾為天。」天下有風行，君子以號令告四方。天風氣象三十六候，木入金為始，陰不能制於陽，附於金柅。《易》之柔道牽也，五行升降，以時消息。陰盪陽，降入《遯》。

[book_title]䷠遯
遯：陰爻用事，陰盪陽遯。金土見象，山在天下為《遯》，陰來陽退也。小人君子污隆，契斯義也。《易》云：「遯世無悶。」與民為飛伏，大夫居世，建辛未為月。六二得應，與君位遇建焉。臣事君，全身遠害。建辛未至丙子，陰陽遯去，終而伏位。積筭起丙子至乙亥，周而復始。陽消陰長，無專於敗。</span> <br/>
          封面： <span class="inputVal" id="bkimg">Z_19630.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]《京氏易傳》
[book_date][西漢] 公元前57年-公元前37年 京房著
[book_length]18884
[book_img]Z_19630.jpg


[book_title]䷀乾
䷀乾：純陽用事，象配天，屬金。與坤為飛伏，居世。《易》云：「用九，見群龍无首，吉。」九三、三公為應，肖乾乾夕惕之憂。甲壬配外內二象，積筭起己巳火，至戊辰土。周而復始。五星從位起鎮星，參宿從位起壬戍。建子起潛龍，建巳至極主亢位。配於人事為首，為君父；於類為馬，為龍。降五行，頒六位。居西北之分野，陰陽相戰之地。《易》云：「戰于乾。」天六位，地六氣。六象六包，四象分萬物。陰陽無差，升降有等。人事吉凶見乎其象，造化分乎有無。六位純陽，陰象在中。陽為君，陰為臣；陽為民，陰為事。陽實陰虛，明暗之象，陰陽可知。水配位為福德，木入金鄉居寶貝，土臨內象為父母，火來四上嫌相敵，金入金鄉木漸微。宗廟上建戌亥，乾本位，陽極陰生，八卦例諸。

[book_title]䷫姤
姤：陰爻用事，金木互體，天下風行曰姤。姤、遇也。《易》曰：陰遇陽，與《巽》為飛伏。元士居世，尊就卑，定吉凶。只取一爻之象。九四、諸侯堅剛在上，陰氣處下。《易》云：「繫于金柅。」巽積陰入陽，辛壬降內外象。建庚午至乙亥，積筭起乙亥水，至丙戍土，周而復始。五星從位起太白，井宿從位入辛丑，建午起坤宮。初六爻。《易》云：「履霜、堅冰至。」建亥，「龍戰于野。」配與人事為腹，為母。於類為馬。《易》云：「行地無疆。」「內巽為風。」「乾為天。」天下有風行，君子以號令告四方。天風氣象三十六候，木入金為始，陰不能制於陽，附於金柅。《易》之柔道牽也，五行升降，以時消息。陰盪陽，降入《遯》。

[book_title]䷠遯
遯：陰爻用事，陰盪陽遯。金土見象，山在天下為《遯》，陰來陽退也。小人君子污隆，契斯義也。《易》云：「遯世無悶。」與民為飛伏，大夫居世，建辛未為月。六二得應，與君位遇建焉。臣事君，全身遠害。建辛未至丙子，陰陽遯去，終而伏位。積筭起丙子至乙亥，周而復始。陽消陰長，無專於敗。《繫》云：「能消息者，必專者敗。」五星從位起太陰，鬼宿入位降丙辰，配於人事為背，為手，於類為狗，為山石。內外升降，陰陽分數二十八候，土入金為緩，積陽為天，積陰為地。山所地高峻，逼通於天。是陰長陽消，降入《否》。

[book_title]䷋否
否：內象陰長，天氣上騰，地氣下降。二象分離，萬物不交也。小人道長，君子道消。《易》云：「否之匪人。」與《坤》為飛伏，三公居世。上九宗廟為應，君子以俟時，小人為災。建壬申至丁丑，陰氣浸長，積筭起丁丑至丙子，周而復始。五星從位起歲星，柳宿從位降乙卯。氣分氣候三十六，陰陽升降，陽道消鑠。陰氣凝結，君臣、父子各不迨及。《易》云：「其亡其亡。繫于苞桑。」天地清濁，陰薄陽消。天地盈虛，與時消息。危難之世，勢不可久。五位既分，四時行矣。上九云：「否極則傾」何可長也？陰長降入於《觀》。

[book_title]䷓觀
觀：內象陰道已成，威權在臣，雖大觀在上，而陰道浸長，與《巽》為飛伏，諸侯臨世，反應元士而奉九五。《易》云：「觀國之光。利用賓于王。」建癸酉至戊寅，陰陽交伏，積筭起戊寅至丁丑，周而復始。金土火互為體，五星從位起熒惑，星宿從位降辛未，土木分氣二十八。陰陽升降，定吉凶成敗，取六四至于九五，成卦之終也。《易》云：「觀我生。」又云：「風行地上。」列象分爻，以定陰陽進退之道，吉凶見矣。地上見《巽》，積陰凝盛，降入于《剝》。

[book_title]䷖剝
剝：柔長剛減，天地盈虛，體象金為本，隨時運變，水土用事。成剝之義，出於上九。《易》云：「碩果不食，君子得輿，小人剝廬。」與《艮》為飛伏，天子治世，反應大夫。建甲戌至己卯，陰陽定候，積筭起己卯木，至戊寅木，周而復始。純土配金用事，五星從位起鎮星，張宿從位降丙子，金土分氣三十六。《易象》云：「山附於地，《剝》。」君子俟時，不可苟變，存身避害，與時消息。春夏始生，天氣盛大；秋冬嚴殺，天氣消滅。故當《剝》道已成，陰盛不可逆，陽息陰專，升降六爻，反為游魂，盪入《晉》。

[book_title]䷢晉
晉：陰陽返復，進退不居，精粹氣純，是為游魂。金方以火土運用事，與《艮》為飛伏，諸侯居世，反應元士。建己卯至甲申，陰陽繼候，積筭起甲申金，至癸未土，周而復始。五星從位起太白，翼宿從位降己酉金，二象分候二十八，運配金土。積筭氣候無差於晷刻，吉凶列陳，象在其中矣。天地運轉，氣在其中矣。乾道變化，萬物通矣。六爻交通，至於六卦陰陽，相資相返，相剋相生。至游魂復歸本位為《大有》。故曰：「火在天上，《大有》。」為歸魂卦，定吉凶，配人事，五行象乾為指歸地。

[book_title]䷍大有
大有：卦復本宮曰《大有》，內象見乾是本位，純金用事，與《坤》為飛伏，三公臨世，應上九為宗廟。建戊寅至癸未，積筭起癸未土至壬午火，周而復始。五星從位起太陰，軫宿從位降甲辰，金土分象三十六候，配陰陽升降，六位相盪，返復其道，吉凶度數與《乾》卦同，分六五陰柔為日，照于四方，象天行健，少者為多之所宗，六五為尊也。《易》曰：「火在天上，《大有》。」陰陽交錯，萬物通焉。陰退陽伏，返本也。《乾》、象分盪八卦入《大有》終也。《乾》生三男，次入《震》宮八卦。

[book_title]䷲震
震：分陰陽交互用事，屬於木德，取象為雷，出自東方。《震》有聲，故曰雷，雷能警於萬物，為發生之始，故取東也。為動之主，為生之本，《易繫》云：「帝出乎《震》。」與《巽》為飛伏。宗廟處上六，運數入丙子至辛巳。積筭起辛巳至庚辰，土宮配吉凶，周而復始。五星從位起歲星，角宿從位降庚戌土。內外木上二象俱震。《易》曰：「震驚百里。」又云：「畏鄰戒也。」取象為陽，配爻屬陰，故曰：「陰陽交錯而為《震》。」氣候分數三十六，定吉凶於頃刻毫釐之末，無不通也，無不備也。陰陽交互，陽為陰，陰為陽，陰陽二氣盪而為象，故初九三陰為《豫》。

[book_title]䷏豫
豫：卦配火水木以為陽用事，《易》云：「利建侯行師。」又云：「天地以順動。」故日月不過，四時不忒。聖人以順動，則刑罰清而民服，與《坤》為飛伏。世立元士為地易，奉九四為正，正建丁丑至壬午，積筭起壬午至辛巳，以六爻定吉凶，周而復始。五星從位起熒惑，亢宿從位降乙未土，上木下見土，內順外動，故為悅豫。時有屯夷，事非一揆，爻象適時，有凶有吉。人之生世，亦復如斯。或逢治世，或逢亂時，出處存亡，其道皆系。《易》云：「大矣哉。」陰陽升降，分數二十八，極大小之數，以定吉凶之道。《豫》以陽適陰為內順，成卦之義在於九四一爻，以陽盪陰，君子之道，變之於《解》。

[book_title]䷧解
解：陰陽積氣，聚散以時，內險外動，必散。《易》云：「解者、散也，解也。」品彙甲拆，雷雨交作，積氣運動，天地剖判，成卦之義在於九二，與《坎》為飛伏。立大夫於世為人，而六五降應，委權命於庶品，建戊寅至癸未，推吉凶於陰陽，定運數於歲時，積筭起癸未至壬午，周而復始。五星從位起鎮星，氏宿從位降戊辰，木下見水，動而險，陰陽會散，萬物通焉。升降屬陽盪陰，以陽為尊，尊者高而卑者低，變六三為九三《恆》卦，分氣候定數，極位於三十六。變《坎》入《巽》，居內象，為雷風運動，鼓吹萬物，謂之《恆》。

[book_title]䷟恆
恆：久於其道，立於天地，雷與風行，陰陽相得，尊卑定矣。號令發而萬物生焉，雷風行而四方齊也，與《巽》為飛伏。三公治世，應於上六宗廟，建己卯至甲申，金木起度數，積筭起甲申至癸未，周而復始。五星從位起太白，房宿從位降辛酉，上下二象見木，分陰陽於內外，氣候分數三十八，九三至於陽屯之位，不順所履，無定其位。《易》云：「不恆其德，或承之羞。」陰陽升降反於陰，君道漸進，臣下爭權，運及於《升》。

[book_title]䷭升
升：陽升陰，而陰道凝盛，未可便進，漸之曰《升》。升者、進也，卦雖陰而取象於陽，故曰：「以陽用事。」與《坤》為飛伏，諸侯在世，元士為應，候建庚辰至乙酉，積筭起乙酉至甲申，周而復始。五星從位起太陰，心宿入位降癸丑，土下見木，內外俱順，動陰陽而長，歲時人事配吉凶，發乎動。《易繫》云：「吉凶悔吝生乎動。」氣候配象數位三十六，自下升高，以至於極。至極而反，以修善道而成其體，陰道革入陽為《坎》，水與風見《井》。

[book_title]䷯井
井：陰陽通變，不可革者、《井》也。《井》道以澄清不竭之象，而成於《井》之德也。《易》云：「《井》者、德之基。」又云：「往來井井，見功也。」改邑不改井，德不可渝也，與《坎》為飛伏。九五處至尊，應用見本象，建辛巳至丙戌，積筭起丙戌至乙酉，周而復始，五星從位起歲星，尾宿從位降戊戌，《坎》下見風險於前，內外相資益於君。賢人有位，君子不孤。《傳》曰：「德不孤，必有鄰。」氣候所象，定數於二十八，天地之數，分於人事；吉凶之兆，定於陰陽。陰生陽消，陽生陰滅。二氣交互，萬物生焉，《震》至於《井》，陰陽代位，至極則反，與《巽》為終。退復於本，故曰：「游魂為《大過》。」

[book_title]䷛大過
大過：陰陽代謝，至於游魂。《繫》云：「精氣為物，游魂為變。」是故知鬼神之情狀，互體象《乾》，以金土定吉凶，去本末，取二五為過之功，與《坎》為飛伏。降諸侯，立元首，元士居應上，建丙戌至辛卯，積筭起辛卯至庚寅，周而復始。五星從位起熒惑，箕宿從位降丁亥，陰陽相盪，至極則反，反本及末於游魂，分氣候三十六，陽入陰，陰陽交互，反歸於本曰歸魂，降《隨》卦。

[book_title]䷐隨
隨：《震》象復本曰《隨》，內象見《震》曰本。純木用事，與《巽》為飛伏。世立三公，應宗廟，建乙酉至庚寅，積筭起庚寅至己丑，周而復始。五星從位起鎮星，計都從位降庚辰，氣候分數二十八，六位雖殊，吉凶象《震》。進退隨時，各處其位，無差晷刻，內外二象悅而動，隨附於物，係失在於六爻，吉凶定於起筭之端，進退見乎隨時之義，金木交刑，水火相敵，休廢於時，吉凶生焉。《震》以一君二民，動得其宜，本於《乾》而生乎《震》，故曰「長男」。陰陽升降為八卦，至隨為定體，資於始而成乎終。《坎》降中男而曰《坎》，互陽爻居中為《坎》卦。

[book_title]䷜坎
坎：積陰以陽處中，柔順不能履重剛之險，故以剋。克柔而履險而曰陽，是以《坎》為屬中男分，北方之卦也，與《離》為飛伏。世立宗廟，居於陰位，比近九五，金於《坎》道，遠於禍害，三公居應，亦為陰暗，成《坎》之德，在於九五、九二也。建起戊寅至癸未，積筭起癸未至壬午，周而復始。五星從位起太白，牛宿從位降戊子，歲數、運數三十六，內外俱《坎》，是重剛之位。《易》曰：「《坎》、陷也。」《震》以陽居初，能震動於物，能為動主。《坎》以陽居中，為重剛之主，故以《坎》為險，陽變陰成於險道，今以陰變陽，止於為《節》。

[book_title]䷻節
節：水居澤上，澤能積水。陽止於陰，故為《節》。《節》者、止也。陽盪陰而積實居中，悅內而險於前，陰陽進退，金水交運。與《兌》為飛伏，元士立元首，見應諸侯，建起甲申至己丑，積筭起己丑至戊子，周而復始。五星從位起太陰，女宿從位降丁巳，金上見水，本位相資，二氣交爭，失節則嗟。《易》云：「不節若。則嗟若。」分氣候二十八，中男入《兌》少女分，盪入陰中，位見陽升降，見長男，次入水雷《屯》。

[book_title]䷂屯
屯：內外剛長，陰陽升降，動而險。凡為物之始，皆出先難後易，今《屯》則陰陽交爭，天地始分，萬物萌兆，在於動難。故曰《屯》。故《易》曰：「《屯》如邅如，乘馬班如，泣血漣如。」難定乃通。《易》云：「女子貞不字，十年乃字。」土木應象見吉凶，與《震》為飛伏。世上見大夫，應至尊，陰陽得位，君臣相應，可以定難於草昧之世，建乙酉至庚寅，積筭起庚寅至己丑，周而復始。五星從位起歲星，虛宿從位降庚寅，分氣候三十六，陽適陰，入中女。子午相敵，見吉凶。

[book_title]䷾既濟
既濟：二氣無衝，陰陽敵體，世應分君臣，剛柔得位曰《既濟》，與《離》為飛伏。世上見三公，應上見宗廟，內外陰陽相應，《坎》、《離》相納，上下交，五行相配，吉凶麗乎爻象。建丙戌至辛卯，卦氣分節氣，始丙戌受氣，至辛卯成正象。考六位，分剛柔，定吉凶，積筭起辛卯至庚寅，周而復始。五星從位起熒惑，危宿從位降己亥，分氣候二十八。《坎》入《兌》為積陰，二象分俱陰，上下反覆，卦變《革》。

[book_title]䷰革
革：二陰雖交，志不相合，體積陰柔，爻象剛健，可以革變。《兌》上《離》下，務上下積陰，變改之兆，成物之體，故曰《革》。易云：「君子豹變，小人革面。」與《兌》為飛伏，諸侯當世，見元士。九五、六二為履正位，天地革變，人事隨而更也。建始丁亥至壬辰，水土配位，積筭起壬辰至辛卯，周而復始。五星從位起鎮星，室宿從位降丁亥。分氣候三十六，其數起元首。上金下火，金積水而為器，火變生而為熟，生熟稟氣於陰陽，革之於物，物亦化焉。《易》云：「巳日乃孚。」陰陽更始，動以見吉凶。動以柔當位，剛會之光大，革變於《豐》。

[book_title]䷶豐
豐：雷火交動，剛柔散，氣積則暗，動乃明。《易》云：「豐其屋，蔀其家，闚其戶，闃其無人，三歲不覿，乃凶。」火木分象，配於積陰，與《震》為飛伏。陰處至尊為世，大夫見應，君臣相暗，世則可知，臣強君弱，為亂世之始。建生戊子至癸巳。雷與火震動曰《豐》，宜日中，夏至積陰生，《豐》當正應，吉凶見矣。積筭起癸巳至壬辰，周而復始。五星從位起太白，壁宿從位降庚申，分氣候二十八，上木下火，氣稟純陽，陰生於內。陽氣雜，正性潰，亂極乃反，為游魂。入積陰，陰陽升降，反歸於本。變體於有無，吉凶之兆，或見於有，或見於無。陰陽之體，不可執一為定象，於八卦陽盪陰，陰盪陽。二氣相感而成體，或隱或顯，故《係》云：「一陰一陽之謂道。」外卦《震》降陰，入《明夷》。

[book_title]䷣明夷
明夷：積陰盪陽，六位相傷。外順而隔於明，處暗不分。傷於正道曰《明夷》。五行升降，八卦相盪。變陽入純陰，陰道危，陽道安，故與《震》為飛伏。傷於明而動乃見志，退位入六四，諸侯在世，元士為應，君暗臣明，不可止。建起六四癸巳至戊戌，積筭起戊戌至丁酉，周而復始。五星從位起太陰，奎宿從位降癸丑，分氣候三十六，地有火，明於內，暗於外。當世出處，為眾所疑，之所及傷於明。《易》曰：「三日不食，主人有言。」陰陽進退，金水見火，氣不相合，六位相盪。四時運動，靜乃復本，故曰游魂。次降歸魂入《師》卦。

[book_title]䷆師
師：變離入陰陽於正道，復本歸《坎》，陽在其中矣。處下卦之中，為陰之主，利於行師。《易》云：「師者、眾也。」眾陰而宗於一，一陽得其貞正也，與《離》為飛伏，陰陽相薄，剛柔遷位，世主三公，應為宗廟。建始壬辰至丁酉，積筭起丁酉至丙申，周而復始。五星從位起歲星，婁宿從位降戊午，分氣候二十八，地下有水，復本位。六五居陰處陽位，九二貞正，能為眾之主，不潰於眾。《易》云：「《師》貞丈人吉。」入卦始於《坎》。陰陽相盪，反至於極。則歸本《坎》中男，升降得失，吉凶悔吝，策於六爻。六爻之設出於蓍，蓍之得象而卦生，積筭起於五行，五行正則吉，極則凶。吉凶之象，顯於天地、人事、日月、歲時。《坎》之變於《艮》，《艮》為少男，少男處卦之末為極也。次入《艮》卦。

[book_title]䷳艮
艮：乾分三陽為長中少，至《艮》為少男，本體屬陽，陽極則止，反生陰象。《易》云：「《艮》、止也。」於人為手，為背；取象為山，為石，為門，為狗。上艮下艮二象，土木分氣候，與《兌》為飛伏。世上見宗廟，三公為應，陰陽遷次，長幼分形。庚寅至乙未，陰長陽極，升降六位，進退順時，消息盈虛。積筭起庚寅至己丑，周而復始。五星從位起熒惑，胃宿從位降丙寅，分數位三十六，金木相敵，升降以時。《艮》止於物，背於物，《易》云：「時止則止。時行則行。」剛極陽反，陰長積氣，止於九三。初六變陽，取其虛中，文明在內，成於《賁》，次降入《賁》卦。

[book_title]䷕賁
賁:《泰》取象，上六、柔來反剛，九二、剛上文柔，成《賁》之體，止於文明，《賁》者、飾也，五色不成謂之《賁》，文彩雜也。山下有火，取象文明，火土分象，與《離》為飛伏。世立元士，六四、諸侯在應，陰柔居尊，文柔當世，素尚居高，侯王無累。《易》云：「賁于丘園，束帛戔戔。」建始辛卯至丙申，積筭起丙申至乙未，周而復始。五星從位起鎮星，昴宿從位降己卯，分氣候二十八。土火木分陰陽，相應為敵體。上九、積陽素尚，全身遠害，貴其正道，起於潛，至於用九。陰陽升降，通變隨時，《離》入《乾》，將之《大畜》，次降六二中虛為三連，入《太畜》卦。

[book_title]䷙大畜
大畜：陽長陰消，積氣凝盛，外止內健，二陰猶盛，成于《畜》義。《易》云「既處」，畜消時行，陽未可進，取於下卦，全其健道。君子以時順其吉凶，與《乾》為飛伏，建始壬辰至丁酉，積筭起丁酉至丙申，周而復始。五星從位起太白，畢宿從位降甲寅，九二、大夫應世，應六五為至尊，陰陽相應，以柔居尊，為畜之主，分氣候二十八。山下有《乾》，金土相資，陽進陰止，積雨潤下，《畜》道光也，《乾》象內進，君道行也。吉凶升降，陰陽得位，二氣相應，陽上薄陰，陰道凝結，上於陽長為雨反下。九居高位，極於畜道，反陽為陰，入于《兌》象。六三應上九，上有陽九，反應六三，成于《損》道，次降《損》卦。

[book_title]䷨損
損：澤在山下，卑險於山，山高處上，損澤益山，成高之義，在於六三。在臣之道，奉君立誠。《易》云：「損下益上。」與《兌》為飛伏，三公居世，宗廟。建始癸巳至戊戌，積筭起戊戌至丁酉，周而復始。五星從位起太陰，觜宿從位降丁丑。土星入卦配吉凶，陰陽相盪，位不居。六爻有吉凶，四時變更，不可執一以為規。分氣候二十八，陰陽升降，次《艮》入《離》，見《睽》之象，《損》益六爻，剛長陰，次入火澤《睽》卦。

[book_title]䷥睽
睽：火澤二象，氣運非合，陰消陽長，取象何比？惟陽是從，陰陽動靜，剛柔分焉，先《睽》後合，其消通也。文明上照，幽暗分矣。《易》云：「見豕負塗，載鬼一車，先張之弧，後說之弧，遇雨則吉，群疑亡也。」與《離》為飛伏，諸侯立九四為世，初元世為應，建始甲午至己亥，積筭起己亥至戊戌，五星從位起歲星，參宿從位降己酉，分氣候三十六，金火二運合土宮，配吉凶於歲時，六五陰柔處文明，九二、四得立權臣，陰陽相盪，六位逆遷，變《離》入《乾》，健於外象。《坎》入《履》，次降入天澤《履》卦。

[book_title]䷉履
履：天下有澤曰《履》，得位吉，失位凶，素尚吉。《易》云：「視履考祥，其旋，元吉。」與《乾》為飛伏，六丙屬八卦，九五、得位為世身，九二、大夫合應象，建始乙未至庚子，積筭起庚子至乙亥，五星從位起熒惑，井宿從位降壬申，分氣候金火入卦，起於極數二十八，陽多陰少，宗少為貴，得其所履則貴，失其所履則賤。《易》云：「眇能視，跛能履。」吉凶取此文為準，六位推遷，積欠起筭數，休王相破，資益可定吉凶也。升降反位，歸復止於六四，入陰為游魂《中孚》卦。

[book_title]䷼中孚
中孚：陰陽變動，六位周匝，反及游魂之卦，互體見民，止於信義，與《乾》為飛伏。艮道革變升降，各稟正性，六四、諸侯立世，應初九元士，九五履信，九二反應，氣候相合，內外相敵。建始庚子至乙巳，積筭起乙巳至甲辰，周而復始，五星從位起鎮星，鬼宿從位降辛未，分氣候三十六，風與澤二氣相合，巽而說，信及於物。物亦順焉。《易》云：「信及豚魚。」《兌》入《艮》，六三入陽，內二陽歸陰，陰陽交互，復本曰歸魂，次降歸魂風山《漸》卦。

[book_title]䷴漸
漸：陰陽升降，復本曰歸魂之象，《巽》下見《艮》，陰長陽消，柔道將進，與《兌》為飛伏。九三、三公居世，宗廟為應，建始己亥至甲辰，積筭起甲辰至癸卯，周而復始。五星從位起太白，柳宿從位降丙申，分氣候二十八。上木下土，風入《艮》象，漸退之象也。互體見《離》，主中文明，九五傳位，得進道明也。六二陰柔得位，應至尊。《易》云：「鴻漸于磐，飲食衎衎。」陰陽升降，八卦將盡，六十八爻，陰陽相雜，順道進退，次于時也。少男之位，分於八卦，終極陽道也。陽極則陰生，柔道進也，降入坤宮八卦。

[book_title]䷁坤
坤：純陰用事，象配地，屬土，柔道光也。陰凝感，與《乾》相納，臣奉君也。《易》云：「黃裳元吉。」六二、內卦陰處中，臣道正也，與《乾》為飛伏。宗廟居世，三公為應，未免龍戰之災，無成有終。初六起履霜，至於堅冰，陰雖柔順，氣亦堅剛，為無邪氣也。建始甲午至己亥，積筭起己亥至戊戌，周而復始。五星從位起太陰，西南方之卦，星宿從位降癸酉金，分氣候三十六。陰中有陽，氣積萬象，故曰陰中陰。陰陽二氣，天地相接，人事吉凶，見乎其象，六位適變，八卦分焉。陰雖虛，納于陽位稱實。升降反復，不能久處，千變萬化，故稱乎《易》。《易》者、變也。陰極則陽來，陰消則陽長，衰則退，盛則戰。《易》云：「上六、龍戰于野，其血玄黃。」陽屬，陽盪陰，《坤》內卦初六適變入陽曰《震》，陰盛陽微，漸來之義，故稱《復》。次降陽入地雷《復》卦。

[book_title]䷗復
復：陰極則反，陽道行也。《易》云：「君子道長，小人道消。」又曰：「七日來復。」六爻反復之稱。《易》云：「初九、不遠復，无秪悔。」六爻盛卦之體總稱也。月一陽為一卦之主，與《震》為飛伏。初九、元士之世，六四、諸侯見應。建始乙未至庚子，積筭起庚子至己亥，周而復始。土水見候，五星從位起歲星，張宿從位降庚子，分氣候二十八。《坤》上《震》下，動而順，是陽來盪陰，陰柔反去，剛陽復位，君子進，小人退。《易》云：「休復，元吉。」陽升陰降，變六二入《兌》象，次併《臨》，二陽將進內為悅，陰去陽來氣漸隆，火之入地澤《臨》卦。

[book_title]䷒臨
臨：陽長陰消，悅而順，金土應候，剛柔分。《震》入《兌》，二陽剛，本體陰柔降入《臨》，《臨》者、天也，陽爻健順，陽交退散。《易》曰：「君子之道。」《易》云：「至于八月凶。」陽長，六爻反復，吉凶之道可見矣，與《兌》為飛伏。九二、大夫立世，六五、至尊應上位，建始丙申至辛丑，七月積氣至六月，吉凶隨爻考汙隆，積筭起辛丑至庚子，五星從位起熒惑，翼宿從位在丁卯，分氣候三十六，《坤》下見《兌》悅澤，《臨》陽升陰降，入三陽。《乾》象入《坤》，即《泰》卦。外坤積陰，內兌亦為陰，二陽合體。柔順之道不可貞，吉凶以時配於六位，用於陽長之爻，成《臨》之義。六三將變陽爻，至次降入《泰》卦。

[book_title]䷊泰
泰：《乾》、《坤》二象，合為一運。天入地交《泰》，萬物生焉。小往大來，陽長陰危，金土二氣交合。《易》云：「泰者、通也。」通於天地，長於品彙，陽氣內進，陰氣升降，升降之道，成於《泰》象，與《乾》為飛伏。三公立九三為世，上六、宗廟為應，候建始丁酉至壬寅，積筭起壬寅至辛丑，周而復始。五星從位起鎮星，軫宿從位降甲辰，分氣候二十八，地下有天。陽道浸長不可極，極則否成，存《泰》之義，在於六五。陰居陽位，能順於陽，陰陽相納，二氣相感，終於《泰》道，外卦純陰，陽來剛柔成于《震》象，降陽升，居《乾》上成《大壯》。

[book_title]䷡大壯
大壯：內外二象動而健，陽勝陰而為《壯》。《易》曰：「羝羊觸藩，羸其角。」進退難也。壯不可極，極則敗；物不可極，極則反。故曰：「君子用罔，小人用壯。」與《震》為飛伏。九四、諸侯之世，初九、元士在應，建始戊戌至癸卯，積筭起癸卯至壬寅，五星從位起太白，角宿從位降庚午，分氣候三十六。雷在天上，健而動，陽升陰降，陽來盪陰，吉凶隨爻，著于四時。九四、庚午火之位，入《坤》為卦之本。起于子，滅于寅。陰陽進退，六位不居，周流六虛，外象《震》入《兌》，為陰悅適，爻為剛長，次降入《夬》，陽決陰之象，入澤天《夬》卦。

[book_title]䷪夬
夬：剛決柔，陰道滅，五陽務下，一陰危上，將反游魂。九四、悔也，澤上於天，君道行也，與《兌》為飛伏。九五、立世，九二、大夫為應，建始己亥至甲辰，積筭起甲辰至癸卯，周而復始，金木分《乾》《兌》入《坤》象。五星從位起太陰，亢宿從位降丁酉，分氣候二十八。《易》云：「澤上於天，《夬》。」「揚于王庭。」柔道消，消不可極，反於游魂。九四、柔來文剛，陰道存也，陰之道不可終否，剛柔相濟，日月明矣。天地定位，人事通也。故曰：「雷動風行，山澤通氣。」人之運動，體斯合矣。陰陽升降，反復道也。次降入游魂水天《需》卦。

[book_title]䷄需
需：雲上於天，凝於陰而待於陽，故曰《需》。《需》者、待也，三陽務上，而隔於六四，路之險也。《坤》之反覆，適陽入陰，陰陽交會運動，陰雨積而凝滯於陽，通乃合也，與《兌》為飛伏。游魂立世諸侯，應初九元士，建始甲辰至己酉，積筭起己酉至戊申，周而復始，金土入《乾》、《坎》。五星從位起歲星，氐宿從位降戊申，分氣候三十六。《乾》外見《坎》，健而進，隘在前也。《需》與飲食，爭於《坎》也。陰陽相激，勝負有倚，反為不速，敬終有慶，陰陽漸消。陽道行行，反復其位，不妄於陰，《坎》降入歸魂水地《比》卦，《坤》之歸魂也。

[book_title]䷇比
比：反本復位，陰陽相定，六爻交互，一氣在也。水在地上，九五居尊，萬民服也。比親於物，物亦附焉，原筮於宗，歸之於眾，諸侯列土，君上崇之，奉于宗祧，盟契無差，邦必昌矣，與《乾》為飛伏。歸魂六之，三公居世，應上六宗廟，建始癸卯至戊申，積筭。起熒惑，房宿從位降乙卯，分氣候二十八。陰道將復，以陽為主，一陽居尊，群陰宗之。六爻交分，吉凶定矣。地道之義，妻道同也。臣之附君，比道成也。歸魂復本，陰陽相成，萬物生也，故曰：「坤生三女，《巽》《離》《兌》分長中下。」以陽求陰，《乾》之《巽》為長女。

[book_title]䷸巽
巽：陽中積陰而《巽》順，風從穴入於物，號令齊順，天地明也。內外稟於一陰，順於天，地道也。聲聞於外，遠彰柔順，陰陽升降，柔於剛也。本於堅剛，陰來又柔，東南向明，齊肅陰陽，與《震》為飛伏。宗廟居世，三公在應，建始辛丑至丙午，積筭起丙午至乙巳，周而復始，分氣候，其數三十六。陰氣起陽，陽順於陰，陰陽和柔，升降得位，剛柔分也。陰不可盈，晷刻傾也。初六適變，陽來陰退，健道行也。三陽務進，外陰陽也；適變於內，外未從也。次降陰交於陽九，為《小畜》卦。

[book_title]䷈小畜
小畜：《易》云：「密雲不雨。自我西郊。」《小畜》之義在於六四，三陽連進於一危也，外《巽》體陰，《畜》道行也。《巽》之初六陰盪陽，氣感積陰不能固，退復本位。三連同往而不可見，成於《畜》義，外象明矣。《易》云：「既雨既處」也，與《乾》為飛伏。初九、元士居世，六四、諸侯在應，建始壬寅至丁未，積筭起丁未至丙午，周而復始。木土入《乾》、《巽》。五星從位起太白，尾宿從位降甲子，分氣候，其數二十八。一陰居六四，建子入陽宮，推其休咎處吉凶，剛健立陽爻，陰凝在《巽》體。《易》云：「輿說輹，夫妻反目。」夏至起純陰，陽爻位伏藏。冬至陽爻動，陰氣凝地，陰陽升降，以柔為剛。見中虛文明，積氣居內象。次降入風火《家人》卦。

[book_title]䷤家人
家人：乾剛俱變文明，內外相應。陰陽得位，居中履正。火上見風，《家人》之象。閑邪存誠，嗃嗃得中，互體見文明，家道明也。內平遇《坎》險象，《家人》難也，酌中之義在於六二，與《離》為飛伏。建始癸卯至戊申，積筭起戊申至丁未，金土入《離》《巽》，大夫居世，應九五立君位，五星從位起太陰，箕宿從位降己丑，分氣候，其數三十六。火木分形，陰陽得位，內外相資，二氣相合。君君臣臣，父父子子，兄兄弟弟。《易》曰：「《家人》嗃嗃，父子嘻嘻。」治家之道分於此也。吉凶之義，配五行進退，文明運動，變化之象。九三、適陰入《震》，風為雷合曰《益》，次降風雷《益》卦。

[book_title]䷩益
益：天地不交曰《否》，六二、陰上柔剛，九四、下降積陰，故為《益》。《易》曰：「損上益下。」雷動風行，男下女上，陽益陰，君益於民之仰也。互見《坤》，《坤》道柔順，又外見《艮》。《艮》止陽益，陰止於陽，柔道行也，與《震》為飛伏。六三、三公居世，上九、宗廟為應，建始甲辰至己酉，積筭起己酉至戊申，周而復始，土金入《震》、《巽》。五星從位起歲星，計宿從位降庚辰，分氣候二十八，陰陽二木合金土配象，四時運轉，六位交分，休廢旺生，吉凶見乎動爻，配日月星辰進退，運氣升降，復當何位？適變於外，陰入陽爻，二象健而動，屬於天地也。陰陽相盪，次降入天雷《无妄》卦。

[book_title]䷘无妄
无妄：《乾》剛《震》動，二氣運轉，天下見雷，行正之道，剛正陽長，物无妄矣。內互見《艮》，止於純陽，外互見《巽》，順於陽道。天行健而動，剛正於物，物則順也。金木配象，吉凶明矣，與《乾》為飛伏。九四、諸候在世，初九、元士立應上。建始乙巳至庚戌，積筭起庚戌至己酉，周而復始，火土入《乾》、《震》。五星從位起熒惑，牛宿從位降壬午，分氣候三十六，上金下木，二象相衝，陰陽升降，健而動，內見一陽應動剛，五行分配，吉凶半矣。九五、適變，入文柔，陰盪陽，爻歸復位，剛柔履次，明在外進退吉凶，見中虛，次降入火雷《噬嗑》卦。

[book_title]䷔噬嗑
噬嗑：柔乘文剛，積氣居中，陰道明白，動見文明，雷電合分威光而噬嗑也。《易》曰：「頤中有物曰《噬嗑》。」陰陽分中，動而明，物有不齊，齧而噬，吉凶之道，象於五行，順則吉，逆則凶。火木合卦配升降，與《離》為飛伏。六五居尊，應六二大夫，建始丙午至辛亥，積筭起辛亥至庚戌，周而復始。火土入《離》、《震》，五星從位起鎮星，女宿從位降己未土，分氣候二十八。火居水上，陽中見陰，陽雜氣渾而溷，吉凶適變，隨時見也。返復陰游魂入卦，五行進退始終之道，斯可驗矣。升降六爻，極返終下，降山雷《頤》卦。

[book_title]䷚頤
頤：六位上下，周而復始。內外交互，降入純陰。地之氣萃在其中，積純和之氣，見浩然之道明矣。土木配象，吉凶從六虛，與《震》為飛伏。六四、諸侯在世，元士之初九見應，建始辛亥至丙辰，積筭起丙辰至乙卯，周而復始。土木入《艮》、《震》，五星從位起太白，虛宿從位降丙戌土，分氣候三十六，山下有雷，止而動，陰陽通變，分氣候。內外剛而積中柔，升降游魂，下居六四，位特分復歸於本，吉凶起於六四，次環六位星宿躔次也。極則反本，降入歸魂山風《蠱》卦。

[book_title]䷑蠱
蠱：適六爻陰陽上下，本道存也。氣運周而復始，山下見風，止而順，內互悅而動。《易》云：「《蠱》者、事也。」先甲後甲，事分而令行。金土合木象，復本曰歸魂，與《震》為飛伏。九三歸魂，立三公在世，應上九，見宗廟。建始庚戌至乙卯，積筭起乙卯至庚寅，周而復始。土木入《艮》、《巽》，五星從位起太陰，危宿從位降辛酉金，分氣候二十八。木上見土，風落山貞，幹於父事，陰陽復位，長幼分焉。八卦循環始於《巽》，歸魂內象見還元，六爻進退，吉凶在於四時，積筭起宮，從乎建始，升陰陽，《巽》宮適變入《離》，文柔分矣。陰入陽退見中虛，次水中女，八卦相盪，陰陽定位，遷入《離》宮八卦純火，以日用事。

[book_title]䷝離
離：本於純陽，陰氣貫中，稟於剛健，見乎文明，故《易》曰：「君子以繼明照于四方。」陽為陰主，陽伏於陰也。是以體《離》為日為火，始於陽象，而假以陰氣。純用剛健，不能明照，故以陰氣入陽，柔於剛，健而能順，柔中虛，見火象也，與《坎》為飛伏。宗廟為世，應上見三公，建始戊申至癸丑，積筭起癸丑至壬子，周而復始。土水二象入《離》火位，五星從位起歲星，室宿從位降己巳火，分氣候三十六，內外二象配於火土為祥，互見悅順，著於明兩。陰陽升降，入初九適變從陰，止於《艮》象。吉凶從位起至六五，休廢在何爻？次降入火山《旅》卦。

[book_title]䷷旅
旅：陰中見陽，盪入陽中，陰陽二氣交互見本象，火居山上，為《旅》之義。《易》曰：「旅人先笑後號咷。」又曰：「得其資斧。」仲尼為旅人，固可知矣！與《艮》為飛伏。其居初六元士，九四、諸侯見應。建始己酉至甲寅，積筭起甲寅至癸丑，周而復始。金入木上《離》、《艮》。五星從位起熒惑，壁宿從位降丙辰，分氣候三十六。火土同宮，二氣合應，陰陽相對，吉凶分乎陰位，上九陽居宗廟，得喪于《易》。六五為卦之主，不係于一。凶其宜也，內象適變，盪陰入陽，《巽》順於物，進退意器，外象明應內為《鼎》，次降火從風入《鼎》。

[book_title]䷱鼎
鼎：木能巽火，故《鼎》之象，亨飪見新，供祭明矣。《易》曰：「《鼎》、取新。」陰陽得應，居中履順，三公之義，繼於君也。陰穴見火，順於上也。中虛見納，受辛於內也。金玉之鉉在乎陽，饗新亨飪在乎陰，與《巽》為飛伏。九二、立大夫為世，六五、居尊見應。建始庚戌至乙卯，積筭起乙卯至甲寅，周而復始，分土木入《離》、《巽》。五星從位起鎮星，奎宿從位降辛亥水，分氣候三十六，火居木上，二氣交合。陰陽巽順，器具形存，金玉堅剛配象，陰陽升降，六位遞相遷次，九三適變，以陽入陰，見乎《坎》險，降入水火《未濟》卦。

[book_title]䷿未濟
未濟：陰陽二位，各復本體。六爻交互，異於正象。故取《未濟》名之。世應得位，陰陽殊塗。性命不交，吉凶列矣，與《坎》為飛伏。六三、三公為世，應宗廟，建始辛亥至丙辰，積筭起丙辰至丁卯，水土二象入《離》、《坎》，五星從位起太白，婁宿從位降戊午火，分氣候二十八，水火二象，《坎》、《離》相納，受性本異，立位見隔。睽于上下，吉凶生也。受刑見害，氣不合也。陰陽升降，入於外卦。適《離》為《艮》，上著於象。天地盈虛，與時消息，其大也，次降入山水《蒙》卦。

[book_title]䷃蒙
蒙：積陽居陰，止於《坎》陷，養純正素，居中得位。《易》云：「山下出泉，《蒙》。」二象摽正，天下通也。擊暗釋疑，陽道行也。內實外正，暗得明，陰附於陽，稚道亨也，故曰：「蒙養正。」與《艮》為飛伏。諸侯立世，元士為應，建始壬子至丁巳，積筭起丁巳至丙辰，周而復始，火土入《艮》、《坎》。五星從位起太陰，胃宿從位降丙戌土，分氣候三十六。山下見水，畜聚居中，分流萬派，六位不居，吉凶適變，水土分也。陰陽進退，歲時物也。六五陽中積陰，入《巽》見陰中陽，二氣相盪，不可盈望，次降入風水《渙》卦。

[book_title]䷺渙
渙：水上見木，渙然而合。內外健而順，納實居中正，互見動而上，陰陽二象，資而益也。風行水上，處險非溺也。九五、履正思順，非偪也，與《巽》為飛伏。九五、居尊，大夫應。建始癸丑至戊午，積筭起戊午至丁巳，周而復始。火土入《坎》、《巽》。五星從位起歲星，昴宿從位降辛巳火，分氣候，其數二十八。內卦《坎》中滿，一陽居中，積實于內，風在外行，虛聲外順，吉凶之位，攷乎四序，盛衰之道，在乎機要，陰陽死于位，生于時；死于時，生于位。進退不可詰，正盛則衰來，正衰則盛來。《易》曰：「積善之家必有餘慶，積不善之家必有餘殃。」八卦始終，六虛反復，游魂生《巽》入《乾》，為天水《訟》卦。

[book_title]䷅訟
訟：生生不絕之謂道，六位不居，返為游魂。離宮八卦以《訟》為反四，天與水違曰《訟》。五行所占六位定吉凶，非所背順為正，金與水二氣相資，父子之謂；健與險內外相激，家國之義。出象故以則，斯可驗矣，與《巽》為飛伏。諸侯居世，元士見應。建始戊午至癸亥，積筭起癸亥至壬戌，周而復始。火水入卦，五星從位起熒惑，畢宿從位降壬午火，分氣候三十六，天下見水，陰陽相背，二氣不交，物何由生？吉凶宗於上九，進退見於九四。二居中履正，得其宜也。陰陽升降，復歸內象，次降天火《同人》卦。

[book_title]䷌同人
同人：二氣同進，健而炎上，同途異致，性則合也。《易》曰：「出門同人，又誰咎也？」九二、得位居中，六三、積陰待應。《易》曰：「先號咷而後笑。」八卦復位，六爻遷次，周而復始，上下不停，生生之義，《易》道祖也。天與火，明而健，陽道正，陰氣和也。吉凶故象五行昭然，與《坎》為飛伏。歸魂立三公為世，上九、宗廟為應，候建始丁巳至壬戌，積筭起壬戌至辛酉，周而復始，火土入《乾》、《離》。五星從位起鎮星，觜宿從位降己亥水，分氣候二十八，火上見金，二氣雖同，五行相悖，六爻定位，吉凶之兆在乎五二。得時則順，失時則逆，陰陽升降，歲月分焉。爻象相盪，內外適變，八卦巡迴，歸魂復本，本靜則象生，故適《離》為《兌》。入少女，分八卦於《兌》象。

[book_title]䷹兌
兌：積陰為澤，純金用體。畜水凝霜，陰道同也。上六陰生，與民為合。土木入《兌》，水火應之，二陰合體，積于西郊，衝《震》入《乾》，氣類陰也，配象為羊，物類同也，與《艮》為飛伏。上六、宗廟在世，六三、三公為應，建始乙卯至庚申，積筭起庚申至己未，周而復始，金土入《兌》宮，五星從位起太白，參宿從位降丁未土，分氣候三十六，內卦互體見《離》、《巽》。配火木入金宮，分貴賤於強弱。吉凶隨爻筭，歲月運氣逐休王，陰陽升降，變初九入初六，陽入陰為《坎》象。正體見陽位，剛柔分，吉凶見也，適變內象入《坎》為《困》卦。

[book_title]䷮困
困：澤入《坎》險，水不通困。外稟內剛，陰道長也。陰陽不順，吉凶生也。《易》云：「困于石，據于蒺藜，入于其宮，不見其妻，凶。」上下不應，陰陽不交，二氣不合。五行配六位，生悔吝，四時休王，金木交爭，萬物之情在乎幾微，與《坎》為飛伏。初六、元士為世，九四、諸侯在應，建始丙辰至辛酉，積筭起辛酉至庚申，周而復始，土金入《坎》、《兌》。五星從位起太陰，井宿從位起太陰，降戊寅，分氣候，其數二十八。《坎》象互見《離》火入《兌》，金水見運配吉凶，陰陽升降，《坎》入《坤》，陰氣凝盛，降入《萃》。

[book_title]䷬萃
萃：金火分氣候，土木入兌宮，升降陰氣盛，剛柔相應合，九五定群陰，二氣悅而順。澤上於地，積陰成《萃》。《易》曰：「《萃》者、聚。」吉凶生，陽氣合而悅。與《坤》為飛伏。六二、大夫居世，九五、至尊見應，建始戊寅至癸未，積筭起癸未至壬午，周而復始，土木入《坤》、《兌》。五星從位起熒惑，翼宿從位降乙巳，分氣候二十八，澤下見《坤》二氣順，木土入宮有愛惡，陰陽升降，陽氣來止於《坤》，象互見《艮》，《兌》象納《艮》，陰氣強，次降澤山《咸》卦。

[book_title]䷞咸
咸：山下有澤，虛己畜物。陽中積陰，感於物也。陽下於陰，男女之道。內外相應，感類於象也。六二、待聘，九五、見召，二氣交感，夫婦之道，體斯合也。《易》曰：「《咸》、感也。」「利，取女吉。」與《艮》為飛伏。九三、三公居世，上六、宗廟為應，建始戊午至癸亥，積筭起癸亥至壬戌，周而復始，火土入《艮》、《兌》。五星從位起熒惑，柳宿從位降丙申，分氣候三十六。土上見金，母子氣合，陰陽相應，剛柔定位，吉凶隨爻。受氣，出則吉，刑則凶。陰陽等降入外險止於內象，為山水《蹇》卦。

[book_title]䷦蹇
蹇：利於西南，民道通也。水在山上，蹇險難進。陰陽二氣否也。陰待於陽，柔道牽也。險而逆止，陽固陰長。處能竭至誠，於物為合，《蹇》道亨也。《易》曰：「王臣蹇蹇，匪躬之故。」與《坎》為飛伏。六四、諸侯居世，初六、元士在應，建始己未至甲子，積筭起甲子至癸亥，周而復始。土水入《坎》、《艮》，五星從位起鎮星，星宿從位降戊申，分氣候，其數三十六。土上見水，柔而和，此五行相推，二氣合，取象則陰陽相背也。九五、適變入《坤》宮，宮比得朋，陰氣合也。《坎》降入地山《謙》。

[book_title]䷎謙
謙：六位謙順，四象無凶。一陽居內卦之上，為《謙》之主。《易》曰：「謙謙君子，利涉大川。」陰陽不爭，處位謙柔。陰中見陽，止順於《謙》。有無之位，上下皆通。《易》曰：「撝謙。」無不順也。與《坤》為飛伏。六位居世，大夫在應，建始庚申至乙丑，積筭起乙丑至甲子，周而復始，金土入《坤》、《艮》。五星從位起太白，張宿從位降癸亥，分氣候二十八。《坤》在《艮》上，順而止，五行入位，象《謙》柔。陰陽升降，至六五位，返入游魂，變歸六四。八卦相離，四象分也。次降入雷山《小過》卦。

[book_title]䷽小過
小過：六四適變，血脈通也。陽入陰，陰入陽。二氣降內外象，上下返應。二剛相適，土木入卦，分於二象。雷處高山，亢之極也。內柔無正性，危及於外。《易》曰：「飛鳥遺之音，不宜上，宜下。」與《坤》為飛伏。反歸九四，諸侯立世，元士見應，建始乙丑至庚午，積筭起庚午至己巳，周而復始。土火入《震》、《艮》，五星從位起太陰，翼宿從位降庚午，分氣候三十六。木下見土，二陽畜陰，六位相刑，吉位生也。上升下，陰陽反應，各私其黨，六爻適變，陰道悖也。升降進退，其道同也。之《艮》入《兌》，陰納與陽也。反復其位，次降入歸魂雷澤《歸妹》卦。

[book_title]䷵歸妹
歸妹：陰復於本，悅動於外。二氣不交，故曰《歸妹》。互見《離》、《坎》，同於《未濟》，適陽從陰，剛從外至。九四、至剛，六三、悅柔。返無其應，凶並羊，涉卦之終，長何吉也？與《艮》為飛伏。三公歸魂之世，上六、宗廟見應，建始甲子至己巳，積筭起己巳至戊辰，周而復始，水土入《震》、《兌》。五星從位起歲星，軫宿從位降丁丑土。分氣候三十八。雷居澤上，剛氣亢盛，陰陽不合，進退危也。吉凶在上六，處於動極。適變位定時，不可易之道也。五行考象，非合斯義。陰陽運動，適當何爻？或陰或陽，或柔或剛，升降六位，非取一也。
夫《易》者、象也，爻者、效也，聖人所以仰觀俯察，象天地、日月、星辰、草木、萬物，順之則和，逆之則亂。
夫細不可窮，深不可極，故揲蓍布爻，用之於下筮，分六十四卦，配三百六十四爻，序一萬一千五百二十策。定天地萬物之情狀，故吉凶之氣，順六爻上下，次之八九六七之數，內外承乘之象，故曰：「兼三才而兩之。」孔子曰：「陽三、陰四，位之正也。」三者、東方之數，東方、日之所出，又圓者、徑一而開三也。四者、西方之數，西方、日之所入，又方者、徑一而取四也。
言日月終天之道，故《易》卦六十四，分上下，象陰陽也。奇耦之數，取之於《乾》、《坤》。《乾》《坤》者、陰陽之根本，《坎》《離》者、陰陽之性命。分四營而成《易》，十有八變而成卦。卦象定吉凶，明得失，降五行，分四象。順則吉，逆則凶。故曰：「吉凶悔吝生乎動。」又曰：「明得失於四序。」運機布度，其氣轉易，主者亦當則天而行，與時消息，安而不忘亡將，以順性命之理，極蓍龜之源。重三成六，能事畢矣。分天地《乾》《坤》之象，益之以甲乙壬癸，《震》《巽》之象配庚辛，《坎》《離》之象配戊巳，《艮》《兌》之象配丙丁。八卦分陰陽，六位五行，光明四通，變易立節。天地若不變易，不能通氣，五行迭終，四時更廢，變動不居，周流六虛。上下無常，剛柔相易，不可以為典要。惟變所適，吉凶共列于位，進退明乎機要。《易》之變化，六爻不可據以隨時所占。
《周禮》：「太卜一曰《連山》，二曰《歸藏》，三曰《周易》。」初為陽，二為陰；三為陽，四為陰；五為陽，六為陰。一三五七九、陽之數，二四六八十、陰之數。陰從午，陽從子；子午分行，子左行，午右行；左右凶吉。吉凶之道，子午分時。立春正月，節在寅，《坎》卦初六，立秋同用。雨水正月中在丑，《巽》卦初六，處暑同用。驚蟄二月節在子，《震》卦初九，白露同用。春分二月中在亥，《兌》卦九四，春秋分同用。清明三月節在戌，《艮》卦六四，寒露同用。穀雨三月中在酉，《離》卦九四，霜降同用。立夏四月節在申，《坎》卦六四，立冬同用。小滿四月中在未，《巽》卦六四，小雪同用。芒種五月節在午，《乾》宮九四，大雪同用。夏至五月中在巳，《兌》宮初九，冬至同用。小暑六月節在辰，《艮》宮初六，小寒同用。大暑六月中在卯，《離》宮初九，大寒同用。
孔子易云：「有四易：一世、二世為地易，三世、四世為人易，五世、六世為天易，游魂、歸魂為鬼易。」八卦：鬼為繫爻，財為制爻，天地為義爻，福德為寶爻，同氣為專爻。龍德十一月在子在《坎》卦，左行虎刑。五月午在《離》卦，右行。甲乙、庚辛天官，申酉、地官；丙丁、壬癸天官，亥子地官；戊己、甲乙天官，寅卯地官；壬癸、戊己天官，辰戌地官。靜為悔，發為貞；貞為本，悔為末。初爻上，二爻中，三爻下，三月之數以成。一月初爻三日，二爻三日，三爻三日，名九日，餘有一日名曰閏餘。初爻十日為上旬，二爻十日為中旬，三爻十日為下旬。三旬三十，積旬成月，積月成年。八八六十四，卦分六十四，卦配三百八十四爻，成萬一千五百二十策，定氣候二十四，考五行於運命人事，天道日月星辰局於指掌，吉凶見乎！其位繫乎！「吉凶悔吝生乎動。」
寅中有生火，亥中有生木，巳中有生金，申中有生水，丑中有死金，戌中有死火，未中有死木，辰中有死水。
土兼於中，建子陽生，建午陰生，二氣相衝，吉凶明矣。積筭隨卦起宮，《乾》《坤》《震》《巽》《坎》《離》《艮》《兌》八卦，相盪二氣，陽入陰，陰入陽，二氣交互不停，故曰「生生之謂《易》。」天地之內無不通也，《乾》起巳，《坤》起亥，《震》起午，《巽》起辰，《坎》起子，《離》起丑，《艮》起寅，《兌》起■，■於六十四卦。遇王則吉，廢則凶；衝則破，刑則敗；死則危，生則榮。攷其義理，其可通乎？分三十為中，六十為上，三十為下，總一百二十，通陰陽之數也。新新不停，生生相續，故淡泊不失其所，確然示人，陰陽運行，一寒一暑；五行互用，一吉一凶，以通神明之德，以類萬物之情。
故《易》所以斷天下之理，定之以人倫，而明王道。八卦：建五氣，立五常，法象《乾》《坤》，順於陰陽，以正君臣、父子之義，故《易》曰：「元亨，利貞。」
夫作《易》所以垂教，教之所被，本被於有無，且《易》者、包備有無，有吉則有凶，有凶則有吉，生吉凶之義，始於五行，終於八卦。從無入有，見災於星辰也；從有入無，見象於陰陽也。陰陽之義，歲月分也。歲月既分，吉凶定矣。故曰：「八卦成列，象在其中矣。」六爻上下，天地陰陽運轉有無之象，配乎人事。八卦：仰觀俯察在乎人，隱顯災祥在乎天。考天時，察人事，在乎卦。八卦之要，始於《乾》《坤》，通乎萬物。故曰：「《易》，窮則變，變則通，通則久。」久於其道，其理得矣。卜筮非襲於吉，唯變所適，窮理盡性于茲矣。

        </div>
      </div>
    </div>
  </div>
</div>
<!--update:2025-08-30 10:30:53-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>