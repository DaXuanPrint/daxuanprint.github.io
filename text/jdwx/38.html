<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="神异经,神异经全文在线阅读,神异经全文在线下载,大玄古籍书库">
<meta name="description" content="东方荒外有豫章焉樟木，树主九州。其高千丈，围百丈，本上三百丈，本如有条枝，敷张如帐，上有玄狐黑猿。枝主一州，南北并列，面向西南。有九力士操斧伐之，以占九州吉凶。斫復，其州有福；迟者州伯有病；积岁不復者，其州灭亡亡言州伯死，復者木创復也。。东方有桑树焉，高八十丈，敷张自辅。其叶长一丈，广六七尺。其上自有蚕，作茧长三尺，繰一茧，得丝一斤。有椹焉，长三尺五寸，围如长此桑是间桑，但树长大。。荒外有火山，其中生不昼之木，昼夜火燃，得暴风不猛，猛雨不灭。。南方大荒之中有树焉，名曰柤、稼、𣘗。柤，柤梨也；稼，株稼也；𣘗">
<title>神异经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">神異經</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">魏晉南北朝</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾即峰=大玄古籍書店獨家出版</span> <br/>
          分类： <span class="inputVal" id="bktype">經典文獻,</span> <br/>
          字数： <span class="inputVal" id="bknum">[book_length]4099</span> <br/>
          说明： <span class="inputVal" id="bkdec">東方荒外有豫章焉樟木，樹主九州。其高千丈，圍百丈，本上三百丈，本如有條枝，敷張如帳，上有玄狐黑猿。枝主一州，南北并列，面向西南。有九力士操斧伐之，以占九州吉凶。斫復，其州有福；遲者州伯有病；積歲不復者，其州滅亡亡言州伯死，復者木創復也。
東方有桑樹焉，高八十丈，敷張自輔。其葉長一丈，廣六七尺。其上自有蠶，作繭長三尺，繰一繭，得絲一斤。有椹焉，長三尺五寸，圍如長此桑是間桑，但樹長大。
荒外有火山，其中生不晝之木，晝夜火燃，得暴風不猛，猛雨不滅。
南方大荒之中有樹焉，名曰柤、稼、𣘗。柤，柤梨也；稼，株稼也；𣘗，親𣘗也。三千歲作花，九千歲作實。其花蕊紫色，其實赤色，其高百丈，或千丈也。敷張自輔，東西南北方。枝各近五十丈，葉長七尺，廣四尺，色如綠青，禾皮如桂，樹理如甘草，味飴，實長九尺，圍如長，無瓤核，竹刀割之如酥，得食復見實即滅矣。言復見後實熟者，壽一萬二千歲。
南方大荒有樹焉，名曰如何。三百歲作花，九百歲作實。花色朱，其實正黃。高五十丈，敷張如蓋，葉長一丈，廣二尺餘，似菅苧，色青，厚五分，可以絮如厚樸材理如支九子，味如飴，實有核，形如棘子。長五尺，圍如長，金刀剖之則酸，蘆刀剖之則辛。食之者地仙，不畏水火，不畏白刃刃刀之屬。言地仙者，不能飛在地，從人去也。
東方有樹焉，高百丈，敷張自輔。葉長一丈，廣六七尺，名梨，如今之柤梨，但樹大耳。其子徑三尺，剖之少瓤，白如素，和羹食之，為地仙。衣服不敗，辟穀，可以入水火也。
東南荒中有邪木焉，高三千丈，或十餘圍，或七八尺。其枝喬直上不可冉阝也。葉如甘瓜，二百歲葉落而生花，花形如甘瓜，復二百歲落盡而生萼，萼下生子，三歲而成熟。成熟之後，不長不減，子形如寒瓜似冬瓜也，長七八寸，徑四五寸。萼復覆生頂言發萼而得成實，此不取，萬世如故。若取子而留萼，萼復生子如初，年月復成熟，復二年則成萼，</span> <br/>
          封面： <span class="inputVal" id="bkimg">Z_19663.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]神異經
[book_author]佚名
[book_date]魏晉南北朝
[book_copyright]玄之又玄 謂之大玄=學海無涯君是岸=書山絕頂吾即峰=大玄古籍書店獨家出版
[book_type]未分类
[book_length]4099
[book_img]Z_19663.jpg


[config]
qrcode@false
brcode@false
costxt3@$$难难难$道最玄$莫把金丹作等闲$不遇至人传妙诀$空言口困舌头乾$$
ptdate@2023
book3d@6,6,#ffffffff,1,20
dpi@0
[config]

[book_title]神異經
東方荒外有豫章焉樟木，樹主九州。其高千丈，圍百丈，本上三百丈，本如有條枝，敷張如帳，上有玄狐黑猿。枝主一州，南北并列，面向西南。有九力士操斧伐之，以占九州吉凶。斫復，其州有福；遲者州伯有病；積歲不復者，其州滅亡亡言州伯死，復者木創復也。
東方有桑樹焉，高八十丈，敷張自輔。其葉長一丈，廣六七尺。其上自有蠶，作繭長三尺，繰一繭，得絲一斤。有椹焉，長三尺五寸，圍如長此桑是間桑，但樹長大。
荒外有火山，其中生不晝之木，晝夜火燃，得暴風不猛，猛雨不滅。
南方大荒之中有樹焉，名曰柤、稼、𣘗。柤，柤梨也；稼，株稼也；𣘗，親𣘗也。三千歲作花，九千歲作實。其花蕊紫色，其實赤色，其高百丈，或千丈也。敷張自輔，東西南北方。枝各近五十丈，葉長七尺，廣四尺，色如綠青，禾皮如桂，樹理如甘草，味飴，實長九尺，圍如長，無瓤核，竹刀割之如酥，得食復見實即滅矣。言復見後實熟者，壽一萬二千歲。
南方大荒有樹焉，名曰如何。三百歲作花，九百歲作實。花色朱，其實正黃。高五十丈，敷張如蓋，葉長一丈，廣二尺餘，似菅苧，色青，厚五分，可以絮如厚樸材理如支九子，味如飴，實有核，形如棘子。長五尺，圍如長，金刀剖之則酸，蘆刀剖之則辛。食之者地仙，不畏水火，不畏白刃刃刀之屬。言地仙者，不能飛在地，從人去也。
東方有樹焉，高百丈，敷張自輔。葉長一丈，廣六七尺，名梨，如今之柤梨，但樹大耳。其子徑三尺，剖之少瓤，白如素，和羹食之，為地仙。衣服不敗，辟穀，可以入水火也。
東南荒中有邪木焉，高三千丈，或十餘圍，或七八尺。其枝喬直上不可冉阝也。葉如甘瓜，二百歲葉落而生花，花形如甘瓜，復二百歲落盡而生萼，萼下生子，三歲而成熟。成熟之後，不長不減，子形如寒瓜似冬瓜也，長七八寸，徑四五寸。萼復覆生頂言發萼而得成實，此不取，萬世如故。若取子而留萼，萼復生子如初，年月復成熟，復二年則成萼，而復生子。其子形如甘瓤，少𧡴，甘美，食之令人身澤。不可過三升，令人冥醉，半日乃醒。木高，人取不能得，唯木下有多羅之人，緣能得之多羅國名。一名無葉，世人後生不見葉，故謂之無葉也。一名綺驕。人見無葉，謂之綺驕。
東方有樹，高五十丈，葉長八尺，名曰桃。其子徑三尺二寸，小核味和，和核羹食之，令人益壽。食核中仁，可以治嗽。小桃溫潤，既嗽，人食之即止。
北方荒中有棗林焉，其高五十丈，敷張枝條數里餘，疾風不能偃，雷電不能摧。其子長六七寸，圍過其長，熟赤如朱，乾之不縮，氣味潤澤，殊於常棗，食之可以安軀，益於氣力。此棗枝條盛於常棗，亦益氣安軀。赤松子云，北方大棗，味有殊，既可益氣，又安軀。
南方荒中有涕竹，長數百丈，圍三丈五六尺，厚八九寸，可以為船。其筍甘美，煮食之可以止創癘張茂先注曰：子筍也。
南方山有邯蔗之林，其高百丈，圍三尺八寸。促節多汁，甜如蜜，咋嚙其汁，令人潤澤，可以節蚘蟲。人腹中蚘蟲，其狀如蚓，此消谷蟲也，多則傷人，少則谷不消，是甘蔗能減多益少，凡蔗亦然。
不晝木火中有鼠，重千斤，毛長二尺余，細如絲。但居火中洞赤，時時出外。而毛白，以水逐而沃之即死。取其毛績紡織以為布，用之若有垢涴，以火燒之則凈也。
北方層冰萬里，厚百丈。有磎鼠在水下土中焉，形如鼠，食草木，肉重千斤，可以作脯，食之已熱。其毛八尺，可以為褥，臥之卻寒。其皮可以蒙鼓，聞千里。其毛可以來鼠，此尾所在鼠聚。今江南鼠，食草木為災，此類也。
西方山中有蛇，頭尾差大，有色五彩。人物觸之者，中頭則尾至，中尾則頭至，中腰則頭尾并至，名曰率然張茂先注曰：會稽常山最多此蛇。故孫子兵法「三軍勢如率然者」是也。
北海有大鳥，其高千尺，頭文曰天，胸文曰侯，左翼文曰鷖，右翼文曰勒。頭向東正，海中央捕魚。或時舉翼而飛，其羽相切如風雷也。
北方荒中有石湖，方千里，岸深五丈余，恒冰，惟夏至左右五六十日解耳。有橫公魚，長七八尺，形如鯉而目赤，晝在湖中，夜化為人，刺之不入，煮之不死。以烏梅二枚煮之則熟，食之可止邪病。其湖無凸凹，平滿無高下。
南方蚊翼下有蜚蟲焉，目明者見之。每生九卵。復未常有孵復成九子。蜚而俱去，蚊遂不知。亦食人及百獸。食者知言蟲小食人不去也。此蟲既細且小，因曰細蠛，陳章對齊桓公小蟲是也。此蟲常春生，以季夏藏于鹿耳中，名嬰媿，亦細小也。
八荒之中有毛人焉，長七八尺，皆如人形。身及頭上，皆有毛，如獼猴。毛長尺餘，𣬺𣰿，見人則瞑目，開口吐舌，上唇覆面，下唇覆胸。喜食人。舌鼻牽引共戲，不與即去，名曰髯公，俗曰髯麗。一名髯狎小兒，髯狎，可畏也字未詳。
西海之外有鵠國焉，男女皆長七寸，為人自然有禮，好經編跪拜。其人皆壽三百歲。行如飛，日行千里，百物不敢犯之。惟畏海鵠，過輒吞之，亦壽三百歲。此人在鵠腹中不死，而鵠亦一舉千里張茂先注曰：陳章與齊桓公論小兒是也。
西北荒中有玉饋之酒，酒泉注焉，廣一丈長，深三丈，酒美如肉，澄清如鏡，上有玉尊玉籩。取一尊，一尊復生焉。與天同休，無乾時。石邊有脯焉，味如獐鹿脯，飲此酒，人不生死。此□間人與天生同，雖男不□婦，故言不生死。
西荒中有人焉，面目手足皆人形，而脅下有翼，不能飛，名曰苗民。《書》曰：竄三苗于三危，西裔，為人饕餮淫𪵳無禮，故竄于此。
西北荒中有小人，長一分。其君朱衣玄冠，乘輅車馬，引為威儀。居人遇其乘車，抓而食之，其味辛，終年不為□所咋并識萬物名字。又殺腹中三蟲，三蟲死，便可食仙藥也一分字恐有誤。
南有人焉，周行天下。其長七丈，腹圍如其長，朱衣縞帶，以赤蛇繞其項，不飲不食，朝吞惡鬼三千，暮吞三百。此人以鬼為飯，以露為漿，名曰尺郭，一名黃父。
西方日宮之外有山焉，其長十余里，廣二三里，高百余丈，皆大黃之金。其色殊美，不雜土石，不生草木，上有金人，高五丈余，皆純金，名曰金犀。入山下一丈有銀，又入一丈有錫，又入一丈有鉛，又入一丈有丹陽銅，似金可鍛，以作錯涂之器也張茂先注曰：淮南子術曰「餌丹陽之為金」是也。
西荒之中有人焉，長短如人，著敗衣，手虎爪，名獏為。伺人獨行，輒食人腦。或舌出盤地丈餘，人先聞聲，燒大石以投其舌，乃氣絕而死，不然食人腦矣。
南荒之外有火山，晝夜火燃。火中有鼠重百斤，毛長二尺余，細如絲，可以作布。恒居火中，時時出外而白，以水逐而沃之乃死，取其毛緝織以為布。
南方之獸如鹿豕頭，善依人求五穀，名無損獸。人割取肉不病，肉自復，其肉惟可作鮓，使審肥美，而咋肉不壞，吞之不入。審盡更澡肉，復作鮓如初，愈美，名不盡鮓是也。
西南荒中出訛獸，其狀若菟，人面能言。常欺人，言東而西，言惡而善。其肉美，食之言不真矣。
東海之外荒海中，有山焦炎而峙，高深莫測，蓋稟至陽之為質也。海水激浪投其上，噏然而盡，計其晝夜嗡攝無極，若熬鼎受其灑汗耳。
大荒之東極至鬼府山臂沃椒山腳巨洋海中升載海日，蓋扶桑山。有玉雞，王雞鳴則金雞鳴，金雞鳴則石雞鳴，石雞鳴則天下之雞鳴，悉鳴則潮水應之矣。
西南大荒中有人焉，長一丈，其腹圍九尺，踐龜蛇，戴朱鳥。右手憑青龍，左手憑白虎。知河海斗斛，識山石多少，知天下鳥獸言語，知百草木鹽苦，名曰圣，一名哲，一名賢，一名無不達。凡人見而拜者，令人神智。又西北海外有人焉，長二千里，兩腳中間相去千里，腹圍一千六百里，但日飲天酒五斗張華注曰：天酒，甘露也，不食五谷魚肉，惟飲天酒。好游山海間，不犯百姓，不干萬物，與天地同生，名無路之人，一名仁，一名信，一名神。
西荒中獸如虎，豪長三尺，人面虎足口牙一丈八尺。人或食之，獸斗終不退卻，唯死而已。荒中人張捕之，復黠逆知。一名倒壽焉。
東方外有東明山，有宮焉，左右有闕而立，其高百尺，畫以五色，青石為墻。高三仞，門有銀榜，以青石碧鏤，題曰「天地長男之宮」。
西北荒有遺酒，追復脯焉。其味如鹿獐，食一斤復一斤。東南荒中邪木，高二三十丈。葉如甘瓜，子如寒瓜，蔓覆其頂，子味甘如蜜，食之令人身有澤。不可過三升，令人冥醉，半日乃醒。惟多羅氏之民緣能得之。
東海滄浪洲生強木焉，洲人多用作舟楫。其上多以珠玉為戲，物終無所負。其木方一寸，可載百許斤，縱石鎮之，不能沒矣。
木梨生南方，梨徑三尺，剖之少瓤白素。和羹食之地仙，可以水火不焦溺矣。
木栗出東北荒中，有木高四十丈，葉長五尺，廣三寸，名栗。其實徑三尺二寸，其殼赤，其肉黃白，味甜，食之令人短氣而渴也。
昆侖山上有柰，冬生子，碧色，須玉井水洗之方可食也。
刀味核生南荒中，樹形高五十丈，實如棗，長五尺。金刀剖之則甜，若竹刀剖之則飴，木刀剖之則酸，蘆刀剖之則辛。食之地仙，不畏水火白刃。
東南隅大荒中有樸父焉，其高千里，腹圍自輔。
西方深山中有山臊，長尺餘，犯人則病，長爆竹聲。
西北裔外有大夏山，有宮，以金為墻。南方裔外岡明山，有宮，以赤石為墻。西南裔外老壽山，有宮，以黃銅為墻。東南裔外清山，有宮，以青石為墻。西方裔外西明山，有宮，以白石為墻。
北方異國有銀盤，大五十丈，中有明珠，大數丈，照千里。
窮其獸似牛，而色貍，尾長曳地。其聲似狗，狗頭人形，鉤爪鋸牙，逢忠信之人嚙而食之，逢奸邪者則擒禽獸而飼之。迅疾亦食諸禽獸也。
東方荒中有木，名曰栗，有殼徑三尺三寸。殼刺長丈余，實徑三尺。殼亦黃，其味甜，食之多，令人短氣而渴。
東南海中有烜洲，洲有溫湖，鰩魚生焉。長八尺，食之宜暑，辟風寒。北方有石湖，其水恒赤。
西北荒中有二金闕，相去百丈。有明月珠，徑二尺，光照二千里。
東方裔外有建山，其上多橘柚。

        </div>
      </div>
    </div>
  </div>
</div>
<!--update:2025-08-30 10:31:20-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>