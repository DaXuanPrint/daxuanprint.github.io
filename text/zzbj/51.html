<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="撰吏五帝三王传政乙第五,大道文王问第八,贵道五帝三王周政乙第五,守道五帝三王周政甲第四,撰吏五帝三王传政乙第三,曲阜鲁周公政甲第十四,道符五帝三王传政甲第二,数始五帝治天下第七,禹政第六,汤政天下至紂第七,上禹政第六,道符五帝三王传政甲第五,汤政汤治天下理第七,慎诛鲁周公第六,《鬻子》全文在线阅读,《鬻子》全文在线下载,大玄古籍书库">
<meta name="description" content="政曰：君子不与人谋之则已矣，若与人谋之则非道无由也。故君子之谋能必用道，而不能必见受；能必忠，而不能必入；能必信，而能必见信。君子非人者不出之於辞而施之於行，故非非者行是，恶恶者行善，而道諭矣。。[book_title]大道文王问第八。政曰：昔者文王问於鬻子，敢问人有大忘乎？对曰：「有。」文王曰：「敢问大忘奈何。」鬻子曰：「知其身之恶而不改也，以贼其身乃丧其躯。其行如此，是谓之大忘。」。[book_title]贵道五帝三王周政乙第五。昔之帝王所以为明者，以其吏也。昔之君子，其所以为功者，以其民也。_《鬻子》_全文在线阅读_《鬻子》_全文在线下载_大玄古籍书库">
<title>《鬻子》_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">《鬻子》</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">未知</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">諸子百家,</span> <br/>
          字数： <span class="inputVal" id="bknum">[book_length]1819</span> <br/>
          说明： <span class="inputVal" id="bkdec">政曰：君子不與人謀之則已矣，若與人謀之則非道無由也。故君子之謀能必用道，而不能必見受；能必忠，而不能必入；能必信，而能必見信。君子非人者不出之於辭而施之於行，故非非者行是，惡惡者行善，而道諭矣。

[book_title]大道文王問第八
政曰：昔者文王問於鬻子，敢問人有大忘乎？對曰：「有。」文王曰：「敢問大忘奈何。」鬻子曰：「知其身之惡而不改也，以賊其身乃喪其軀。其行如此，是謂之大忘。」

[book_title]貴道五帝三王周政乙第五
昔之帝王所以為明者，以其吏也。昔之君子，其所以為功者，以其民也。力生於神，而功最於吏，福歸於君。昔者五帝之治天下也，其道昭昭若日月之明然，若以晝代夜然。故其道首首然，萬世為福、萬世為教者，唯從黃帝以下、舜禹以上而已矣。君王欲緣五帝之道而不失，則可以長久。

[book_title]守道五帝三王周政甲第四
聖人在上，賢士百里而有一人，則猶無有也。王道衰微，暴亂在上，賢士千里而有一人，則猶比肩也。

[book_title]撰吏五帝三王傳政乙第三
故曰：民者，賢、不肖之杖也；賢、不肖皆具焉。故賢人得焉，不肖人休焉，杖能側焉，忠信飾焉。民者、積愚也，雖愚、明主撰吏焉，必使民興焉。士民與之，明上舉之；士民若之，明上去之。故王者取吏不忘必使民唱然後和。民者、吏之程也，察吏於民然後隨。政曰：民者、至卑也，而使之取吏焉必取所愛，故十人愛之，則十人之吏也；百人愛之，則百人之吏也；千人愛之，則千人之吏也；萬人愛之，則萬人之吏也。故萬人之吏撰卿相矣。卿相者、諸侯之丞也，故封侯之土秩出焉。卿相者、侯之本也。

[book_title]曲阜魯周公政甲第十四
政曰：昔者魯周公曰：吾聞之於政也，知善不行者謂之狂，知惡不改者謂之惑。夫狂與惑者，聖王之戒也。

[book_title]道符五帝三王</span> <br/>
          封面： <span class="inputVal" id="bkimg">Z_19729.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]《鬻子》
[book_date]
[book_length]1819
[book_img]Z_19729.jpg


[book_title]撰吏五帝三王傳政乙第五
政曰：君子不與人謀之則已矣，若與人謀之則非道無由也。故君子之謀能必用道，而不能必見受；能必忠，而不能必入；能必信，而能必見信。君子非人者不出之於辭而施之於行，故非非者行是，惡惡者行善，而道諭矣。

[book_title]大道文王問第八
政曰：昔者文王問於鬻子，敢問人有大忘乎？對曰：「有。」文王曰：「敢問大忘奈何。」鬻子曰：「知其身之惡而不改也，以賊其身乃喪其軀。其行如此，是謂之大忘。」

[book_title]貴道五帝三王周政乙第五
昔之帝王所以為明者，以其吏也。昔之君子，其所以為功者，以其民也。力生於神，而功最於吏，福歸於君。昔者五帝之治天下也，其道昭昭若日月之明然，若以晝代夜然。故其道首首然，萬世為福、萬世為教者，唯從黃帝以下、舜禹以上而已矣。君王欲緣五帝之道而不失，則可以長久。

[book_title]守道五帝三王周政甲第四
聖人在上，賢士百里而有一人，則猶無有也。王道衰微，暴亂在上，賢士千里而有一人，則猶比肩也。

[book_title]撰吏五帝三王傳政乙第三
故曰：民者，賢、不肖之杖也；賢、不肖皆具焉。故賢人得焉，不肖人休焉，杖能側焉，忠信飾焉。民者、積愚也，雖愚、明主撰吏焉，必使民興焉。士民與之，明上舉之；士民若之，明上去之。故王者取吏不忘必使民唱然後和。民者、吏之程也，察吏於民然後隨。政曰：民者、至卑也，而使之取吏焉必取所愛，故十人愛之，則十人之吏也；百人愛之，則百人之吏也；千人愛之，則千人之吏也；萬人愛之，則萬人之吏也。故萬人之吏撰卿相矣。卿相者、諸侯之丞也，故封侯之土秩出焉。卿相者、侯之本也。

[book_title]曲阜魯周公政甲第十四
政曰：昔者魯周公曰：吾聞之於政也，知善不行者謂之狂，知惡不改者謂之惑。夫狂與惑者，聖王之戒也。

[book_title]道符五帝三王傳政甲第二
不肖者、不自謂不肖也，而不肖見於行，雖自謂賢，人猶謂之不肖也。愚者不自謂愚，而愚見於言，雖自謂智，人猶謂之愚。

[book_title]數始五帝治天下第七
昔者帝顓頊年十五而佐黃帝，二十而治天下。其治天下也，上緣黃帝之道而行之，學黃帝之道而常之。昔者帝嚳年十五而佐帝顓頊，三十而治天下。其治天下也，上緣黃帝之道而明之，學帝顓頊之道而行之。

[book_title]禹政第六
禹之治天下也，得皋陶，得杜子業，得既子，得施子黯，得季子甯，得然子堪，得輕子玉。得七大夫以佐其身，以治天下，以天下治。

[book_title]湯政天下至紂第七
湯之治天下也，得慶誧、伊尹、湟里且、東門虛、南門蝡、西門疵、北門側，得七大夫佐以治天下，而天下治。二十七世，積歲五百七十六歲至紂。

[book_title]上禹政第六
禹之治天下也，以五聲聽。門懸鐘鼓鐸磬，而置鞀，以得四海之士。為銘於簨𧇽，曰：「教寡人以道者擊鼓，教寡人以義者擊鐘，教寡人以事者振鐸，語寡人以憂者擊磬，語寡人以獄訟者揮鞀。」此之謂五聲。是以禹嘗據一饋而七十起，日中而不暇飽食，曰：「吾猶恐四海之士留於道路。」是以四海之士皆至。是以禹當朝，廷間也可以羅爵。

[book_title]道符五帝三王傳政甲第五
夫國者、卿相世賢者有之，有國無國智者治之，智者非一日之志，治者非一日之謀，而知所避。發教施令為天下福者謂之道，上下相親謂之和，民不求而得所欲謂之信，除去天下之害謂之仁。仁與信，和與道，帝王之器。凡萬物皆有器。故欲有為不行其器者，雖欲有為不成。諸侯之欲王者亦然，不用帝王之器者不成。

[book_title]湯政湯治天下理第七
天地闢而萬物生，萬物生而人為政焉。無不能生而無殺也。唯天地之所以殺人不能生，人化而為善，獸化而為惡。人而不善者謂之獸，有天然後有地，有地然後有別，有別然後有義，有義然後有教，有教然後有道，有道然後有理，有理然後有數。曰有冥、有旦、有晝、有夜。然後以為數。月一盈一虧，月合月離以數紀，四者皆陳以為數治。政者、衛也，始終之謂衛。

[book_title]慎誅魯周公第六
昔者，魯周公使康叔往守於殷，戒之曰：「與殺不辜，寧失有罪。無有無罪而見誅，無有有功而不賞。戒之！封！誅賞之慎焉。」

        </div>
      </div>
    </div>
  </div>
</div>
<!--update:2025-08-30 10:31:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>