<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="原始章,正道章,求人之志章,本德宗道章,遵义章,安礼章,《素书》全文在线阅读,《素书》全文在线下载,大玄古籍书库">
<meta name="description" content="夫道、德、仁、义、礼，五者一体也。道者人之所蹈，使万物不知其所由。德者人之所得，使万物各得其所欲。仁者人之所亲，有慈慧惻隱之心，以遂其生成。义者人之所宜，赏善罚恶，以立功立事。礼者人之所履，夙兴夜寐，以成人伦之序。夫欲为人之本，不可无一焉。贤人君子，明於盛衰之道，通乎成败之数，审乎治乱之势，达乎去就之理。故潜居抱道，以待其时。若时至而行，则能极人臣之位；得机而动，则能成绝代之功；如其不遇，没身而已。是以其道足高，而名重於后代。右第一章言道不可以无始。。[book_title]正道章。德足以怀远，信足以_《素书》_全文在线阅读_《素书》_全文在线下载_大玄古籍书库">
<title>《素书》_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">《素書》</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">未知</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">諸子百家,</span> <br/>
          字数： <span class="inputVal" id="bknum">[book_length]1773</span> <br/>
          说明： <span class="inputVal" id="bkdec">夫道、德、仁、義、禮，五者一體也。道者人之所蹈，使萬物不知其所由。德者人之所得，使萬物各得其所欲。仁者人之所親，有慈慧惻隱之心，以遂其生成。義者人之所宜，賞善罰惡，以立功立事。禮者人之所履，夙興夜寐，以成人倫之序。夫欲為人之本，不可無一焉。賢人君子，明於盛衰之道，通乎成敗之數，審乎治亂之勢，達乎去就之理。故潛居抱道，以待其時。若時至而行，則能極人臣之位；得機而動，則能成絕代之功；如其不遇，沒身而已。是以其道足高，而名重於後代。右第一章言道不可以無始。

[book_title]正道章
德足以懷遠，信足以一異，義足以得眾，才足以鑒古，明足以照下，此人之俊也。行足以為儀表，智足以決嫌疑，信可以使守約，廉可以使分財，此人之豪也。守職而不廢，處義而不回，見嫌而不苟免，見利而不苟得，此人之傑也。右第二章言道不可以非正。

[book_title]求人之志章
絕嗜禁欲，所以除累。抑非損惡，所以讓過。貶酒闕色，所以無污。避嫌遠疑，所以不悞。博學切問，所以廣知。高行微言，所以脩身。恭儉謙約，所以自守。深計遠慮，所以不窮。親仁友直，所以扶顛。近恕篤行，所以接人。任材使能，所以濟物。殫惡斥讒，所以止亂。推古驗今，所以不惑。先揆後度，所以應卒。設變致權，所以解結。括囊順會，所以無咎。橛橛梗梗，所以立功。孜孜淑淑，所以保終。右第三章言志不可以妄求。

[book_title]本德宗道章
夫志心篤行之術：長莫長於博謀。安莫安於忍辱。先莫先於脩德。樂莫樂於好善。神莫神於至誠。明莫明於體物。吉莫吉於知足。苦莫苦於多願。悲莫悲於精散。病莫病於無常。短莫短於苟得。幽莫幽於貪鄙。孤莫孤於自恃。危莫危於任疑。敗莫敗於多私。右第四章言本、宗不可以離道德。

[book_title]遵義章
以明示下者闇。有過不知者蔽。迷而不返者惑。以言取怨者禍</span> <br/>
          封面： <span class="inputVal" id="bkimg">Z_19716.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]《素書》
[book_date]
[book_length]1773
[book_img]Z_19716.jpg


[book_title]原始章
夫道、德、仁、義、禮，五者一體也。道者人之所蹈，使萬物不知其所由。德者人之所得，使萬物各得其所欲。仁者人之所親，有慈慧惻隱之心，以遂其生成。義者人之所宜，賞善罰惡，以立功立事。禮者人之所履，夙興夜寐，以成人倫之序。夫欲為人之本，不可無一焉。賢人君子，明於盛衰之道，通乎成敗之數，審乎治亂之勢，達乎去就之理。故潛居抱道，以待其時。若時至而行，則能極人臣之位；得機而動，則能成絕代之功；如其不遇，沒身而已。是以其道足高，而名重於後代。右第一章言道不可以無始。

[book_title]正道章
德足以懷遠，信足以一異，義足以得眾，才足以鑒古，明足以照下，此人之俊也。行足以為儀表，智足以決嫌疑，信可以使守約，廉可以使分財，此人之豪也。守職而不廢，處義而不回，見嫌而不苟免，見利而不苟得，此人之傑也。右第二章言道不可以非正。

[book_title]求人之志章
絕嗜禁欲，所以除累。抑非損惡，所以讓過。貶酒闕色，所以無污。避嫌遠疑，所以不悞。博學切問，所以廣知。高行微言，所以脩身。恭儉謙約，所以自守。深計遠慮，所以不窮。親仁友直，所以扶顛。近恕篤行，所以接人。任材使能，所以濟物。殫惡斥讒，所以止亂。推古驗今，所以不惑。先揆後度，所以應卒。設變致權，所以解結。括囊順會，所以無咎。橛橛梗梗，所以立功。孜孜淑淑，所以保終。右第三章言志不可以妄求。

[book_title]本德宗道章
夫志心篤行之術：長莫長於博謀。安莫安於忍辱。先莫先於脩德。樂莫樂於好善。神莫神於至誠。明莫明於體物。吉莫吉於知足。苦莫苦於多願。悲莫悲於精散。病莫病於無常。短莫短於苟得。幽莫幽於貪鄙。孤莫孤於自恃。危莫危於任疑。敗莫敗於多私。右第四章言本、宗不可以離道德。

[book_title]遵義章
以明示下者闇。有過不知者蔽。迷而不返者惑。以言取怨者禍。令與心乖者廢。後令繆前者毀。怒而無威者犯。好眾辱人者殃。戮辱所任者危。慢其所敬者凶。貌合心離者孤。親讒遠忠者亡。近色遠賢者惽。女謁公行者亂。私人以官者浮。凌下取勝者侵。名不勝實者耗。略己而責人者不治。自厚而薄人者棄廢。以過棄功者損，群下外異者淪。既用不任者踈。行賞恡色者沮。多許少與者怨。既迎而拒者乖。薄施厚望者不報。貴而忘賤者不久。念舊而棄新功者凶。用人不得正者殆。彊用人者不畜。為人擇官者亂，失其所彊者弱。決策於不仁者險。陰計外泄者敗。厚歛薄施者凋。戰士貧游士富者喪。貨賂公行者昧。聞善忽略，記過不忘者暴。所任不可信，所信不可任者濁。牧人以德者集。繩人以刑者散。小功不賞，則大功不立，小怨不赦，則大怨必生。賞不服人，罰不甘心者叛。賞及無功，罰及無罪者酷。聽讒而美，聞諫而仇者亡，能有其有者安。貪人之有者殘。右第五章言遵而行之者義也。

[book_title]安禮章
怨在不捨小過，患在不預定謀。福在積善，禍在積惡。飢在賤農，寒在墮織。安在得人，危在失事。富在迎來，貧在棄時。上無常操，下多疑心。輕上生罪，侮下無親。近臣不重，遠臣輕之。自疑不信人，自信不疑人。枉士無正友，曲上無直下。危國無賢人，亂政無善人。愛人深者求賢急，樂得賢者養人厚。國將霸者士皆歸，邦將亡者賢先避。地薄者大物不產，水淺者大魚不遊，樹禿者大禽不棲，林踈者大獸不居。山峭者崩，澤滿者溢。棄王取石者盲，羊質虎皮者柔。衣不舉領者倒，走不視地者顛。柱弱者屋壞，輔弱者國傾。足寒傷心，人怨傷國。山將崩者下先隳，國將衰者人先獘。根枯枝朽，人困國殘。與覆車同軌者傾，與亡國同事者滅。見已生者慎將生，惡其跡者須避之。畏危者安，畏亡者存。夫人之所行：有道則吉，無道則凶。吉者百福所歸，凶者百禍所攻。非其神聖，自然所鍾。務善策者無惡事，無遠慮者有近憂。同志相得。同仁相憂。同惡相黨。同愛相求。同美相妬。同智相謀。同貴相害。同利相忌。同聲相應。同氣相感。同類相依。同義相親。同難相濟。同道相成。同藝相規。同巧相勝。此乃數之所得，不可與理違。釋己而教人者逆，正己而化人者順。逆者難從，順者易行；難從則亂，易行則理。如此，理身、理家、理國，可也。右第六章言安而履之之謂禮。

        </div>
      </div>
    </div>
  </div>
</div>
<!--update:2025-08-30 10:31:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>