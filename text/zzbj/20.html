<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="天地神明章,圣君章,冢臣章,百工章,守宰章,兆人章,政理章,武备章,观风章,保孝行章,广为章,广至理章,扬圣章,辨忠章,忠諫章,证应章,报国章,尽忠章,《忠经》全文在线阅读,《忠经》全文在线下载,大玄古籍书库">
<meta name="description" content="昔在至理，上下一德，以徵天休，忠之道也。忠之为道，乃合於天。至理之时，君臣同德，则休气应也。天之所覆，地之所载，人之所履，莫大乎忠。覆载之间，人伦之要，履之则吉，违之则凶，无有大於忠者。忠者、中也，至公无私。不正其心，而私於事，则与忠反也。天无私，四时行。地无私，万物生。人无私，大亨贞。四时广运，天不私德。万物亨生，地不私力。人能至公，不私诸己，何往不可也？忠也者、一其心之谓矣。一则为忠，二则为僻。为国之本，何莫由忠！未有舍忠，而成於务。忠能固君臣、安社稷、感天地、动神明，而况於人乎？君臣固，其义深也。社">
<title>《忠经》_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">《忠經》</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">未知</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">諸子百家,</span> <br/>
          字数： <span class="inputVal" id="bknum">[book_length]5394</span> <br/>
          说明： <span class="inputVal" id="bkdec">昔在至理，上下一德，以徵天休，忠之道也。忠之為道，乃合於天。至理之時，君臣同德，則休氣應也。天之所覆，地之所載，人之所履，莫大乎忠。覆載之間，人倫之要，履之則吉，違之則凶，無有大於忠者。忠者、中也，至公無私。不正其心，而私於事，則與忠反也。天無私，四時行。地無私，萬物生。人無私，大亨貞。四時廣運，天不私德。萬物亨生，地不私力。人能至公，不私諸己，何往不可也？忠也者、一其心之謂矣。一則為忠，二則為僻。為國之本，何莫由忠！未有舍忠，而成於務。忠能固君臣、安社稷、感天地、動神明，而況於人乎？君臣固，其義深也。社稷安，其祚長也。天地感，其誠達也。神明動，其應彰也。忠之為用，其效如此。言人之易從也。夫忠興於身，著於家，成於國，其行一焉。身及國家，雖有殊名，其為忠也，則無異行。是故一於其身，忠之始也。一於其家，忠之中也。一於其國，忠之終也。道行自漸，忠之大焉。身一則百祿至。立身履一，富貴之本。家一則六親和。御家不二，自然篤睦。國一則萬人理。天下合心，無不從化。《書》云：「惟精惟一，允執厥中。」精一守中，忠之義也。

[book_title]聖君章
惟君以聖德監於萬邦。聖君在上，垂監於下。萬邦在下，觀行於上。自下至上，各有尊也。故王者上事於天，下事於地，中事於宗廟，以臨於人。王者至重，猶有所尊，況其下乎？則人化之，天下盡忠以奉上也。上行下化，理之自然。文王敬遜、虞芮遜畔是也。是以兢兢戒慎，日增其明。日增一日，德益明也。祿賢官能，式敷大化。惠澤長久，黎民咸懷。非懷不可以居祿，非化不可以懷人。任賢陳化，君之要也。故得皇猷丕丕，行於四方，揚於後代，以保社稷，以光祖考。君聖臣賢，化行名播。以光祖考，以嚴配社稷於無彊者也。蓋聖君之忠也。忠之為道，無所不通也。《詩》云：「昭事上帝，聿懷多福。」君以明德事天，天以多福與人君也。

[b</span> <br/>
          封面： <span class="inputVal" id="bkimg">Z_19698.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]《忠經》
[book_date]
[book_length]5394
[book_img]Z_19698.jpg


[book_title]天地神明章
昔在至理，上下一德，以徵天休，忠之道也。忠之為道，乃合於天。至理之時，君臣同德，則休氣應也。天之所覆，地之所載，人之所履，莫大乎忠。覆載之間，人倫之要，履之則吉，違之則凶，無有大於忠者。忠者、中也，至公無私。不正其心，而私於事，則與忠反也。天無私，四時行。地無私，萬物生。人無私，大亨貞。四時廣運，天不私德。萬物亨生，地不私力。人能至公，不私諸己，何往不可也？忠也者、一其心之謂矣。一則為忠，二則為僻。為國之本，何莫由忠！未有舍忠，而成於務。忠能固君臣、安社稷、感天地、動神明，而況於人乎？君臣固，其義深也。社稷安，其祚長也。天地感，其誠達也。神明動，其應彰也。忠之為用，其效如此。言人之易從也。夫忠興於身，著於家，成於國，其行一焉。身及國家，雖有殊名，其為忠也，則無異行。是故一於其身，忠之始也。一於其家，忠之中也。一於其國，忠之終也。道行自漸，忠之大焉。身一則百祿至。立身履一，富貴之本。家一則六親和。御家不二，自然篤睦。國一則萬人理。天下合心，無不從化。《書》云：「惟精惟一，允執厥中。」精一守中，忠之義也。

[book_title]聖君章
惟君以聖德監於萬邦。聖君在上，垂監於下。萬邦在下，觀行於上。自下至上，各有尊也。故王者上事於天，下事於地，中事於宗廟，以臨於人。王者至重，猶有所尊，況其下乎？則人化之，天下盡忠以奉上也。上行下化，理之自然。文王敬遜、虞芮遜畔是也。是以兢兢戒慎，日增其明。日增一日，德益明也。祿賢官能，式敷大化。惠澤長久，黎民咸懷。非懷不可以居祿，非化不可以懷人。任賢陳化，君之要也。故得皇猷丕丕，行於四方，揚於後代，以保社稷，以光祖考。君聖臣賢，化行名播。以光祖考，以嚴配社稷於無彊者也。蓋聖君之忠也。忠之為道，無所不通也。《詩》云：「昭事上帝，聿懷多福。」君以明德事天，天以多福與人君也。

[book_title]冢臣章
為臣事君，忠之本也。本立而後化成。雖有周、孔之才，必以忠為本也。冢臣於君，可謂一體。下行而上信，故能成其忠。股肱動於下，元首隨於上，以其義同，其心不異。夫忠者，豈惟奉君忘身，狥國忘家，正色直辭，臨難死節已矣。此皆忠之常道，固所常行，未盡冢宰之事。在乎沉謀潛運，正國安人。至忠無迹，誠在沉潛。任賢以為理，端委而自化。官各得人，何事之有？尊其君有天地之大，日月之明，陰陽之和，四時之信。蓋之如天，容之如地，昭之如日月，調之如陰陽，不言而信如四時。若是，君體用盡矣。聖德洋溢，頌聲作焉。樂之於中，和之於外。《書》云：「元首明哉！股肱良哉！庶事康哉！」君明則臣良，臣良則事康。

[book_title]百工章
有國之建，百工惟才。守位謹常，非忠之道。此乃守常之臣也。故君子之事上也，入則獻其謀。公家之利，知無不言。出則行其政。既在其位，職思其憂。居則思其道。益國之道。動則有儀。百事之儀。秉職不回，言事無憚，苟利社稷，則不顧其身。愛己曲從，則為尸素。上下用成，故昭君德，蓋百工之忠也。君任工能，工奉君政。政成於下，德歸於上。《詩》云：「靖共爾位，好是正直。」恭可以成正，直可以獻忠。

[book_title]守宰章
在官惟明，蒞事惟平，立身惟清。官不明則事多欺，事不平則怨難弭，身不清則何以教民？清則無欲，平則不曲，明能正俗。三者備矣，然後可以理人。獨清則謹己而已，不建於事。獨明則雖察於務，奸賄難任。獨平則徒均於物，昧獨無堪。夫理人者、必三備而後可也。君子盡其忠能以行其政令，而不理者，未之聞也。既才且忠，以臨其人，政之理也，固其必然。夫人莫不欲安，君子順而安之。用其情而處之。莫不欲富，君子教而富之。因其利而勸之。篤之以仁義，以固其心。知仁與義，則皆就之。導之以禮樂，以和其氣。君子愛人，小人易使。宣君德以弘大其化。稱君德以布德，敦君化以行化。明國法以至於無刑。章條申而不犯，刑雖設而當也。視君之人，如觀乎子。寒者衣之，饑者食之。則人愛之，如愛其親。民懷其恩，有同骨肉。蓋守宰之忠也。《詩》云：「豈弟君子，民之父母。」父母愛子，情莫過焉。，官莫謹焉，人誰非子？

[book_title]兆人章
天地泰寧，君之德也。天地設位，秉御有君。非君泰寧，人必跼蹐。君德昭明，則陰陽風雨以和，人賴之而生也。四氣和順，百穀用成，是以為休徵。故人之生，賴成於君也。是故祗承君之法度，行孝悌於其家，服勤稼穡以供王賦，此兆人之忠也。順化供養，勤勞奉國，是則為忠。《書》云：「一人元良，萬邦以貞。」一人以大善撫萬國，萬國以忠貞戴一人。

[book_title]政理章
夫化之以德，理之上也，則人日遷善而不知。德化潛運，以心則不知所由，而民從善也。施之以政，理之中也，則人不得不為善。政施有術，昭見於人。人勉而行，欲罷不可。懲之以刑，理之下也，則人畏而不敢為非也。刑臨以威，知懼無犯。既劣於政，彌蒙於德。刑則在省而中。舜流四凶，足清萬國。政則在簡而能。簡則易從，能則人服。德則在博而久。不博則有不及，不久則人心復。德者、為理之本也。任政非德，則薄。任刑非德，則殘。兼德則厚，加德則寬。故君子務於德，脩於政，謹於刑。刑不謹則知，政不脩舉，德不務而人不懷也。固其忠，以明其信，行之匪懈，何不理之人乎？忠信故己，恪勤脩官，官脩政明，而人自理。故無不能理之吏，無不可理之人。《詩》云：「敷政優優，百祿是遒。」政其人理，祿其宜哉！

[book_title]武備章
王者立武，以威四方，安萬人也。武德主寧靜，非形於征伐也。淳德布洽，戎夷稟命，統軍之帥。命不可辱，帥不可失，國之大寄，非易其人。仁以懷之。撫其疾苦，使之咸懷。義以厲之。示其慷慨，使其激勸。禮以訓之。明其節制，使之有序。信以行之。審其遠近，使之必行。賞以勸之。懸其爵賞，使之慕功。刑以嚴之。威其鈇鉞，使之懼罪。行此六者，謂之有利。六者並用，闕則失之。故晉將用師，子犯曰「未知信」之類是也。故得師盡其心，竭其力，致其命。士卒從教，故師得利。是以攻之則克，守之則固，武備之道也。武可以備而不用，不可以用而不備也。《詩》云：「赳赳武夫，公侯干城。」有其武才，堪其扞。

[book_title]觀風章
惟臣以天子之命，出於四方以觀風，聽不可以不聰，視不可以不明。使臣之行，如君耳目，不聰不明，不勝其任。聰則審於事，明則辨於理。不聰則惑其所聞，不明則蔽其所見。理辨則忠，事審則分。理不辨則其斷偏，事不審則其信惑。君子去其私，正其色。私去則情滅，色正則邪遠。不害理以傷物。求罪為公，則成刻浮。不憚勢以舉任。舉必以才，不必以勢。惟善是與，惟惡是除。善雖讎必薦，惡雖親必去。以之而陟則有成。君子效能也。以之而出則無怨。小人伏罪也。夫如是，則天下敬職，萬邦以寧。官務脩政，人始獲安。《詩》云：「載馳載驅，周爰諮諏。」勤勞不寧，善斯勸矣。

[book_title]保孝行章
夫惟孝者，必貴於忠。若思孝而忘忠，猶求福而棄天。忠苟不行，所率猶非其道。忠不居心，動皆邪僻。是以忠不及之，而失其守。自貽伊罰，求安可乎？匪惟危身，辱及親也。既失於忠，又失於孝。故君子行其孝，必先以忠。竭其忠，則福祿至矣。忠則得福，祿則榮親。故得盡愛敬之心，以養其親，施及於人。守忠之道，眾善攸歸，身安親樂，得盡其養。此之謂保孝行也。以忠之故，得保於孝。《詩》云：「孝子不匱，永錫爾類。」考叔行孝，施於莊公。君子善之，此之謂也。

[book_title]廣為章
明主之為國也，任於正，去於邪。任正則君子道長，去邪則小人道消。邪則不忠，忠則必正。忠則不邪，正則必忠。有正然後用其能。能而無正則邪，正而有能則忠。是故師保道德，股肱賢良。周為保，召為師，元為股，凱為肱。內睦以文，外威以武。教莫若文，威莫若武。被服禮樂，隄防政刑。禮樂、德之則，不可違躬。政刑、禮之要，不可破壞。故得大化興行，蠻夷率服。化行文備，夷服武偃。人臣和悅，邦國平康。禮樂善而政刑清也。此君能任臣，下忠上信之所致也。臣在忠於君，君在委於臣。《詩》云：「濟濟多士，文王以寧。」成廈、非一木之才，為國、資庶臣之力。

[book_title]廣至理章
古者聖人以天下之耳目為視聽。用天下之視聽，則無不見聞也。天下之心為心。順物之情，不任己欲。端旒而自化，居成而不有，斯可謂致理也已矣。默化元運，其理如此。王者思於至理，其遠乎哉？道無遠近，弘之則是。無為而天下自清。有事則煩。不疑而天下自信。不疑於物，物亦信焉。不私而天下自公。不私於物，物亦公焉。賤珍則人去貪。貪由有珍，珍去貪息。徹侈則人從儉。儉消於侈，侈除儉生。用實則人不偽。見實知偽之惡。崇讓則人不爭。見遜知爭之失。故得人心和平，天下淳質。化行心易，咸服其淳。樂其生，保其壽。氣得天和，咸無夭折。優游聖德，以為自然之至也。聖德無涯，與天地等。《詩》云：「不識不知，順帝之則。」雖迷帝德，不違其則。

[book_title]揚聖章
君德聖明，忠臣以榮。欣己獲奉斯君。君德不足，忠臣以辱。恥躬不能為臣。不足則補之，聖明則揚之，古之道也。補袞之闕，揚君之休。古之忠臣，則皆然也。是以虞有德，咎繇歌之。文王之道，周公頌之。宣王中興，吉甫詠之。君上行仁覆之道也，臣下有贊詠之義也。故君子臣於盛明之時，必揚之。盛德流滿天下，傳於後代，其忠矣夫。若君有盛德而臣不揚，使久遠不聞，則有缺於忠道。

[book_title]辨忠章
大哉，忠之為用也。用忠以教，大莫加焉。施之於邇，則可以保家邦。以有閫域。施之於遠，則可以極天地。以無空窮。故明王為國，必先辨忠。為國藉之，忠者臣節，不先辨忠，國將安寄？君子之言，忠而不佞。小人之言，佞而似忠而非，聞之者鮮不惑矣。忠言逆志，必求諸道。佞言順志，必求諸非道。夫忠而能仁，則國德彰。為君撫愛。忠而能知，則國政舉。忠而能勇，則國難清。為君謀忠，為君果毅。故雖有其能，必由忠而成也。忠而有能，則有功。仁而不忠，則私其恩。仁愈多而恩愈深。知而不忠，則文其詐。知愈多而詐愈密。勇而不忠，則易其亂。勇愈多而易其亂。是雖有其能，以不忠而敗也。能而無忠，則為敗。此三者不可不辨也。《書》云：「旌別淑忒。」其是謂乎！善惡既別，任使不謬。

[book_title]忠諫章
忠臣之事君也，莫先於諫。紏過正德，惟能諫之。下能言之，上能聽之，則王道光矣。上能聽，下不能言，則虛其聽。下能言，而上不能聽，則虛其言。言聽俱能，則君臣諫合，則其道光明也。諫於未形者，上也。先事而止，君違不聞。諫於已彰者，次也。出未及施，改之非後。諫於既行者，下也。行而能改，雖下猶愈。違而不諫，則非忠臣。從君所昏，是乃罪也。夫諫始於順辭，中於抗議，終於死節，以成君休，以寧社稷。順辭不從，犯顏抗議；抗議不從，則繼之以死。其能使君改過為美，社稷之安固也。《書》云：「木從繩則正，后從諫則聖。」繩直可以正木，臣忠可以正主也。

[book_title]證應章
惟天監人，善惡必應。為善則吉，為惡則凶。善莫大於作忠。百行大善，無忠皆忘。惡莫大於不忠。大惡之惡，為逆者殃。忠則福祿至焉，不忠則刑罰加焉。忠則言播聞，未有不祿。不忠則不忠彰兆，未有不刑。君子守道，所以長守其休。小人不常，所以自陷其咎。天意本休，君子知而順之。天意無咎，小人求而取之。休咎之徵也，不亦明哉！天監孔明，勿謂茫昧。《書》云：「作善降之百祥，作不善降之百殃。」禍福無門，惟人自召。

[book_title]報國章
為人臣者官於君。臣之官祿，君實錫之。先後光慶，皆君之德。光格祖考，慶垂子孫。不思報國，豈忠也哉？忠則必報，不報非忠。君子有無祿而益君，無有祿而已者也。君臨天下，誰不為臣？食土之毛，皆銜君德。昏衢迷於日月，君子之懷帝恩，故偃息山林，有能審國。況荷君祿位而無聞焉？報國之道有四：一曰貢賢。進得其才，君可端拱。二曰獻猷。納當其善，君可依行。三曰立功。功吾其膺，君可無患。四曰興利。殖致其厚，君可與足。賢者、國之幹。幹可以立。猷者、國之規。規可以執。功者、國之將。將可以禦。利者、國之用。用可以給。是皆報國之道，惟其能而行之。各以其能而報於國，道斯廣矣。《詩》云：「無言不酬，無德不報。」況忠臣之於國乎！凡人之間，一言一德猶必報。君臣之義，重恩重焉，如何忘也。

[book_title]盡忠章
天下盡忠，淳化行也。忠有所未盡，則淳化不行。君子盡忠，則盡其心。小人盡忠，則盡其力。君子可以盡謀，小人可以效命。盡力者則止其身，盡心者則洪於遠。止身則匹夫之事，洪遠則萬物之利。故明王之理也，務在任賢。賢臣盡忠，則君德廣矣。聖無獨理，道無常師。古之明王，必求賢明，無不脩德。賢臣則無不盡忠，忠則為君闡揚，君德由廣大之也。政教以之而美。君上立教，臣下所敷。禮樂以之而興。君上制作，臣下所行。刑罰以之而清。君上恤刑，臣下所化。仁惠以之而布。君德既備，人懷始康。四海之內有太平音。樂至而歌，自然之理也。嘉祥既成，告于上下。君臣之始於政能，著於群瑞。故其成功可以告于神明也。是故播於《雅》《頌》，傳於無窮。德施於人，務格於神。而後行於樂，樂行則可極之有哉。

        </div>
      </div>
    </div>
  </div>
</div>
<!--update:2025-08-30 10:31:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>