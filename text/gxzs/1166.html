<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="明世宗朱厚,明世宗朱厚腥文在线阅读,明世宗朱厚腥文在线下载,大玄古籍书库">
<meta name="description" content="国学知识:明世宗朱厚_明世宗朱厚_全文在线阅读_明世宗朱厚_全文在线下载_大玄古籍书库">
<title>明世宗朱厚_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">明世宗朱厚</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:33:37</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]7620</span> <br/>
          说明： <span class="inputVal" id="bkdec">国学知识:明世宗朱厚</span> <br/>
          封面： <span class="inputVal" id="bkimg">Z_8391.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]明世宗朱厚
[book_author]佚名
[book_date]2024-09-30 07:33:37
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]国学知识
[book_length]7620
[book_dec]国学知识:明世宗朱厚
[book_img]Z_8391.jpg


[book_title]明世宗朱厚
明世宗朱厚校宪宗孙，孝宗侄，武宗堂弟。父兴献王朱vz(宪宗第四子)，封国安陆，母蒋氏。正德二年(公元1507年)生，嘉靖四十五年(公元1566年)卒，终年60岁。
武宗于正德十六年死后无嗣，其堂弟朱厚熄至京即位，时年15岁，以明年为嘉靖元年(公元1522年)。世宗即位之初，力图革除正德时的积弊，孜孜求治。他诛除佞臣钱宁、江彬等，又大力打击宦官势力，撤废皇庄，退还侵占民田，使社会矛盾缓解。世宗非子承父业，而是兄终弟及，故登基后议其父尊崇典礼，致使“大礼仪(皇统继承与家系继承)”成为朝臣间的一场争斗。严嵩等奸臣借此排挤异己，屡兴大狱。嘉靖中叶后，他笃信道教，专意斋醮，20多年不登朝问政，使国内各种矛盾激化。
时东南沿海有日本倭寇大肆侵扰，北方有鞑靼部的频繁入犯，世宗调名将戚继光屡歼倭寇，但北方俺答却直逼京师，明势渐衰。世宗病死后葬永陵，谥曰世宗钦天履道英毅圣神宣文广武洪仁大孝肃皇帝。
〔正史〕
世宗钦天履道英毅圣神宣文广武洪仁大孝肃皇帝，讳厚校宪宗孙也。父兴献王vz，国安陆，正德十四年薨，帝年十有三，以世子理国事。
十六年三月辛酉，未除服①，特命袭封。丙寅，武宗崩，无嗣，慈寿皇太后与大学士杨廷和定策，遣太监谷大用、韦彬、张锦，大学士梁储，定国公徐光祚，驸马都尉崔元，礼部尚书毛澄，以遗诏迎王於兴邸。
夏四月癸未，发安陆。癸卯，至京师，止於郊外。礼官具仪，请如皇太子即位礼。王顾长史袁宗o曰：“遗诏以我嗣皇帝位，外皇子也。”大学士杨廷和等请如礼臣所具仪，由东安门入居文华殿，择日登极。不允。会皇太后趣②群臣上笺劝进，乃即郊外受笺。是日，日中，入自大明门，遣官告宗庙社稷，谒大行皇帝几筵，朝皇太后，出御奉天殿，即皇帝位。以明年为嘉靖元年，大赦天下。31h正德中言事罪废诸臣，赐天下明年田租之半，自正德十五年以前逋赋尽免之。丙午，遣使奉迎母妃蒋氏。召费宏复入阁③。戊申，命礼臣集议兴献王封号。五月乙卯，罢大理银矿。丙辰，梁储致仕。壬戌，吏部侍郎袁宗o为礼部尚书兼文渊阁大学士，预机务。壬申，钱宁伏诛。六月戊子，江彬伏诛。乙未，从内苑禽兽，令天下毋得进献。丁酉，革锦衣卫冒滥军校三万余人。戊戌，赈江西笑。壬寅，革傅升官。癸卯，赈辽东饥。
秋七月壬子，进士张璁言，继统不继嗣，请尊崇所生，立兴献王庙於京师。初，礼臣议考孝宗，改称兴献王皇叔父，援宋程颐议赐趵褚越，不允。至是，下璁奏，命廷臣集议。杨廷和等抗疏力争，皆不听。癸丑，命自今亲丧不得夺情，著为令。丁巳，小王子犯庄浪，指挥刘爵御却之。丙子，革锦衣卫所及监局寺厂司库、旗校、军士、匠役投充新设者，凡十四万八千余人。丁丑，宁津盗起，德平知县龚谅死之。九月乙卯，袁宗o卒。庚午，葬毅皇帝於康陵。(略)
六年秋八月庚戌，以议李福达狱，下刑部尚书颜颐寿、左都御史聂贤、大理寺卿汤沐等於锦衣卫狱，侍郎桂萼、张璁，少詹事方献夫署三法司，杂治之。总制尚书王宪击败小王子於石臼墩。癸亥，贾咏致仕。庚午，赈湖广水灾。九月己卯，免江西、河南、山西被灾秋粮。壬午，颁《钦明大狱录》於天下。(略)
十二年冬十月乙亥，大同兵乱，杀总兵官李瑾，代王奔宣府。丙子，下建昌侯张延龄於狱。十一月己亥，赈辽东灾。癸丑，翟銮以尤去。十二月己卯，吉囊犯宁夏，总兵官王效、副总乒梁震击败之。
是年土鲁番、天方入贡。
十三年春正月癸卯，废皇后张氏。壬子，立德妃方氏为皇后。二月己丑，总督宣大侍郎张瓒抚定大同乱卒。辛卯，代王返国。三月壬申，赈大同被兵者。乙酉，吉囊犯响水堡，参将任杰击败之。(略)
十八年春二月庚子朔，立皇子载壑为皇太子，封载为裕王，载圳景王。辛丑，诏赦天下。起黄绾为礼部尚书，宣谕安南。壬寅，起翟銮为兵部尚书兼右都御史，充行边使。丁未，祈谷於玄极宝殿。先贤曾子裔孙质粹为翰林院世袭《五经》博士。壬子，赈辽东几。癸丑，安南莫方瀛请降。乙卯，幸承天，太子监国。辛酉，次真定，望於北岳。丁卯，次卫辉，行宫火。三月己巳，渡河，祭大河之神。辛未，次钧州，望於中岳。甲戌，免几内被灾税粮，庚辰，至承天。辛巳，谒显陵。甲申，享上帝於龙飞殿，奉睿宗配。秩於国社、国稷，偏群祀。戊子，御龙飞殿受贺，诏赦天下，给复承天三年，免湖广明年田赋五之二，几内、河南三之一。
(略)
二十九年秋八月丙寅，封方士陶仲文为恭诚伯。丁丑，俺答大举入寇，攻古北口，蓟镇兵溃。戊寅，掠通州，驻白河，分掠几甸州县，京师戒严。召大同总兵官仇鸾及河南、山东兵入援。壬午，薄都城。仇鸾为平虏大将军，节制诸路兵马，巡抚保定都御史杨守谦提督军务，左谕德赵贞吉宣谕诸军。癸未，始御奉天殿，戒敕群臣。甲申，寇退。逮守通州都御史王仪。丙戌，京师解严。杖赵贞吉，谪外任。丁亥，仇鸾败绩於白羊口。兵部尚书丁汝夔、巡抚侍郎杨守谦有罪，弃市。杖左都御史屠侨、刑部侍郎彭黯。九月辛卯，赈几内被寇者。乙未，罢团营，复三大营旧制，设戎政府，以仇鸾总督之。丁酉，罢领营中官。戊申，免几内被灾税粮。壬子，废郑王厚烷为庶人。
(略)
三十一年秋七月丙申，免陕西被灾夏税。壬寅，以倭警命山东巡抚都御史王笱彩诱憬。八月己未，收仇鸾大将军印，寻④病死。乙亥，戮仇鸾尸，传首九边。己卯，俺答犯大同，分掠朔、应、山阴、马邑。九月乙酉，犯山西三关。壬辰，犯宁夏。丁酉，河决徐州。庚子，兵部侍郎蒋应奎、左通政唐国卿以冒边功杖於廷⑤。癸卯，罢各边马市。
(略)
四十四年秋八月壬午，获仙药於御座，告庙。
冬十一月癸卯，严讷致仕。戊申，奉安献皇帝、后神主於玉芝宫。
《略》
四十五年冬十月丁卯，犯固原，总兵官郭江败死。癸酉，犯偏头关。闰月甲辰，犯大同，参将崔世荣力战死。十一月己未，帝不豫。十二月庚子，大渐，自西苑还乾清宫。是日崩，年六十，遗诏裕王嗣位。隆庆元年正月，上尊谥，庙号世宗，葬永陵。
赞曰：“世宗御极之初，力除一切弊政，天下翕然⑥称治。顾迭议大礼，舆论沸腾，幸臣假托，寻兴大狱。夫天性至情，君亲大义，追尊立庙，礼亦宜之。然升y太庙，而跻于武宗之上，不已过乎。若其时纷纭多故，将疲于边，贼讧于内，而崇尚道教，享祀弗经，营建繁兴，府藏告匮，百余年富庶治平之业，因以渐替。虽剪剔权奸，威柄在御，要亦中材之主⑦也矣。
《明史・世宗本纪》
〔注释〕
①除服：守丧期满，脱孝服。②趣：促使。③入阁：进入内阁，决定国家大计。④寻：不久。⑤杖于廷：受廷杖之刑。⑥翕然：群起响应。⑦中材之主：统治术平常的皇帝。
〔相关史料〕
世宗自号天池钓叟，在直词臣各赋诗。(略)世宗初政，每于万几之暇喜为诗。(略)世宗自己亥幸承天后，至壬寅遭宫婢之变①。益厌大内、不欲居。或云杨金英辈正法后，不无冤死者，因而为厉。以故上益决计他徙(略)辛巳登极，御袍偶长，上屡府而视之。意殊不惬。首辅杨新都进曰：“此陛下垂衣裳而天下治。”天颜顿怡。晚年在西苑召太医院使徐伟察脉。上坐小榻，衮衣曳地。伟避不前，上问故，伟答曰：“皇上龙袍在地上，臣不敢进。”上始引衣出腕。诊毕，手诏在直②阁臣曰：“伟顷呼地上，具见忠爱。地上人也，地下鬼也。”(略)乙丑会试第一题为“绥之斯来”二句，下文则“其死也哀。”上已恶之矣。第三题《孟子》，又有两“夷”字。时上苦虏之扰，最厌见“夷狄”字面，至是大怒，欲置重典(略)陶仲文以仓官召见，献房中秘方，得幸世宗(略)见则与上同坐绣墩，君臣相迎送，必于门庭握手方别(略)上又下密谕阁臣曰：“朕又将有议此寺额名之意，并告卿知。夫顺天保明者，明是我国朝号，此言尼僧之祖，能顺圣祖奉天开极，此惟皇天命之，何待后日以一妖尼能保大明也哉。”又云：“皇姑者犹不好听，言我皇家之姑也。当时此寺云敕赐，不云敕建，便可见非祖宗本意也。故朕深嫉之。因与卿密知之。”(略)嘉靖中叶，上饵丹药有验。至壬子冬，命京师内外选女八岁至十四岁者三百人入宫。乙卯九月，又选十岁以下者一百六十人。盖从陶仲文言，供炼药用也。
《万历野获编》
时帝好神仙，给事中顾存仁、高金、王纳言皆以直谏得罪。会方士段朝用以所炼白金器百余，因郭勋以进，云：“以盛饮食物供斋醮，即神仙可致也。”帝立召与语，大悦，朝用言：“帝居深宫，无与外人接，则黄金可成，不死药可得。”帝益悦，即谕廷臣，“令太子监国，朕少假一二年再亲政。”(略)帝以奉道，尝御香叶冠，因刻沉水香冠五，赐言等，言以非人臣法服，不奉诏。帝怒甚，嵩因召对冠之，笼以轻纱，帝见，益内亲嵩，而欲去言。
《明鉴》
世宗晚年，讳言储贰③，有涉一字者死。穆考在潜邸，朝夕危惧。今上诞生，不敢奏闻，至两月间不敢剪发。一日，在宫女最幸者，乘间以闻，上怒而谴之，宫中股栗④，莫知所为。太监黄锦熟念无可为策，一日，伺上色喜，即命宫女、中官于殿廷栏J所至皆置樽俎，上问何故，黄即伏奏：“皇上有喜。”上曰：“何喜?”黄曰：“上自思之。”上迟回曰：“念惟生一孙，差可喜耳。”黄即呼宫女、中官顿首呼万岁。于是，礼官始敢以皇孙闻也。(略)公疏即入，世庙震怒，握其疏，绕殿而行，曰：“莫教走了!”一宫女主文书者在旁窃语曰：“彼欲为忠臣，岂肯走乎?”已而，召黄太监问之，黄曰：“此人极戾⑤，朝臣皆恶之，无与立谈。昨此疏既上，其仆已亡去矣。”上问：“何以处之?”黄曰：“彼欲以一死成名，皇上杀之，正彼所甘心，不如置狱中，使之自毙。”上是其言，既而有旨：“此畜物有比干⑥之心，但朕非纣也。”
《谷山笔m》
二十一年，宫婢杨金英等谋弑逆，帝赖后救得免，乃进后父泰和伯锐爵为侯。初，曹妃有色，帝爱之，册为端妃。是夕，帝宿端妃宫。金英等伺帝熟寝，以组缢帝项，误为死结，得不绝。同事张金莲知事不就，走告后。后驰至，解组，帝苏。后命内监张佐等捕宫人杂治，言金英等弑逆，王宁嫔首谋。又曰，曹端妃虽不与，亦知谋。时帝病悸⑦不能言，后传帝命收端妃、宁妃及金英等悉磔于市，并诛其族属十余人。然妃实不知也。久之，帝始知其冤。
《明史・孝烈方皇后传》
嘉靖十八年，改上“太宗体天弘道高明广运圣武神功纯仁至孝文皇帝”尊号为“成祖启天弘道高明肇运圣武神功纯仁至孝文皇帝”，加上皇考“恭睿渊仁宽穆纯圣献皇帝”尊号为“睿宗知天守道洪德渊仁宽穆纯圣恭俭敬文献皇帝”。
《m山堂别集・再上祖宗号》
嘉靖三十五年，恩封睿宗为“三天金阙无上玉堂都仙法主玄元道德哲慧圣尊开真仁化大帝”，献皇后为“三天金阙无上玉堂总仙法主玄元道德哲慧圣母慈化天后”，孝烈方皇后为“九天金阙玉堂辅圣天后掌仙妙化元君”。上初封“灵霄上清统雷元阳妙一飞玄真君”，加封“九天弘教普济生灵掌阴阳功过大道思仁紫极仙翁一阳真人元虚玄应开化伏魔忠孝帝君”，再加“太上大罗天仙紫极长生圣智昭灵统三元证应玉虚总掌五雷大真人玄都境万寿帝君”。自是至四十五年，又不可胜计矣。
《m山堂别集・天子别号》
嘉靖十年，上召大学士张孚敬、尚书李时，于西苑视蚕坛地，赐酒饮珍铒。御制《西苑视谷祗先蚕坛位赋》，手授孚敬，曰：“朕适有作，卿等删润。”因命和，以寓警戒之意。孚敬请上手书各赐以为子孙世宝，许之。明日，二臣进和赋，上亦各赐手书御制赋如所请。后数日，并装成帙，名曰《永和录》，赐。已夏谕璁曰：“朕惟君臣之际，固不可不严，此在朝廷当慎，他处则犹家礼然。且汉文之召见贾生，同语久，而文帝为之前席，今亦称美。故君臣不交，治功安成?况朕在冲昧⑧，世事未经，无一识见。卿之于朕，无异周公爱成王，首以孝训于朕，他特余事耳。卿夙夜在公，敬君尽礼，昨见退逊太过，恐非辅臣之于君者。夫何谓辅导大臣?与他诸臣不同，故日导之教训，傅以德义，保其身体，此则不可以在朝之制相与明矣。今后凡会议，或卿有所以奏，无拘时而来，面相计处。俾交修朕之性，志有定，方可广接他人，庶有所酌别贤否耳。朕又欲于今春奉两宫春游后，与卿辈一游，以仰遵我圣祖丕训，亦以见幼孙之率由祖道。当有宴乐，预与卿言之。”十五年端阳节，赐文武百官宴于奉天殿。宴毕，上幸西苑，预命侯郭勋、大学士李时、尚书夏言侯于崇智殿，遣中官赉赐艾虎花绦百索牙扇等物。上至，勋等致辞谢。上曰：“今日之宴，一以赏节，一以酬前月山中扈从之劳。”勋等顿首谢。至水次，上御龙舟，召勋等各乘舟，给酒馔，命楫夫⑨桨三臣舟近龙舟而行，自蕉园迤逦至澄碧亭登岸，复宴元逸殿，勋等各称觞上寿，尽观而罢。
《m山堂别集・群臣同游》
嘉靖庚申，上敕南京织闪黄补麒麟、仙鹤纱衣各一副，赐分宜。闪黄色惟上得用之。甲子赐华亭孝子升天蟒衣一件，上手择有珠者。
《m山堂别集卷十一・赐禁衣》
嘉靖中，内阁严、徐、李皆赐服麒麟，麒麟公侯服也，而成国公朱希忠、京山侯崔元、左都督陆炳等，以玄坛供事，特赐服仙鹤，仙鹤文臣一品服也。成化以后，文臣赐麟不为异，而公侯伯武臣赐鹤则异矣。六公出入朝行，殆不可复辨。
《m山堂别集・赐衣文武互异》
嘉靖十三年，少师、太子太师、吏部尚书、华盖殿大学士张孚敬有疾，上手札谕：“昨少保时特为卿陈病苦之情，朕惟近古之君，有剪须疗其臣之疾者。今朕每自取数味和以饮，或时亦效。兹手拣数味清心宁神驱火保肺之药为一服，卿亦如常煎而服之，服时用蜜一大茶匙。倘得病减，庶慰朕念。虽非剪须者之切，亦见朕意。服后一二日，可告朕如何。”四十四年，少师、太子太师、吏部尚书、建极殿大学士徐阶有疾，上遣御医徐伟视疾，中涓赐猪羊甜酱瓜茄酒米如例。已，复出尚方珍剂二瓿，命司礼贵臣王本赍手札谕公：“痰火一疾，惟须自慎，既不可用寒剂，又不宜名降火。又有谓痰随气降，此非治法也。但仍以凉平性品用之便消顺耳。又青州白丸子，真者亦效，非其本地合者无益。至于牵扯背肩痛，当以祛风顺气之剂，间服之，亦少资云。”
《m山堂别集・手敕问大臣疾》
(嘉靖四十五年十二月)壬寅，大殓。上在位四十五年，寿六十。寻上尊谥为钦天履道英毅圣神宣文广武洪仁大孝肃皇帝。庙号世宗，葬水陵。
上隆准修髯，威容若神。性明断，多大略，识达治体。正德之末，政在权幸，盗贼蜂起，海内骚动，上方龙潜藩邸，深鉴其弊，及人践大统，及赫然发命诛除巨奸，革去镇守内臣，清汰冗滥，诸几弊政以次尽罢，海内欣欣若更生焉。大礼议兴，廷臣各以所闻见曹起而争，其称引陶濮故事者，附丽尤众。上覃思礼典，观其会通，一以人伦天序为主本，而折衷于孔孟，然后群疑焕然。徽称宗祀之仪始定，礼官奔走受成事而已。尝念国家太平百余年，而礼文草创未应古始，乃悉按《三礼》旧文摘抉疑义，与时制不合者，自郊丘百神分含正配之位，以及陵庙丞尝帝后耕蚕、先圣贤崇祀诸礼，皆约会经义，内断于心，廪廪⑩追三代而上之。论者谓明兴以来，文治之盛未始有也。博综经史，尤深于《尚书》;殿亭榜额皆取《洪范》、《无逸》字义名之。所著《敬一箴》、《五箴注》及《钦天记颂》诸篇，大抵渊源于虞廷之执中伊训之，而纂言属意直抒自得，往往有发前儒所未发者。初年勤于政治，每旦自问省两宫、延见群臣之外，退而惟思得失，孜孜以敬天恤民为务。或雨D(11)稍愆，则宵分露祷，深自谴责。贪民无告者为设糜粥之、施药疗之。诏书数下，每言及有司酷刑苦役，上干天和，一篇之中，必三致意焉。尤重边防。四方有警，许所司以不时白奏，亲自筹决。内则更营制，戢(12)叛兵，将吏功罪一切无所贷假用能。北障胡氛，南清海l。妖民豪酋，旋发而殪(13)。盖实由庙谟先定云。亲礼儒臣，平台召对，西苑赛歌，蔼然如家人父子。然终不少借以威福，群臣中虽素贵有宠者，不敢以隐情疑事尝试上前。如大学士张孚敬、尚书霍韬并议礼首臣，才名籍甚，上指孚敬则曰：“不爱惜人才”，指韬则曰：“偏执必坏部事”，乃后人臣人品心术卒如上言。其他勋戚近侍，朝为肺腑，暮或谴诛，雨泽露而威风霆，虽四荒万里之外廓如也。上神功盛德，不可缕指。综其始终，大要以严驭吏，以宽治民，以经术为师，以法律为辅，以明作修内政，以安静饬边防。其于稽古考文之事，尤为备谨，而皆发之孝思，本之敬一。故功成制定，华裔向风中兴大业，视之列祖有光焉。享国四十余年，追慕献皇、献后如一日。每遇时节忌辰，侍臣窃窥圣容惨怛承享精虔，无不泣下者。晚年留意玄理，筑斋宫于西内居之。乃宸衷惕然骋圆晃磐馐挛忧，批决顾问日无停晷。故虽深居渊穆，而威柄不移。升遐(14)一诏，悔艾尤深，真可谓神圣不世出之主矣。
《世宗实录》卷五六六
(正德十六年四月壬午朔)世宗，钦天履道英毅圣神宣文广武洪仁大孝肃皇之孙也。父睿宗知天守道洪德渊仁宽穆统俭敬文献皇帝。母慈孝贞顺仁敬诚一安天诞圣献皇后，以正德二年八月初十日生上於安陆藩邸。初献皇帝以宪宗皇帝第二子册封兴王，弘治七年九月之国安陆。献皇帝在国慎修王度，怀保小民，积功累仁至深极厚，乃发祥于上，应期诞生。诞圣之日，宫中红光烛天，远近惊异。其年黄河清，庆云见於翼轸(15)者，楚分也，盖识者已知为受命之符矣。上生五岁，即颖敏绝人。献皇帝口授以诗，不数过辄成诵，语以读书、作字、问安、视膳之节，与夫民间疾苦、稼穑艰难，靡不领略。稍长，通《孝经》大义，问先王至德要道之旨，献皇帝为之讲解，上意感悟，献皇帝大奇之。每遇祭祀及拜进表笺，进止凝重，周旋中礼，俨然有人君之度。献皇帝崩，上摄治府事，事皆有纪，府中肃然。正德末，南北绎驿，储位久虚，中外人心已有所向往。迨毅皇帝大渐，乃宣末命，迎上嗣缵丕基(16)，是时上年十有五矣。诸大臣以遣迎至藩邸者，觐上天表皆相顾欢曰：“帝王自有真也。”车驾渡河，父老喜路跃相告曰：“昔圣天子始生之年，此河清三百里者三日。常闻黄河清，圣人出。今果然矣。”其为天下所快睹如此。盖上之生适逢昌会，得圣人之德，起自藩服，光履帝位，实上天之所眷，与四海之所归心，非偶然者。故能觐扬前休，廓清区宇，制礼作乐，开四十五年中兴之业，而垂德泽于无穷，近代帝王益鲜俪(17)云。
《世宗实录》卷一
〔注释〕
①宫婢之变：指嘉靖帝险被宫女以绳勒死之事。②在直：正当班的大臣。③储贰：确定继位者。④股栗：战抖、害怕。⑤戾：残暴。⑥比干：商纣王时忠臣。⑦病悸：惊吓成病。⑧冲昧：年幼无知。⑨楫夫：船夫。⑩廪廪：几乎。(11)雨D：旱涝灾害。(12)戢：平息。(13)殪：击毙。(14)升遐：去世。(15)翼轸：附近。(16)嗣缵丕基：继位登基。(17)鲜俪：罕见。

        </div>
      </div>
    </div>
  </div>
</div>
<!--update:2025-08-29 17:11:09-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>