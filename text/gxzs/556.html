<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="什么是蒙学——蒙学介绍,什么是蒙学——蒙学介绍全文在线阅读,什么是蒙学——蒙学介绍全文在线下载,大玄古籍书库">
<meta name="description" content="国学知识:什么是蒙学——蒙学介绍_什么是蒙学——蒙学介绍_全文在线阅读_什么是蒙学——蒙学介绍_全文在线下载_大玄古籍书库">
<title>什么是蒙学——蒙学介绍_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">什么是蒙学——蒙学介绍</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:34:44</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]2670</span> <br/>
          说明： <span class="inputVal" id="bkdec">国学知识:什么是蒙学——蒙学介绍</span> <br/>
          封面： <span class="inputVal" id="bkimg">Z_7781.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]什么是蒙学——蒙学介绍
[book_author]佚名
[book_date]2024-09-30 07:34:44
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]国学知识
[book_length]2670
[book_dec]国学知识:什么是蒙学——蒙学介绍
[book_img]Z_7781.jpg


[book_title]什么是蒙学——蒙学介绍
所谓蒙学，既是对我国传统的幼儿启蒙教育的一个统称。与小学、大学并列，是我国传统教育中的一个重要阶段。
目前，学术界所称的蒙学有狭义和广义之分，广义上讲，泛指古代启蒙教育，包括其教育体制、教学方法、教材等内容；狭义上讲，专指启蒙教材，即童蒙读本。
古代，儿童“开蒙”，接受教育的年龄一般在四岁左右，现在也有一种观点认为，四岁恰好是儿童学习汉字的最佳年龄段。蒙学阶段主要采用的教材就是所谓的“三百千千弟子规”（《三字经》、《百家姓》、《千字文》、《千家诗》、《弟子规》）等，同时，在孟学阶段也会让儿童接触“四书”（《大学》、《中庸》、《论语》、《孟子》）等经典书目，为日后的学习打下基础。蒙学教育通常采用个别教育的手段施教，注重背诵与练习。
蒙学教育的基本的目标培养儿童认字和书写的能力，养成良好的日常生活习惯，能够具备基本的道德伦理规范；并且掌握一些中国基本文化的常识及日常生活的一些常识。
朱子童蒙须知
夫童蒙之学，始于衣服冠履，次及言语步趋，次及洒扫涓洁，次及读书写文字，及有杂细事宜。皆所当知。今逐目条列，名曰童蒙须知。若其修身、治心、事亲、接物、与夫穷理尽性之要，自有圣贤典训，昭然可考。当次第晓达,兹不复详著云。
蒙养从入之门，则必自易知而易从者始。故朱子既尝编次小学。尤择其切于日用，便于耳提面命者。著为童蒙须知。使其由是而循循焉。凡一物一则，一事一宜，虽至纤至悉，皆以闲其放心，养其德性，为异日进修上达之阶，即此而在矣。吾愿为父兄者，毋视为易知而教之不严。为子弟者，更毋忽以为不足知而听之藐藐也。
衣服冠履第一
大抵为人，先要身体端整。自冠巾，衣服，鞋袜，皆须收拾爱护，常令洁净整齐。我先人常训子弟云，男子有三紧。谓头紧、腰紧、脚紧。头，谓头巾。未冠者，总髻。腰，谓以条或带，束腰。脚，谓鞋袜，此三者，要紧束，不可宽慢。宽慢，则身体放肆，不端严，为人所轻贱矣。
凡着衣服，必先提整衿领，结两衽，纽带，不可令有阙落。饮食、照管，勿令污坏；行路、看顾，勿令泥渍。
凡脱衣服，必齐整摺叠箱箧中。勿散乱顿放，则不为尘埃杂秽所污。仍易于寻取，不致散失。着衣既久，则不免垢腻。须要勤勤洗浣。破绽，则补缀之。尽补缀无害，只要完洁。
凡盥面，必以巾帨遮护衣领，卷束两袖，勿令有所湿。凡就劳役，必去上笼衣服，只着短便，爱护，勿使损污。凡日中所着衣服，夜卧必更，则不藏蚤虱，不即敝坏。苟能如此，则不但威仪可法，又可不费衣服。晏子一狐裘三十年。虽意在以俭化俗，亦其爱惜有道也，此最节身之要毋忽。
语言步趋第二
凡为人子弟，须是常低声下气，语言详缓，不可高言喧闹，浮言戏笑。父兄长上有所教督，但当低首听受，不可妄大议论。长上检责，或有过误，不可便自分解，姑且隐默。久，却徐徐细意条陈云，此事恐是如此，向者当是偶尔遗忘。或曰，当是偶尔思省未至。若尔，则无伤忤，事理自明。至于朋友分上，亦当如此。
凡闻人所为不善，下至婢仆违过，宜且包藏，不应便尔声言。当相告语，使其知改。
凡行步趋跄，须是端正，不可疾走跳踯。若父母长上有所唤召，却当疾走而前，不可舒缓。
洒扫涓洁第三
凡为人子弟，当洒扫居处之地，拂试几案，当令洁净。文字笔砚，凡百器用，皆当严肃整齐，顿放有常处。取用既毕。复置元所。父兄长上坐起处，文字纸扎之属，或有散乱，当加意整齐，不可辄自取用，凡借人文字，皆置簿抄录主名，及时取还。窗壁，几案，文字间，不可书字。前辈云，坏笔，污墨，瘝（解：旷废，音：同关）子弟职。书几书砚，自黥（解：刺刻花纹并涂颜料，音：同晴）其面。此为最不雅洁。切宜深戒。
读书写文字第四
凡读书，须整顿几案。令洁净端正。将书册整齐顿放。正身体，对书册,详缓看字，仔细分明读之。须要读得字字响亮。不可误一字。不可少一字。不可多一字。不可倒一字。不可牵强暗记。只是要多诵遍数，自然上口，久远不忘。古人云。读书千遍，其义自见。谓熟读，则不待解说，自晓其义也。余尝谓读书有三到。谓心到、眼到、口到。心不在此，则眼不看仔细。心眼既不专一，却只漫浪诵读，决不能记。记，亦不能久也。三到之法，心到最急。心既到矣，眼口岂不到乎。
凡书册，须要爱护，不可损污绉摺。济阳江禄，书读未完，虽有急速，必待掩束整齐，然后起。此最为可法。
凡写文字，须高执墨锭，端正研磨，勿使墨汁污手。高执笔。双钩，端楷书字，不得令手揩着豪。
凡写字。未问写得工拙如何，且要一笔一画，严正分明，不可潦草。
凡写文字。须要仔细看本。不可差讹。
杂细事宜第五
凡子弟。须要早起晏（解：晚，音：同燕）眠。
凡喧闹争斗之处，不可近。无益之事，不可为。
凡饮食有则食之，无则不可思索。但粥饭充饥，不可阙（解：缺少、亏损，音：同缺）。
凡向火，勿迫近火旁。不惟举止不佳，且防焚爇（解：烧，音：同弱）衣服。
凡相揖必折腰。
凡对父母长上朋友，必称名。
凡称呼长上。不可以字，必云某丈。如弟行者，则云某姓某丈。
凡出外，及归，必于长上前作揖。虽暂出，亦然。
凡饮食于长上之前，必轻嚼缓咽，不可闻饮食之声。
凡饮食之物，勿争较多少美恶。
凡侍长者之侧，必正立拱手。有所问，则必诚实对。言不可忘。
凡开门揭帘，须徐徐轻手，不可令震惊声响。
凡众坐，必敛身，勿广占坐席。
凡侍长上出行，必居路之右。住，必居左。
凡饮酒，不可令至醉。
凡如厕，必去外衣。下，必盥手。
凡夜行，必以灯烛，无烛，则止。
凡待婢仆，必端严，勿得与之嬉笑。执器皿，必端严，惟恐有失。
凡危险不可近。
凡道路遇长者，必正立拱手。疾趋而揖。
凡夜卧，必用枕。勿以寝衣覆首。
凡饮食举匙，必置箸。举箸，必置匙。食已，则置匙箸于案。
杂细事宜，品目甚多。姑举其略。然大概具矣。凡此五篇，若能遵守不违，自不失为谨愿之士。必又能读圣贤之书，恢大此心，进德修业，入于大贤君子之域，无不可者。汝曹宜勉之。

        </div>
      </div>
    </div>
  </div>
</div>
<!--update:2025-08-30 09:49:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>