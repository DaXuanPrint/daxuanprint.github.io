<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="南宋政治家文学家胡铨,南宋政治家文学家胡铨全文在线阅读,南宋政治家文学家胡铨全文在线下载,大玄古籍书库">
<meta name="description" content="国学知识:南宋政治家文学家胡铨_南宋政治家文学家胡铨_全文在线阅读_南宋政治家文学家胡铨_全文在线下载_大玄古籍书库">
<title>南宋政治家文学家胡铨_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">南宋政治家文学家胡铨</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:19:29</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]8469</span> <br/>
          说明： <span class="inputVal" id="bkdec">国学知识:南宋政治家文学家胡铨</span> <br/>
          封面： <span class="inputVal" id="bkimg">Z_8081.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]南宋政治家文学家胡铨
[book_author]佚名
[book_date]2024-09-30 07:19:29
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]国学知识
[book_length]8469
[book_dec]国学知识:南宋政治家文学家胡铨
[book_img]Z_8081.jpg


[book_title]南宋政治家文学家胡铨
胡铨(公元1102―1180年)，字邦衡，号澹庵。宋吉州庐陵(今江西吉安)人。建炎年间进士。对策主张君王治政应听于民而不迷信于天，为此，受高宗赏识，欲取为第一，但为权臣忌恨，列为第五。任抚州军事判官，征募民兵抵抗金兵。因全力反对秦桧和议，遭迫害数次被贬谪。宋孝宗即位，召胡铨入朝，以奉议郎知饶州。上书建议修德、结民、练兵、观衅四策，受孝宗所赏识，迁秘书少监、擢起居郎。后又兼侍讲、国史院编修官。请孝宗迁都建康，伺机收复中原。上书认为议和有十可吊，不议和有十可贺。后又任措置浙西、淮东海道，抵御金兵进犯。历任宝文阁待制、龙图阁直学士等，以资政殿学士退休还乡。著有《易解》、《春秋解》、《周礼解》、《礼记解》、有《澹庵文集》一百卷行于世。
〔正史〕
胡铨字邦衡，庐陵人。建炎二年，高宗策士淮海，铨因御题问“治道本天，天道本民”，答云：“汤、武听民而兴，桀、纣听天而亡。今陛下起干戈锋镝间，外乱内讧，而策臣数十条，皆质之天，不听于民。”又谓：“今宰相非晏殊，枢密、参政非韩琦、杜衍、范仲淹。”策万馀言，高宗见而异之。将冠之多士，有忌其直者，移置第五。授抚州军事判官，未上，会隆佑太后避兵赣州，金人蹑之，铨以漕檄摄本州幕，募乡丁助官军捍御，第赏转承直郎。丁父忧，从乡先生萧楚学《春秋》。
绍兴五年，张浚开督府，辟湖北仓属，不赴。有诏赴都堂审察，兵部尚书吕祉以贤良方正荐，赐对，除枢密院编修官。
八年，宰臣秦桧决策主和，金使以“诏谕江南”为名，中外汹汹。铨抗疏言曰：
臣谨案，王伦本一狎邪小人，市井无赖，顷缘宰相无识，遂举以使虏。专务诈诞，欺罔天听，骤得美官，天下之人切齿唾骂。今者无故诱致虏使，以“诏谕江南”为名，是欲臣妾我也，是欲刘豫我也。刘豫臣事丑虏，南面称王，自以为子孙帝王万世不拔之业，一旦豺狼改虑，邰俣缚之，父子为虏。商鉴不远②，而伦又欲陛下效之。夫天下者，祖宗之天下也，陛下所居之位，祖宗之位也。奈何以祖宗之天下为金虏之天下，以祖宗之位为金虏藩臣之位!陛下一屈膝则祖宗朝社之灵尽污夷狄，祖宗数百年之赤子尽为左衽，朝廷宰执尽为陪臣，天下士大夫皆当裂冠毁冕，变为胡服 异时豺狼无厌之求，安知不加我以无礼如刘豫也哉?
夫三尺童子至无识也，指犬豕而使之拜，则怫然怒，今丑虏则犬豕也，堂堂大国，相率而拜犬豕，曾童孺之所羞，而陛下忍为这耶?伦之议乃曰：“我一屈膝则梓宫可还，太后可复，渊圣可归，中原可得。”呜呼!自变故以来，主和议者谁不以此说啖陛下哉!然而卒无一验，则虏之情伪已可知矣。而陛下尚不觉悟，竭民膏血而不恤，忘国大雠而不报，含垢忍耻，举天下而臣之甘心焉。就令虏决可和，尽如伦议，天下后世谓陛下何如主?况丑虏变诈百出，而伦又以奸邪济之，梓宫决不可还，太后决不可复，渊圣决不可归，中原决不可得，而此膝一屈不可复伸，国势陵夷不可复振，可为痛哭流涕长太息矣!
向者陛下间关海道，危如累卵，当时尚不忍北面臣虏，况今国势稍张，诸将尽锐，士卒思奋!只如顷者丑虏陆梁，伪豫入寇，固当败之于襄阳，败之于淮上，败之于涡口，败之于淮阴，校之往时蹈海之危，固已万万，傥不得已而至于用兵，则我岂遽出虏人下哉?今无故而反臣之，欲屈万乘之尊，下穹庐之拜，三军之士不战而气已索。此鲁仲连所以义不帝秦，非惜夫帝秦之虚名，惜天下大势有所不可也。今内而百官，外而军民，万口一谈，皆欲食伦之肉。谤议汹汹，陛下不闻，正恐一旦变作，祸且不测。臣窃谓不斩王伦，国之存亡未可知也。
虽然，伦不足道也，秦桧以腹心大臣而亦为之。陛下有尧、舜之资，桧不能致君如唐、虞，而欲导陛下为石晋。近者礼部侍郎曾开等引古谊以折之，桧乃厉声责曰：“侍郎知故事，我独不知!”则桧之遂非愎谏，已自可见，而乃建白令台谏、侍臣佥议可否，是盖畏天下议已，而令台谏、侍臣共分谤耳。有识之士皆以为朝廷无人，吁，可惜哉!
孔子曰：“微管仲，吾其被发左衽矣。”夫管仲，霸者之佐耳，尚能变左衽之区，而为衣裳之会。秦桧，大国之相也，反驱衣冠之俗，而为左衽之乡。则桧也不唯陛下之罪人，实管仲之罪人矣。孙近傅会桧议，遂得参知政事，天下望治有如饥渴，而近伴食中书，漫不敢可否事。桧曰虏可和，近亦曰可和;桧曰天子当拜，近亦曰当拜。臣当至政事堂，三发问而近不答，但曰：“已令台谏、侍从议矣。”呜呼!参赞大政，徒取充位如此。有如虏骑长驱，尚能折卫御侮耶?臣窃谓秦桧、孙近亦可斩也。
臣备员枢属，义不与桧等共戴天，区区之心，愿断三人头，竿之藁街，然后羁留虏使，责以无礼，徐兴问罪之师，则三军之士不战而气自倍。不然，臣有赴东海而死尔，宁能处小朝廷求活邪!书既上，桧以铨狂妄凶悖，鼓众劫持，诏除名，编管昭州，仍降诏播告中外。给、舍、台谏及朝臣多救之者，桧迫于公论，乃以铨监广州监仓。明年，改签书威武军判官。十二年，谏官罗汝楫劾铨饰非横议，诏除名，编管新州。十八年，新州守臣张棣讦铨与客唱酬，谤讪怨望，移谪吉阳军。
二十六年，桧死，铨量移衡州。铨之初上书也，宜兴进士吴师古锓木传之，金人募其书千金。其谪广州也，朝士陈刚中以启事为贺。其谪新州也，同郡王廷以诗赠行。皆为人所讦，师古流袁州，廷流辰州，刚中谪知虔州安远县，遂死焉。三十一年，铨得自便。
孝宗即位，复奉议郎、知饶州。召对，言修德、结民、练兵、观众，上曰：“久闻卿直谅。”除吏部郎官。隆兴元年，迁秘书少监，擢起居郎，论吏官失职者四：一谓记注不必进呈，庶人主有不观史之美;二谓唐制二史立螭头之下，今在殿东南隅，言动未当得闻;三谓二史立后殿，而前殿不立，乞于前后殿皆分日侍立;四谓史官欲其直前，而阁门以未当预牒，以今日无班次为辞。乞自今直前言事，不必预牒阁门，及以有无班次为拘。诏从之。兼侍讲、国史院编修官。因讲《礼记》，曰：“君以礼为重，礼以分为重，分以名为重，愿陛下无以名器轻假入。”
又进言乞都建康，谓：“汉高人关中，光武守信都。大抵与人斗，不~其亢，拊其背，不能全胜。今日大势，自淮以北，天下之亢与背也，建康则~③之拊之之地也。若进据建康，下临中原，此高，光兴王之计也。”
诏议行幸，言者请纾其期，遂以张浚视师图恢复，侍御史王十朋赞之。克复宿州，大将李显忠私其金帛，且与邵宏渊忿急，军大溃。十朋自劾。上怒甚，铨上疏愿毋以小刃自沮。
时旱蝗、星变，诏问政事阙失。铨应诏上书数千言，绐终以春秋书灾异之法，言政令之阙有十，而上下之情不合亦有十，且言：“尧、舜明四日，达四聪，虽有共、鲧，不能塞也。秦二世以赵高为腹心，刘、项横行而不得闻。汉成帝杀王章，王氏移鼎而不得闻;灵帝杀窦武、陈蕃，天下横溃而不得闻;梁武信朱异，侯景斩关而不得闻;隋炀帝信虞世基，李密称帝而不闻;唐明皇逐张九龄，安、史胎祸而不得闻。陛下自既位以来，号召逐客，与臣同召者张焘、辛次膺、王大宝、王十朋，今焘去矣，次膺去矣，十朋去矣，大宝又将去，惟臣在尔，以言为讳，而欲塞灾异之源，臣知其必不能也。”
铨又言：“昔周世宗为刘F所败，斩败将何徽等七十人，军威大震，果败F，取淮南，定三关。夫一日戮七十将，岂得有将可用?而世宗终能恢复，非庸懦者去，则勇敢者出耶!近宿州之败，士死于敌者满野，而败军之将以所得之金赂权贵为自解，上天见变照然，陛下非信赏必罚以应天下可。”其论纳谏曰：“今延臣以箝默为贤，容悦为忠。驯至兴元之幸，所谓‘一言丧邦’。”上曰：“非卿不闻此。”
金人求成，铨曰：“金人知陛下锐意恢复，故以甘言款我，原绝口勿言‘和’字。”上以旁事全倚张骑浚，而王之望、尹穑专主和排浚，铨延责之。兼权中书舍人、同修国史。张浚之子虼徒鹱希铨缴奏之，谓不当如此待动臣子，浚雅与铨厚，不顾也。
十一月，诏以和戎遣使，大询于庭，侍从、台谏预议者凡十有四人，主和者半，可否者半，言不可和者铨一人而已。乃独上一议曰：“京师失守自耿南仲主和，二圣播迁自何栗主和，维扬失守自汪伯彦、黄潜善主和，完颜亮之变自秦桧主和。议者乃曰：‘外虽和而内不忘战。’此向来权臣误国之言也。”一溺于和，不能自振，尚能战乎!”除宗正少卿，乞补外，不许。
先是，金将蒲察徒穆、大周仁以泗州降，萧琦以军百人降，诏并为节度使。铨言：“受降古所难。六朝七得河南之地。不旋踵而皆失，梁武时候景以河南来奔，未几而陷台城;宣、政间郭乐师自燕云来降，未几为中国患。今金之三大将内附，高其爵禄，优其部曲，以击中原之心，善矣。然处之近地，万一包藏祸心，或为内应，后将噬脐。顾勿任以兵柄，迁其众于湖、广以绝后患。”
二年，兼国子祭酒，寻除权兵部侍郎。八月，上以灾异避殿减膳，诏延臣言阙政急务。铨以振灾为急务。议和为阙政。其议和之书曰：
自靖康迄今凡四十年，三遭大变，皆在和议，则丑虏之不可与和，彰彰然矣。内食鄙夫，万口一谈，牢不可破。非不知和议之害，而争言为和者，是有三说焉：曰偷懦，曰苟安，曰附会。偷懦则不知立国，苟安则不戒耽毒，附会则觊得美官，小人之情状具于此矣。
今日之议若成，则有可吊者十;若不成，则有可贺者亦十。请为陛下极言之。何谓可吊者十?
真宗皇帝时，宰相李沆谓王旦曰：“我死，公必为相，切勿与虏讲和。吾闻出则无敌国外患，如是者国常亡，若与虏和，自此中国必多事矣。”旦殊不以为然。既而遂和，海内乾耗，旦始悔不用文靖之言。此可吊者一也。
中原讴吟思归之人，日夜引领望陛下拯下溺救焚。不啻赤子之望慈父母。一与虏和，则中原绝望，后悔何及。此可吊者二也。
海、泗今日藩篱咽喉也，彼得海、泗，且决吾藩篱以瞰吾室，扼吾咽喉以制吾命，则两淮决不可保。两淮不保，则大江决不可守;大江不守，则江、浙决不可安。此可吊者三也。
绍兴戊午，和议既成，桧建议遣二三大臣如路允迪等，分往南京等州交割归地。一旦叛盟，却执允迪等，遂下亲征之诏，虏复请和。其反覆变诈如此，桧犹不悟，奉之如初，事之愈谨，赂之愈厚，卒有逆亮之变，惊动辇毂，太上谋欲入海，行朝居民一空，覆辙不远，忽而不戒，臣恐后车又将覆也。此可吊者四也。
绍兴之和，首议决不与归正人，口血未乾，尽变前议，凡归正之人一切遣还。如程师回、赵良嗣等聚族数百，几为萧墙忧。今必尽索归正之人，与之则反侧生变，不与则虏决不肯但已。夫反侧则肘腋之变深，虏决不肯但已，则必别起衅端，猝有逆亮之谋，不知何以待之。此可吊者五也。
自桧当国二十年间，竭民膏血以饵犬羊，迄今府库无旬月之储，千村万落生理萧然，重以蝗虫水潦。自此复和，则蠹国害民，殆有甚焉者矣。此可吊者六也。
今日之患，兵费已广，养兵之外又外增岁弊，且少以十年计之，其费无虑数千亿。而岁弊之外，又有私觌④之费;私觌之外，又有贺正、生辰之使;贺正、生辰之外，又有泛使。一使未去，一使复来，生民疲于奔命，帑廪涸于将迎，瘠中国以肥虏，陛下何惮而为之。此其可吊者七也。
侧闻虏人媪书，欲书御名，欲去国号“大”字，欲用再拜。议者以为繁文小节不必计较，臣切以为议者可斩也。夫四郊多垒，卿大夫之辱;楚子门鼎，义士之所深耻;“献纳”二字，富弼以死急之。今丑虏横行与多垒孰辱?国号大小与鼎轻重孰多?“献纳”二字与再拜孰重?臣子欲君父屈己以从之，则是多垒不足辱，问鼎不必耻，“献纳”不必争。此其可吊者八也。
臣巩再拜不已必至称臣，称臣不已必至请降，请降不已必至纳土，纳土不已必至衔璧，衔璧不已必至与榇，与榇不已必至如晋帝青青衣行酒然后为快。此其可吊者九也。
事至于此，求为匹夫尚可得乎?此其可吊者十也。
窃观今日之势，和决不成，傥乾刚独断，追回使者魏杞、康清等，绝请和之议以鼓战士，下哀痛之诏以收民心，天下庶乎其可为矣。如此则有可贺者亦十：省数千亿之岁币，一也;专意武备，足食足兵，二也;无书名之耻，三也，无去“大”之辱，四也;无再拜之屈，五也;无称臣之忿，六也;无请降之祸，七也;无纳土之悲，八也;无衔璧、舆榇之酷⑤，九也;无青衣行酒之冤，十也。
去十吊而就十贺，利害较然，虽三尺童稚亦知之，而陛下不悟。《春秋左氏》谓无勇者为妇人，今日举朝之士皆妇人也。如以臣言为不然，乞赐流放窜殛，以为臣子出位犯分之戒。
自符离之败⑥，朝论急于和戎，弃唐、邓、海、泗四州与虏矣。金又欲得商、秦地，邀岁币，留使者魏杞，分兵攻淮。以本职措置浙西、淮东海道。
时金使仆散忠义，纥石烈志宁之兵号八十万，刘宝弃楚州，王彦弃照关，濠、滁皆陷。惟高邮守臣陈敏拒敌射阳湖，而大将李宝预求密诏为自安计，拥兵下救。铨劾奏之。曰：“臣受诏令范荣备淮，李宝备江，缓急相援。今宝视敏弗救，若射阳失守，大事去矣。”宝惧，始出师掎角。时大雪，河冰皆合，铨先持铁mm冰，士皆用命，金人遂退。久之，提举太平兴国宫。
乾道初，以集英殿修撰知漳州，改泉州。趣奏事，留为工部侍郎。入对，言：“少康以一旅复禹绩，今陛下富有四海，非特一旅，而既位九年，复禹之效尚未赫然。”又言：“四方多水旱，左右不以告，谋国者之过也。宜令有司速为先备。”乞致仕。
七年，除宝文阁侍制，留经筵。求去，以敷文阁直学士与外祠。陛辞，犹以归陵寝、复故疆为言，上曰：“朕志也。”且问今何归，铨曰：“归庐陵。臣向在岭海尝训传诸经，欲成此书。”特赐通天犀带以宠之。
铨归，上所著《易》、《春秋》、《周礼》、《礼记解》，诏藏秘书省。寻复元官，升龙图阁学士、提举太平兴国宫，转提举玉隆万寿宫，进端明殿学士。六年，召归经筵，铨引疾力辞。七年，以资政殿学士致仁。薨，谥忠简，有《澹庵集》一百卷行于世。
《宋史》卷三七四
〔注 释〕
①(zuo)：揪。②商鉴不远：犹殷鉴不远。③]：“扼”的异体字。④觌(di)：见，相见。⑤“无衔璧”句：榇(chen)：棺材，舆榇：以车拉棺材。古代亡国，士舆榇，以示当死。衔璧：古时国君死，口含玉，故战败乞降的国君口衔玉璧，表国亡当死。⑥符离之败：即隆兴元年(公元1163年)李显忠兵溃事。四月，南宋枢密使张浚主持北伐抗金，李显忠与邵宏渊率军与金将纥石烈志宁战，败撤至符离(今安徽宿县)，又被金军偷袭，溃不成军，被迫与金议和。
〔相关史料〕
罗钦若、李东尹与胡邦衡同在学舍，甚相得。他日同就试，钦若见邦衡试卷，问曰：“此欲何为?”邦衡曰：“觅官也。”钦若因于邦衡卷内指示一讳字谓曰：“与汝一官。”邦衡改之。是榜遂入选。胡公为随从，东尹亦仕至中大夫，钦若止中郎。尝曰：“顷在太学，偶乏仆供庖，同舍自执烹饪。邦衡能操刀，东尹能和面，某无能，但燃火而已。今之官职大小，已定于此。”
《独醒杂志》
胡邦衡多髯，初除吏部郎官，或以髯吏部为戏。
《二老堂诗话》
胡淡庵上书乞斩秦桧，金人闻之，以千金求其书，得之，君臣失色曰：“南朝有人!”盖足以破其阴遣桧归之谋也。乾道初，金使来，犹问胡铨今安在。张魏公曰：“秦太师专柄十九年，只成就得一胡邦衡。
《鹤林玉露》
杀岳武穆，范同谋也。胡铨上封事，桧怒甚，问范如何处置。范曰：“只莫瘼伲半年便冷了，若重行谴谪，必成竖子之名”。
《宋裨类抄》
公上书请斩秦桧，拟昭州编管。时公妾临孕，遂寓湖上僧舍，欲少迟行，而临安已遣人械送②贬所。范如查、方畴同见晏敦复为公求援，敦复即往见守臣张澄曰：“铨论宰相，天下共知。祖宗朝言事官被谪，开封府必不如是。”澄谢曰：“即追回矣。”
《名臣言行录》
胡淡庵于福州佥厅分扇，得一扇，画古木间一人骑驴向西南行。及有新兴之命，方知为先兆。
《话腴》
胡忠简请诛桧以谢天下，胡之州里，竞传公以诛死，独一卜者谓公命当阶政府③，必不死。又揭榜通衢，以验他日，人皆目为狂生。公封事未达金廷，间者募以千金得其副本，为之动色。
《四朝闻见录》
邦衡在新州，偶有“万古嗟无尽，千生笑有穷”之句，新州守评其诗曰：“‘无尽’指宰相”。盖张天觉自号无尽居士。“有穷”则古所谓有穷后羿也。于是迁儋耳。
《独醒杂志》
公徙吉阳军。先是桧于一德格天阁下书赵鼎、李光、胡铨亡人姓名。公时犹在新州。广帅王铁问知新州张棣曰：“胡铨何故未过海?”铨赋词曰：“欲驾巾车归去④，有豺狼当辙。”棣即奏公怨望朝廷，于是送海南编管。命下，棣选使臣游崇部送，封小项筒，过海至雷州。守臣王廉得崇以私茗自随，械送狱，且厚饷公。是时诸道望风摭流人，以为奇货，帷与流人调护，海上无薪粲百物，辄津致之，后卒以此得罪。
《名臣言行录》
邦衡窜⑤新州，再徙吉阳，吉阳即朱崖也。军守张生亦一右列，遇之无状，每旬必令囚首诣廷下。邦衡尽礼事之，至作五十诗，为其生日寿。性命之忧，朝不谋夕。是时，黎酋闻邦衡名，遣子就学，尝邀至入山，见军守者，荷枷l西庑下，酋指而语曰：“此人贪虚已甚吾将杀之，先生以为何如?”邦衡曰：“此人固无状，要为一州主，欲诉其过，各以告海南安抚使，不应擅杀也。”酋遂释之。明日，张诣门悔谢，感再生之恩，自此待为上客，邦衡隆兴初在侍从，录所作生日诗示仲兄文安公，且言昔日事。
《容斋三笔》
淡庵在谪所，因读《离骚》，浩然有江湖之思，作《潇湘夜雨图》以寄兴，自题云：“一片潇湘在笔端，骚人千古带愁看。不堪秋著枫林港，雨阔烟深夜钓寒。”时绍兴丁卯七夕。后一百三十五年辛已，此画归之赵子昂。
《梅诗话》
胡淡庵十年海外，北归之日，饮于湘潭胡氏园，题诗云：“君恩许归此一醉，傍有黎颊生微涡。”谓侍奴黎倩也。厥后朱文公见之，题诗曰：“十年浮海一身轻，归对黎涡却有情。世事无知人欲险，几人到此误平生。”
《鹤林玉露》
胡忠简作字端凝劲挺，孝宗尝谓之曰：“卿写字宛如卿为人。”对曰：“臣幼法颜真卿，今自成一家耳。”上又曰：“朕前日侍太上皇，于德寿宫阁上治叠书画，得卿戊午所上封事，太上与朕详久玩之。喜卿词意精切，笔法老成，英风义气，凛然飞动。太上自藏之曰：“留为后代式。”但其后为秦桧批抹污渍者多，朕启太上，令工逐行裁去，装裱之矣。
《宋裨类抄》
隆兴元年五月三日晚，铨侍上于内殿之秘阁，蒙赐金凤笺、玉管笔、龙脑墨、凤B砚。唤内侍司厨满头花备酒。上御玉荷杯，铨用金鸭杯。令潘妃唱《贺新郎》，兰香执玉荷杯，上自注酒赐铨曰：“《贺新郎》者，朕自贺得卿也。酌以玉荷杯者，示朕饮食与卿同器也。”铨流涕，上亦黯然。俄而迁座，进八宝羹，洗盏更酌。上命潘妃持玉荷杯，唱《万年歌》，此词乃仁庙所制，上饮讫，亲唱一曲，名《喜迁莺》，故作此乐。”铨奏曰：“太上退闲，陛下御宇，正当勉力恢复，然此乐亦当有时。”上曰：“卿真忠臣也，汉之汲黯、唐之魏征，亦不过是。”上又问铨在海南时所作诗文，铨一一奏对，时漏已四下。上又凭栏四望，顷之天竺钟声已动，御苑已鸦噪⑥矣。
《玉音问答》
周益公赠胡邦衡诗，题曰：“邦衡置酒出小环，予以官柳名之，闻邦衡近买婢名野梅以为对。”
《益公省斋稿》
胡忠简既以乞斩秦桧掇新州之祸，一时士大夫畏罪箝口，莫敢与之立谈。独王卢溪庭作诗送之，曰：“囊封初上九重关，是日清都虎豹闲。百辟动容观奏牍，几人回首丑朝班。名高北斗星辰上，身堕南州瘴海间。岂待他年公论出，汉庭行召贾生还。”“大厦原非一木支，欲将独力拄倾危。痴儿不了公家事，男子要为天下奇。当日奸谀皆胆落，平生忠义只心知。端能饱吃新州饭，在处江山足护持。”桧大怒，坐以谤讪，流夜郎⑦。时年七十。既而桧死，因读韩文公《猛虎行》，复作诗曰：“夜读文公《猛虎》诗，如何虎死忽悲啼。人生未省向来事，虎死方羞向所为。昨日犹能食虎豹，今朝无计奈狐狸。我曾道汝不了事，唤作痴儿果是痴。”寻许自便。
《H史》
诗狱起，郡守收公，掾突入公家，公谈笑自若。家徒壁立，唯所著《易解》锁箧内，疑其货也，挈以去。公叹曰：“天厄吾书!”或谓今藏掾家。
《续名臣言行录》
秦桧卒，卢溪在夜郎。郡守夙待以囚隶，适邮筒至，张燕公堂以召之。卢溪怪前此未有，不敢赴。邀者接踵。不得已趋诣。罢燕之明日，始闻其事，守盖先得之矣。卢溪既得自便之命，题诗壁间曰：“辰州更在武陵西，每望长安信息希。二十年兴缙绅祸，一朝终失相公威。外人初说哥奴病，远道俄闻逐客归。当日弄权谁敢指?今日忆得姓依稀。”
《H史》
(以上均录自《宋人轶事汇编》卷一六)
〔注 释〕
①只莫瘢裢睬，即不必理睬。②械送：带枷押送。③当阶政府：应该在朝廷封官。④巾车归去：辞官回乡。⑤窜：流放。⑥鸦噪：指天已亮。⑦夜郎：汉代西南地区的地方政权。

        </div>
      </div>
    </div>
  </div>
</div>
<!--update:2025-08-29 17:10:36-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>