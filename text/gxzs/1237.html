<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=gb18030">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="明宣宗朱瞻基,明宣宗朱瞻基全文在线阅读,明宣宗朱瞻基全文在线下载,大玄古籍书库">
<meta name="description" content="国学知识:明宣宗朱瞻基_明宣宗朱瞻基_全文在线阅读_明宣宗朱瞻基_全文在线下载_大玄古籍书库">
<title>明宣宗朱瞻基_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">明宣宗朱瞻基</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:22:31</span> <br/>
          版权： <span class="inputVal" id="bkcopyright">玄之又玄 ^之大玄=W海o涯君是岸=山^吾为峰=大玄古籍店家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]9019</span> <br/>
          说明： <span class="inputVal" id="bkdec">国学知识:明宣宗朱瞻基</span> <br/>
          封面： <span class="inputVal" id="bkimg">Z_8462.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]明宣宗朱瞻基
[book_author]佚名
[book_date]2024-09-30 07:22:31
[book_copyright]玄之又玄 ^之大玄=W海o涯君是岸=山^吾为峰=大玄古籍店家出版
[book_type]国学知识
[book_length]9019
[book_dec]国学知识:明宣宗朱瞻基
[book_img]Z_8462.jpg


[book_title]明宣宗朱瞻基
明宣宗朱瞻基，仁宗长子，母诚孝昭皇后。明洪武三十一年(公元1398年)生，宣德十年(公元1435年)卒，享年38岁。
永乐八年(公元1410年)，成祖朱棣征漠北，命朱瞻基留守北京，翌年底立为皇太孙。自此，成祖多次外出巡幸皆随驾，深得成祖青睐。仁宗朱高炽即位后，立朱瞻基为皇太子，并于仁宗死后即位，时年28岁，是为宣宗。
宣宗即位后，更定科举法，并让宦官进入内书堂读书。他宠信宦官，甚至让太监代批奏章。即位当年，汉王朱高煦反叛，宣宗率师亲征，杀高煦。他勤于戍务，亲自巡边，击败蒙古兀良哈部，并派于谦等巡抚两京及各地，检查地方官政绩，为明代专设巡抚之始。他复命郑和率船队出使西洋，沟通中外联系，不久又在中央设立内阁，由“三杨(杨士奇、杨荣、杨溥)”为掌权人物，一时政局稳定，史称“洪、宣之治”。宣宗病死后葬景陵，谥曰宣宗宪天崇道英明神圣钦文昭武宽仁纯孝章皇帝。
[正史]
宣宗宪天崇道英明神圣钦文昭武宽仁纯孝章皇帝，讳瞻基，仁宗长子也。母诚孝昭皇后。生之前夕，成祖梦太祖授以大圭①曰：“传之子孙，永世其昌。”既弥月，成相见之日：“儿英气溢面，符吾梦矣。”比长，嗜书，智识杰出。
永乐七年，从幸北京，令观农具及田家衣食，作务本训授之。八年，成祖征沙漠，命留守北京。九年十一月，立为皇太孙，始冠。自是，巡幸征讨皆从。尝命学士胡广等即军中为太孙讲论经史。每语仁宗曰：“此他日太平天子也。”仁宗即位，立为皇太子。
夏四月，以南京地屡震，命往居守。五月庚辰，仁宗不豫，玺书召还。六月辛丑，还至良乡，受遗诏，入宫发丧。庚戌，即皇帝位。大赦天下，以明年为宣德元年。辛亥，谕边将严守备。甲寅，趣②中官在外采办者还，罢所市物。
秋七月乙亥，尊皇后为皇太后，立妃胡氏为皇后。辛卯，镇远侯顾兴祖讨大藤峡蛮，平之。乙未，谕法司慎刑狱。闰月戊申，安顺伯薛贵、清平伯吴成、都督马英、都指挥梁成帅师巡边。乙丑，杨溥入直文渊阁。八月戊辰，都指挥李英讨安定曲先叛番，大败之，安定王桑儿加失夹诣阙谢罪。壬申，诏内外群臣举廉洁公正堪牧民③者。癸未，大理卿胡概，参政叶春巡抚南京、浙江。设巡抚自此始。九月壬寅，葬昭皇帝於献陵。
宣德元年秋七月癸巳，京师地震。乙未，免山东夏税。己亥，谕六科，凡中官传旨，必覆奏始行。壬子，罢湖广采木。八月壬戌，汉王高煦反。丙寅，宥武臣殊死以下罪，复其官。己巳，亲征高煦，命郑王瞻、襄王瞻居守，阳武侯薛禄、清平伯吴成将前锋，大赍五军将士。辛未，改乐安曰武定州。乙酉，班师。九月丙申，至自武定州，锢高煦於西内。戊戌，法司鞫高煦同谋者，词连晋王、赵王，诏勿问。(略)
三年春正月甲午，大祀天地於南郊。丙申，陈怀平松潘蛮。二月戊午，立皇长子祁镇为皇太子。是月，作《帝训》成。三月癸未，废皇后胡氏，立贵妃孙氏为皇后。壬辰，录囚。(略)
秋七月戊辰，录囚。八月辛卯，罢北京行部及后军都督府。丁未，帝自将巡边。九月辛亥，次石门驿。兀良哈寇会州，帝帅精卒三千人往击之。乙卯，出喜峰口，击寇於宽河。帝亲射其前锋，殪三人，两翼军并发，大破之。寇望见黄龙旗，下马罗拜请降，皆生缚之，斩渠酋。甲子，班师。癸酉，至自喜峰口。(略)
五年春正月癸丑，大祀天地於南郊。戊辰，尚书夏原吉卒。二月壬辰，罢工部采木。癸已，颁宽恤之令：省灾伤，宽马政，免逋欠薪刍④，招流民赐复一年，罢采买，减官田旧科十之三，恤工匠，禁司仓官包纳，戒法司慎刑狱。乙未，奉皇太后谒陵。三月戊申，道见耕者，下马问农事，取耒三推，顾侍臣曰：“朕三推已不胜劳，况吾民终岁勤动乎。”命赐所过农民钞。己酉，还宫。辛亥，李琦还，黎利称陈氏无后，上表请封。丙辰，免山西去岁被灾田租。丁巳，赐林震等进士及第、出身有差。(略)
六年冬十月甲辰，陈怀平松潘蛮。十一月丙子，始命官军兑运民粮。乙酉，分遣御史往逮贪暴中官袁琦等。十二月乙未，袁琦等十一人弃市⑤，榜其罪示天下。丁未，金幼孜卒。庚戌，遣御史巡视宁夏甘州屯田水利。(略)
十年春正月癸酉朔，不视朝，命群臣谒皇太子於文华殿。甲戌，大渐。罢采买、营造诸使。乙亥，崩於乾清宫，年三十有八。遗诏国家重务白皇太后。丁酉，上尊谥，庙号宣宗，葬景陵。
赞曰：“仁宗为太子，失爱于成祖。其危而复安，太孙盖有力焉。即位以后，吏称其职，政得其平，纲纪修明，仓庾充羡，闾阎乐业，岁不能灾。盖明兴至是历年六十，民气渐舒，蒸然有治平之象矣。若乃强藩猝起，旋即削平;扫荡边尘，狡寇震摄。帝之英姿睿略，庶几克绳祖武者与!
《明史・宣宗本纪》
〔注释〕
①大圭：玉版，亦称圭版。②趣：下令。③牧民：地方官。④薪刍：银饷粮草。⑤弃市：杀头。
〔相关史料〕
六言诗最难得佳者，宋洪景卢选《万首唐人绝句》，六言仅得三十八首。我朝宣庙诗多六言，如《过史馆》云：“荡荡尧光四表①，巍巍舜德重华②。祖考万年垂统，乾坤六合为家。”《上林春色》云：“山际云开晓色，林间鸟弄春音。物意皆含生意，天心允合吾心。”二诗今人家往往有石刻摹本，石盖不在禁中，故人多得之。又尝于一故家获睹《咏撒扇》一首云：“湘浦烟霞交翠，剡溪花雨生香。扫却人间炎暑，召回天上清凉。”与前二诗皆一视同仁气象，而此一章尤有克治③之意，大抵皆以天地万物为一体，此真帝王之言也!
《山樵暇语》
郭文通善画，江南人。宣德间充内供奉，食锦衣镇抚禄。宣庙尝面促之画，不即执笔。以死怵之④，对曰：“苦书乐画，宁死不能草草。”上为之霁威⑤。
《山樵暇语》
帝尝微行，夜至士奇宅。士奇仓皇出迎，顿首曰：“陛下奈何以社稷宗庙之身自轻?”帝曰：“朕欲与卿一言，故来耳。”后数日，获二盗，有异谋，帝召士奇，告之故，且曰：“今而后知卿之爱朕也。”……帝以四方水旱，召士奇议下诏宽恤，免灾伤租税及官马亏额者。士奇因请并蠲逋赋薪刍钱，减官田额，理冤滞，汰工役，以广德意。民大悦。逾二年，帝谓士奇曰：“恤民诏下已久，今更有可恤者乎?”士奇曰：“前诏减官田租，户部征如故。”帝怫然曰：“今首行之，废格者论如法。”……当是时，帝励精图治，士奇等同心辅佐，海内号为治平。帝乃仿古君臣豫游事，每岁首，赐百官旬休。车驾亦时幸西苑万岁山，诸学士皆从，赋诗赓和，从容问民间疾苦。有所论奏，帝皆虚怀听纳。
《明史・杨士奇传》
宣宗宪天崇道英明神圣钦文昭武宽仁纯孝章皇帝，讳瞻基，仁宗昭皇帝嫡长子，母今太皇太后，，以己卯岁二月九日生上于北京。生时，众望见光气五彩，腾于宫闱之上。先夕，太宗文皇帝梦太祖高皇帝授以大圭，命曰：“传之子孙，永世其昌。”太宗皇帝拜受而寤，以梦告仁孝皇后，皇后曰：“子孙之祥也。”已而宫中报上生。太宗皇帝、仁孝皇后咸异之。弥月，仁孝皇后抱上见太宗，太宗皇帝视之，顾谓仁孝皇后曰：“此天日之表，且英气溢面，符吾梦矣。汝宜谨视。”自是，仁孝皇后躬亲抚养，甚忠爱焉。太宗文皇帝既嗣大位，上时甫四岁。仁孝皇后以至南京，间出见群臣，仪容俨格，屹如巨人，群臣瞻望惊异。稍长，在宫中孝敬日隆⑥而喜册。初出就学，太宗皇帝命设讲席于华盖殿之东，令太子少师姚广孝及翰林内阁之臣往侍讲读，后讲读于武英殿。太宗皇帝，仁宗皇帝，时亲临视，其智识益广，襟度益弘⑦，太宗皇帝赐东宫官敕，曰：“朕所成，本乎天赋，养正之学，实弘圣躬，故有聪明纯一之资，必有诗书礼乐之教，所以充其德性广其德器也。朕嫡长孙，孝友英明，宽仁大度，年未一纪，体具志宁，动必中规⑧，言必合道，好学之笃，夙夜孜孜，日诵万言，心领要义。朕尝试之以事，辄能裁决，得中斯实，宗祀之灵，上天赐庆，笃生异质，以福佑天下，而稽命⑨于无穷，然宏材之建，必由匠石之功，圭瓒⑩之成，必假琢磨之力，卿等皆茂简德义职辅东宫，东宫之子心资兼弼，宜协心同志，辅导于成，推广仁义道德之源，开陈(11)二帝三王之治，与我太祖高皇帝之大经大法。凡创业守成之主，难生民稼穑之事，朝夕讲论，以涵养本源，恢宏智量充其盛大之器，以为宗社生民之福，国家有无穷之休，卿等亦有无穷之闻，钦哉!”永乐七年，车驾巡狩北京，以上随行，道途所经，太宗皇宗视以上过田家，遍览农具及其衣食，且谕以农民劝苦之事，曰：“此为帝王者，不可不知也。”遂作《务本之训》以授上，具言农事之勤劳，王业之艰难，与凡无逸、祭祀、为政、亲睦、用人、赏罚、内治、外戚、官寺、饮食、防卫、理财等事，曰：“此帝王切要之道。”又命儒臣集圣学心法，皆亲制序以授上，服膺惟谨。上天资明睿，读书一目行，大义了然，每览必尽卷，辄记不忘，五经治道，诸史治乱，兴亡之要，尤所留意。诸子百家言，涉道理者，咸领会之。太宗皇帝尝谕上曰：“读书当求大义，不可效书生循行数墨，徒费精神耳!”上敬佩服。出阁未几，太宗问帝王心法所在，以精一执中(12)对，太宗悦，稍暇，侍侧，应制作诗赋，屡承奖赍。永乐八年，太宗亲征北虏，命上留守北京，以尚书夏原吉赞辅。时诸司政务填委，且师行之际，调度挽运事项，左右有言艰大者，上曰：“皇祖悉有成法，惟遵行之耳!”自是，太宗巡狩北京及征胡虏，皆从行。仁宗嗣位，册上为皇太子，中外启事，悉归裁决。洪煦元年春，南京屡奏地震。仁宗皇帝谕廷臣曰：“南京，国家根本之地，灾异如此，天戒可畏，朕当亟往，但皇考新复山陵，何忍遽讳群臣，或请命亲王及重臣往守者!”仁宗曰：“非皇太子可不，太子仁德威望足以服人心，人心安即天意定矣!况太祖皇帝陵寝奉违已久，朕夙夜在念，今皇太子往，庶几如朕往也。”又曰：“往年皇考北巡，无内顾之忧者，盖以朕守南京，岂可他命!”遂召上计之。上泣曰：“固不愿远离膝下，然宗社大计所在，不敢辞。”遂决行，既至南京，谒孝陵。仁宗皇帝不豫，以玺书驰召上还，上即日就道。时南京颇传言仁宗上宾(13)，臣下未敢以闻，但言兹正戒严之时，宜整兵卫而后行，或劝上从间道行。上曰：“君父在上，天下归心，岂有他心?且予始至遽还，非众所测，况君父召，岂可稍违!”遂由R道还北京。
洪煦元年夏六月己亥朔，辛丑，上至自南京。先是，仁宗皇帝上宾，遗诏上早正大位，宫中以上未还，秘不发丧。至是，驿服上至良乡，宫中始出遗诏，文武百官常服于午门外立班，行四拜礼，听宣读讫举哀，再行四拜礼。太监杨英同少保兼太子少傅、户部尚书夏原吉、太子太保、礼部尚书吕震，捧遗诏往卢沟桥迎上，中官先于卢沟桥设幕次香按俟上至开读。上既至，闻有遗诏，恸哭几绝，左右翼扶诣幕次行礼，听宣遗诏讫，哭尽哀，礼毕，易素服行，文武百官皆素服迎上于都城外。上至长安右门下马，步行哭至宫门外，释冠被发诣梓宫前，拜叫叩，哭尽哀。上就丧，次见母后。亲王以次见上毕，备就丧，次行祭告礼。遣讣宗亲，颁遗诏于天下，命礼部定大行皇帝丧服礼仪。……大行皇帝上宾，外间稍稍有闻。时上未至，北京喧传高煦欲举犯阙，人心汹汹，及上还始定，而京师戒严已久。上至之明日，召英国公张辅等谕之曰：“山陵之期(14)尚远，今天气炎热，戒严甚久，将士烦劳，其悉辄之。”辅等对曰：“殿下未正大位，军卫不可撤。”上曰：“天下神器，非智力所能得，况祖宗有成命，孰敢萌邪心!”遂即解严。癸卯，文武百官及军民耆老人等，上笺劝进曰：“昔自圣帝明王之有天位也，必传之嫡长，大统之相承，太宗之相继，天理之所存，人心之所属。夏、商至周及汉、唐、宋，享国之长，皆由此道。钦惟大行皇帝，德同天德，明配日月，缵太祖太宗之洪业，有帝尧舜之至仁，即位之初，首建储副，敬惟皇太子殿下，位居嫡长，德本刚明，禀天赐之英资，广日新之圣学，足以继祖宗之统，足以得天人之心，盖天下国家万万年太平之本，实系焉。伏自殿正位以来，问安视膳，孝行夙彰，赞政废仁，令名远播，四方万国靡不归心，三灵百神悉皆歆德。兹者不幸，大行皇帝宾天，遗命殿下早正大统，海宇臣民共所瞻望。夫天下不可一日无君，生民不可一日无主，惟望殿下即遵先志，少抑哀情，为国家之远猷(15)，定宗社之大计，早登宝位，永固皇图，臣等俯阙廷，合词劝进，六龙待御，仰如日之方升，万福延长，愿与天而同久。”遣鸿胪寺卿赍令，谕文武群臣及军民耆老等曰：“览笺具悉，顾方抱痛，终天哀30(16)在疚，继统之事，岂忍遽闻所请，不允。”甲辰，文武百官及军民耆老等，复上笺劝进，曰：“天叙有常，大统世归于嫡长，元良正位，万邦永协于太平，今昔所同，天人协应。洪惟我太祖高皇帝创业垂统，太宗文皇帝继志述事，武功文德之盛大，华夏蛮貊之率从。逮我大行皇帝，至仁厚译被遐迩，以充周大烈，耿光丕显，承而益茂。圣化方跻于杀，宸游遽至于升遐，痛切臣民如丧考妣。恭惟皇太子陛下，孝友英明，刚健中正，天德夙著，简于皇祖之心，主器有归，遂正东宫之位，以长以嫡，宜民宜人。今兹遗诏之颁，属继神灵之统。夫天下不可无主，宝位不可久虚，图大处众，盖王之通制，合词劝进，据臣子之至情。伏奉德音未赐俞允，虽哀忱未忍于遽承，而大孝必先于继述，伏望殿下体先朝付托之重，思列圣创守之难，勉徇舆情，早登宸极，以奉天地人o之主，以慰海宇生灵之心。懋德建中，嗣微猷于列圣，体元正始，开太平于万年。臣等披沥丹哀，伏拜阙下，仰九重之尤御，效三祝于嵩呼?”遣鸿胪卿斋令，谕文武群臣及耆老(17)等曰：“览所上笺，卿等忧在国家，忠存社稷，至诚之心溢于言表，顾予终天之痛，方毁五内摧裂，继统之事，岂忍所言所请!不允。”己巳，文武百官及军民耆老、四夷朝使人等，三上笺劝进，曰：“伏惟帝王之立，储副所以为继体之君，承大统之正，守宗祧之重，隆国家之本，天心之所眷依，人心之仰望者也。恭惟皇太子殿下，刚健中正，文武英明，太宗文皇帝期待之深，大行皇帝付托之重，以嫡以长正位东宫，仁声远播于华夷，孝行式彰于中外，下惬人望，上当天心。兹者不幸，大行皇帝宾天，遗诏皇太子即皇帝位，以为天地宗庙臣民之主。殿下位居储副，义合继承，而深切哀思未登宝位，臣等俯伏阙下，合词劝进，尚执谦退，未赐允俞，群情遑遑，莫知所措。臣等重惟天下不可一日无君，神器(18)不可一日无主。殿下受祖宗之托，为神人之依，宜钦承，岂容少缓!且帝王大孝以善继述为重，以广徐教为先，伏望殿下少抑哀情，矜从众志，即遵先帝之命，遂居天位之尊，使三灵百神有所亲赖，四方万国有所依庇，此诚国家之大计，臣民之望也。”郑王瞻、越王瞻墉、襄王瞻、荆王瞻颉⒒赐跽包、滕王瞻垲、梁王瞻、卫王瞻埏上笺劝进，曰：“天位之尊，必传于嫡长，圣人之孝，莫大于继承，此帝王之大经，祖宗之成法，万世不易之定理也。恭惟长兄皇太子殿下，位居嫡长，德协重华，皇祖、太宗、文皇帝深期望为大器，夙昭著于德音。父皇大行皇帝即位之初，首颁册宝，命长兄殿下正位东宫，以承国本。惟长兄殿下，圣学缉熙，天资粹美，谨视膳问安之孝，广爱民育物之诚，人望攸归，天心允属。兹者不幸，父皇大行皇帝宾天，遗诏长兄即皇帝位，盖以生民不可无主，神器不可暂虚，长兄殿下宣即钦承，遂登大宝，以主天地百神之祀，以慰宗庙万姓之心。而深执哀情，尚怀谦抑，臣民劝进，未赐允俞;虽终天之恨，难以克堪，而为国之计议，诚宣早定。臣等同气至亲，合词以请，伏望体祖宗之意，思付托之隆，即九五之尊，下副凡兆之望，善继述于悠久，闻太平于万年。”丙午，谕礼部曰：“惟我国家，自太祖皇帝、太宗皇帝统一华夷，奠安宗社。逮我皇考大行皇帝，克崇考理，衔哀听政，曾不逾年，遗大投艰于予小子，予小子3030在疚，而亲王、文武群臣、军民耆老及四夷之使，累笺劝进，拒辞不获。诚念祖宗创守之艰，皇考遗命之重，予其勉徇舆情即皇帝位，尔礼部择日具义以闻。”遂以择日即位，复书郑、越、襄、荆、淮、滕、梁、卫诸王……
庚戌，上即皇帝位。是日早遣太师英国公张辅告昊天上帝、厚土皇地祗，太保宁阳侯陈懋告太社太稷之神，定国公徐景昌告五庙。太皇太后、上亲告太宗皇帝几筵，大行皇帝几筵，谒见母后，毕，出谒奉天门，即皇帝位。命文武百官免贺，免宣表，止行五拜三叩头礼，遂领诏大赦天下，曰：“洪惟天眷，国家茂隆，景运肇自太高祖皇帝，圣神文武，提一旅之众，建万世之业。太宗文皇帝，神功圣德，载安宗社，弘靖万方。皇考大行皇帝，绍承大统，奉天子民，体祖宗之至仁，用缉宁五庶类，自临宝位，夙夜劳勤，甫及逾年，德泽覃霈，不幸违豫奄臻大渐，顾命神器付予，耿躬。哀恸方毁，罔知攸措。亲王、文武群臣，下至耆者军民、番夷朝使，万众一诚，累章劝进，辞拒不获。仰惟列圣创守之难，俯循舆情，已于六月十二日祗告天地、宗庙、社稷，即皇帝位，为政所重，以德及人，其改明年为宣德元年，大赦天下，咸与维新，所有合行事宜，条示于后：一自洪煦元年六月十二日t爽以前至去年八月十五日以后，官吏军民等，有犯除谋反、大逆、谋叛、子孙谋杀，及毁骂祖父母、父母，妻妾杀夫、奴婢杀主、谋故杀人、蛊毒、魇魅、毒药杀人、强盗不赦外，其余已发觉，未发觉，已结正(19)、未结正，罪无大小，咸赦除之。敢有赦以前事相结告者，以其罪罪之;一自去年八月十五日以后，军官及旗军将军、力士、校尉、舍人、余丁，除犯反叛、党恶不宥外，其馀有犯发各处主动赎罪及降出充军等项，并送兵部查理，复其职役;一自去年八月十五日以后，文官除犯贪赃及枉害，已命发落者不宥外，其余有犯发充吏役及承差者，悉还吏部，量能授官;一自去年八月十五日以后，见任文武官员有停罢俸禄者，诏书到日，仍旧关支;一言路所以广视听，达民隐，自今朝廷政务，或有不便及军民利病当除者，诸许人陈言，勿有所讳;一农桑，王政之本，衣食之源，有司宜身为之劝，务求实效，勿事虚文;一安民之道，必在守令得人，军民之中，有行已廉正才堪抚字者，许见任官具实荐举，朕将亲择而用之，不许徇私滥举;一学校矣才之所自出，必在师范得人。今军民中有经明行备之人，可充教职者，许见任官保举而试用之，有司宣常加劝勉。其生负之家，一依洪武年间例，一家优免两丁差徭，俾得尽心务学，以臻成效;一各处且所及守边去处，务要城堡坚固，兵备严整，如法操练;一天下军士频年劳役，衣食不足，艰难可矜，即今一切不急之务，悉皆停罢，甚管军官员宜加意抚恤，毋令失所，并不许假公营私，妄有科敛，及私役其力，违者罪之;一有被水旱灾伤去处缺含贫民，有司即便取勘赈济，毋得坐视民患;一官民田地旧种人户，或全家死亡，或丁力消耗以致抛荒，有司即与召人耕种。官田、准民田起科，如果无人耕种者，该纳税粮，从实取勘开除，毋得洒派包荒，重为民患;一各处闸全银抄造纸札坐买靛青，除已闸办造完见收在官者，差人送部外，其余悉皆停罢，以苏(20)民力，原差官员人等速即回还，如有托故稽延者，以违制论;一递年海运漂失及征进漂弃军器等件，并永乐二十一年前各处拖欠岁办皮翊、岁进野味、追补胖袄等项悉皆免追。其追赔修理永乐二十一年以前，试验不堪弓箭弦条，除已完者，就于所在官司入库;如未完者，悉皆停罢;一各处孳牧马驴牛羊等畜及北京所属卫所见眷，永乐二十年征进所获牛羊，自洪煦元年六月十二日以前例死者，悉皆追赔其征进所获牛羊，今后只令军卫有司自行提督牧养，原差去官员人等即便回京，不许托故稽延;一忠臣、烈士、义夫、节妇、孝子、顺孙事迹显著者，有司具实来闻，以凭旌表;一鳏寡孤独及笃废残疾者，有司依例存恤，毋令失所，及有为事编发为民种田，年七十之上孤寡无人眷赡者，放回原籍依亲;一军户有重役者，不问三处五处，遇有事故，如果户内人丁消耗，只并一处勾丁补役，其余悉行开豁，及有丁倒户绝并同名同姓被人妄报连年勾扰者，有司从实体勘分理，不许徇私作弊，害及无辜;一见起在北京做工人匠有二丁、三丁者，放回一丁;四丁、五丁者，放回二丁;六丁以上者，放回三丁;其单丁应役二年之上者，放回休息，内有犯罪被刑剜刺已成残疾者，即与开除本身差役，全其余生;其无知小人挟仇妄指平人为匠者，今后有司宜严加禁止，讳者罪之;一递年失班，及在外逃人匠，与免本罪，即来赴工，依旧轮班，如有仍前恃顽不即赴工者，所在官司拿解前来治之以罪;一永乐年间为事发各处摆站及充递运水夫，有年限已满应替过三年以上无替者，即便放免，其余役满未及三年者，该司即于囚人内拨替。若递年在逃及未赴役者，俱免本罪，即付原拨处所应役，照限拨替，如有仍前恃顽不即赴役者，许所在官司治之以罪;一逃军、逃田、逃匠等项以诏书到日为始，许一月内赴官自首，与免本罪，军还原伍，民还原籍，匠作人等复还本役;一凡宽恤恩典及令行政务其有开列未尽者，悉遵去年八月十五日以后诏旨施行，务明信，o于不渝(21)，呜呼!三圣在天，制治保邦，大经大法，明昭日月，垂宪万年。惟笃钦诚必诚必信，尚赖宗室亲王、叔祖叔父协心藩屏，巩固国家，暨中外文武群臣同德匡辅，用臻至理弘，建宗社生民悠久之福。诏告天下，咸使闻知。”以即位遣书告诸王公。
《宣宗实录》卷一
宣宗立，诏起复(金幼孜)，修两朝实录，充总裁官。三年持节宁夏，册庆府郡王妃。所过询兵民疾苦，还奏之，帝嘉纳焉。从巡边，度鸡鸣山。帝曰：“唐太宗恃其英武征辽，尝过此山。”幼孜曰：“太宗寻悔此役，故建悯忠阁。”帝曰：“此山崩于元顺帝时，为元亡征。”对曰：“顺帝亡国之主，虽山不崩，国亦必亡。”
《明史・金幼孜传》
〔注释〕
①尧光四表：即上古尧的治绩遍布天下。②舜德重华：上古舜的德政影响国中。③克治：完成治理大业。④怵之：威吓。⑤霁威：收敛威怒。⑥日隆：日渐加深。⑦襟度益弘：胸怀大度。⑧中规：符合规范。⑨稽命：承担重任。⑩圭瓒：精美玉石制品。(11)开陈：开拓。(12)精一执中：经书中“十六字真言”，即“人心惟危，道心惟微，惟精惟一，允执厥中”。(13)上宾：去世。(14)山陵之期：下葬之期。(15)远猷：深谋大计。(16)哀30：哀伤。(17)耆老：年老之人。(18)神器：国家大权。(19)结正：结案。(20)苏：复苏，恢复。(21)务明信，o于不渝：必须讲求信用，坚持执行。

        </div>
      </div>
    </div>
  </div>
</div>
<!--update:2025-08-29 17:11:16-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>