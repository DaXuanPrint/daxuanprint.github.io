<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="东汉三君八俊,东汉三君八俊全文在线阅读,东汉三君八俊全文在线下载,大玄古籍书库">
<meta name="description" content="国学知识:东汉三君八俊_东汉三君八俊_全文在线阅读_东汉三君八俊_全文在线下载_大玄古籍书库">
<title>东汉三君八俊_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">东汉三君八俊</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:09:54</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]9618</span> <br/>
          说明： <span class="inputVal" id="bkdec">国学知识:东汉三君八俊</span> <br/>
          封面： <span class="inputVal" id="bkimg">Z_7641.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]东汉三君八俊
[book_author]佚名
[book_date]2024-09-30 07:09:54
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]国学知识
[book_length]9618
[book_dec]国学知识:东汉三君八俊
[book_img]Z_7641.jpg


[book_title]东汉三君八俊
东汉时期，太学生把敢于同宦官进行斗争的清流人物，冠以“三君”、“八俊”、“八顾”、“八及”、“八厨”等称号，表示对宦官集团的不满和蔑视，其中以“三君”窦武、刘淑、陈蕃为领军人物。典出《后汉书·党锢列传》：
上曰“三君”，次曰“八俊”，次曰“八顾”，次曰“八及”，次曰“八厨”，犹古之“八元”、“八凯”也。
窦武、刘淑、陈蕃为“三君”。君者，言一世之所宗也。
李膺、荀昱、杜密、王畅、刘祐、魏朗、赵典、朱宇为“八俊”。俊者，言人之英也。
郭林宗、宗慈、巴肃、夏馥、范滂、尹勋、蔡衍、羊陟为“八顾”。顾者，言能以德行引人者也。
张俭、岑晊、刘表、陈翔、孔昱、苑康、檀敷、翟超为“八及”。及者，言其能导人追宗者也。
度尚、张邈、王考、刘儒、胡母班、秦周、蕃向、王章为“八厨”。厨者，言能以财救人者也。
《后汉书》作者所列：
1．“三君”一一指窦武、刘淑、陈蕃；
2．“八俊”一一指李膺、荀昱、杜密、王畅、刘祐、魏朗、赵典、朱宇；
3．“八顾”——指郭林宗、宗慈、巴肃、夏馥、范滂、尹勋、蔡衍、羊陟；
4．“八及”一一指张俭、岑晊、刘表、陈翔、孔昱、苑康、檀敷、翟超；
5．“八厨”一一指度尚、张邈、王考、刘儒、胡母班、秦周、蕃向、王章。
但张俭的同乡朱并上书告发张俭等二十四人“别相署号，共为部党，图危社稷”，则所举“八俊”、“八顾”、“八及”的人名不同。
“八俊”一一张俭、檀彬、褚凤、张肃、薛兰、冯禧、魏玄、徐乾；
“八顾”一一田林、张隐、刘表、薛郁、王访、刘祇、宣靖、公绪恭；
“八及”——朱楷、田槃、疏耽、薛敦、宋布、唐龙、羸咨、宣褒。
然“三君”的名号是没有疑义的。党人的领袖就是被士人尊为“一世之所宗”的“三君”：窦武、刘淑和陈蕃。在三君中,“不畏强御”的陈蕃是清流派士大夫官僚的代表，是党人集团的政治领袖；窦武则以外戚的身份成为政治权力的靠山；宗室刘淑则为党人集团精神信仰的依托。
窦氏在两汉世代为外戚，威望极高，窦武是东汉开国元勋窦融的玄孙。延熹十一年，窦武之女窦妙被选入掖廷为贵人，后又被封为皇后。窦武即以后父迁任越骑校尉，封槐里侯。据《后汉书·陈蕃列传》：
初，桓帝欲立所幸田贵人为皇后。蕃以田氏卑微，窦族良家，争之甚固。帝不得已，乃立窦氏。
这说明窦氏之立为外戚，乃是陈蕃“争之甚固”的结果，这是东汉王朝惟一按士大夫官僚的意志所选立的一家外戚。陈蕃之所以坚持立窦氏为外戚，就在于窦武在成为外戚以前就是一位“名显关西”的清流派士大夫。窦武以外戚在位以后，即“多辟名士，清身疾恶，礼赂不通。”他把所得的赏赐，“悉散于太学诸生，及载肴粮于路，丐施贫民”，更博得社会舆论的赞赏，成为名士的领袖。
这一年十二月，桓帝病亡，窦妙为皇太后，临朝称制，与窦武和宗室刘猛谋议，立刘宏为帝，是为灵帝；任窦武为大将军，陈蕃为太傅，与司徒胡广共录尚书事。窦武以名士而为外戚，成为清流派士大夫的领袖，在新旧皇帝兴替之际掌握了扶立新皇帝的主动权，又有陈蕃等朝廷大臣的拥戴；在灵帝即位以后，与陈蕃等人又重新掌握了尚书台。这对于党人集团来说无疑是一个大好的时机。天下士人对窦武寄予了很大的希望，把他比作西周初年的周公。
建宁元年（168）八月，窦武与陈蕃定计翦除诸宦官。后事机泄露，宦官曹节、王甫等劫持灵帝、太后，诏令收捕窦武等。窦武召集北军五校兵士数千人驻屯都亭下，与王甫、张奂率领的虎贲、羽林和五营士对阵，结果兵败自杀。
陈蕃（？－168年），字仲举，汝南平舆人氏（今河南平舆北）。东汉末大臣，汉桓帝时为太尉，汉灵帝时为太傅。蕃为官耿直，桓帝朝时因犯颜直谏曾多次左迁；灵帝朝虽得信任重用，却因和大将军窦武共同谋划翦除阉宦，事败而死。
天下重望，几次被谪降，三次免职，朝廷迫于舆情，仍不得不一再起用，从尚书令、大鸿胪、光禄勋、尚书仆射做到三公之首的太尉，最后拜太傅，录尚书事。身为朝廷柱石，不断和宦官斗争，党锢事起，李膺等被下狱考讯，陈蕃以“使身首分裂，异门而出，所不恨也”切谏。宦官们对他恨之入骨，但因为他是朝野具瞻，不敢轻易加害，只能策免了事。陈蕃再次起复后，痛感不除阉宦，国无宁日，决心与窦武协同剪除宦官。事泄后，也是他自己闯上去在宫中被害的。他死得十分壮烈，被尊为“一世之宗”，堪为清议名士的“婞直之风”的代表。
窦武兵败后，陈蕃率官属诸生80余人拔刀突入承明门，终寡不敌众，被执处死。《后汉书·陈王列传第五十六》记录了陈蕃的最后一幕：
蕃时年七十馀，闻难作，将官属诸生八十馀人。并拔刃突入承明门，攘臂呼曰“大将军忠以卫国，黄门反逆，何云窦氏不道邪？”王甫时出，与蕃相迕，适闻其言，而让蕃曰：“先帝新弃天下，山陵未成，窦武何功，兄弟父子，一门三侯。又多取掖庭宫人，作乐饮宴，旬月之间，赀财亿计。大臣若此，是为道邪。公为栋梁，枉桡阿党，复焉求贼？”遂令收蕃。蕃拔剑叱甫，甫兵不敢近，乃益人围之数十重，遂执蕃送黄门北寺狱。黄门从官驺蹋蹴蕃曰“死老魅，复能损我曹员数，夺我曹禀假不？”即日害之。
一个白头老翁临危不惧，奋不顾身，螳臂挡车似地犯难而进，仗剑抗愤，那风骨气概确是千古下凛凛有生气的。
刘淑为汉室宗亲，《后汉书·党锢列传》载：
刘淑字仲承，河间乐成人也。祖父称，司隶校尉。淑少学明《五经》，遂隐居，立精舍讲授，诸生常数百人。州郡礼请，五府连辟，并不就。永兴二年，司徒种暠举淑贤良方正，辞以疾。桓帝闻淑高名，切责州郡，使舆病诣京师。
淑不得已而赴洛阳，对策为天下第一，拜议郎。又陈时政得失，灾异之占，事皆效验。再迁尚书，纳忠建议，多所补益。又再迁侍中、虎贲中郎将。上疏以为宜罢宦官，辞甚切直，帝虽不能用，亦不罪焉。以淑宗室之贤，特加敬异，每有疑事，常密谘问之。灵帝即位，宦官谮淑与窦武等通谋，下狱自杀。
“八俊”中以李膺为首，李膺（110—169）东汉臣。字元礼，颍川襄（河南襄城）人。桓帝时为司隶校尉，与太学生首领郭太结交，反对宦官专权。宦官张让弟朔贪残无道，膺率将吏捕杀之。使诸黄门常侍鞠躬屏气，休沐不敢复出宫省。是时朝廷纲纪废驰，膺独持风裁，以声名自高，士有被其客接者，称“登龙门”。后以党锢免官。灵帝时复起，与窦武等谋诛宦官，事败被杀。
李元礼为官期间，和陈蕃同样反对宦官专擅，纠劾奸佞，号称“天下楷模李元礼”。《资治通鉴》第五十五卷记载：
太学诸生三万馀人，郭泰及颍川贾彪为其冠，与李膺、陈蕃、王畅更相褒重。学中语曰：“天下模楷，李元礼；不畏强御，陈仲举；天下俊秀，王叔茂。”于是中外承风，竞以臧否相尚，自公卿以下，莫不畏其贬议，屣履到门。
永康元年(167年)，桓帝死，十二岁的灵帝继位，窦太后临朝听政，大将军窦武掌握实权，起用陈蕃，征召曾被废黜的李膺等人为官，意图剪除阉宦势力，然事败被杀。待张俭事起，有人劝李膺逃走。李膺回答说：“临事不怕危难，有罪不避刑罚，这是做臣子的气节。我年已六十，死生听从命运，往哪里逃呢？”他自动赴诏狱，被拷掠而死。妻子徙往边远地区，他的父兄门生故吏均受牵连下狱。事见《后汉书·卷六十七》：
后张俭事起，收捕钩党，乡人谓膺曰：“可去矣”。对曰：“事不辞难，罪不逃刑，臣之节也。吾年已六十，死生有命，去将安之？”乃诣诏狱。考死，妻子徙边，门生、故吏及其父兄，并被禁锢。
“党锢之祸”是东汉灭亡天下大乱的标志，此后东汉名存实亡，军阀割据社会动荡，开始进入历史上最混乱的三国时期。号称“天下楷模”的李元礼，即便是有心清政，也无力回天了。
余者见《后汉书·党锢列传》：
○杜密传
杜密字周甫，颍川阳城人也。为人沈质，少有厉俗志。为司徒胡广所辟，稍迁代郡太守。徵，三迁太山太守、北海相。其宦官子弟为令长有奸恶者，辄捕案之。行春到高密县，见郑玄为乡佐，知其异器，即召署郡职，遂遣就学。
后密去官还家，每谒守令，多所陈讬。同郡刘胜，亦自蜀郡告归乡里，闭门扫轨，无所干及。太守王昱谓密曰：“刘季陵清高士，公卿多举之者。”密知昱激己，对曰：“刘胜位为大夫，见礼上宾，而知善不荐，闻恶无言，隐情惜己，自同寒蝉，此罪人也。今志义力行之贤而密达之，违道失节之士而密纠之，使明府赏刑得中，令问休扬，不亦万分之一乎。”昱惭服，待之弥厚。
后桓帝徵拜尚书令，迁河南尹，转太仆。党事既起，免归本郡，与李膺俱坐，而名行相次，故时人亦称“李杜”焉。后太傅陈蕃辅政，复为太仆。明年，坐党事被徵，自杀。
○刘祐传
刘祐字伯祖，中山安国人也。安国后别属博陵。祐初察孝廉，补尚书侍郎，闲练故事，文札强辨，每有奏议，应对无滞，为僚类所归。
除任城令，兖州举为尤异，迁扬州刺史。是时会稽太守梁旻，大将军冀之从弟也。祐举奏其罪，旻坐徵。复迁祐河东太守。时属县令长率多中官子弟，百姓患之。祐到，黜其权强，平理冤结，政为三河表。
再迁，延熹四年，拜尚书令，又出为河南尹，转司隶校尉。时权贵子弟罢州郡还入京师者，每至界首，辄改易舆服，隐匿财宝。威行朝廷。
拜宗正，三转大司农。时中常侍苏康、管霸用事于内，遂固天下良田美业，山林湖泽，民庶穷困，州郡累气。祐移书所在，依科品没入之。桓帝大怒，论祐输左校。
后得赦出，复历三卿，辄以疾辞，乞骸骨归田里。诏拜中散大夫，遂杜门绝迹。每三公缺，朝廷皆属意于祐，以谮毁不用。延笃贻之书曰：“昔太伯三让，人无德而称焉。延陵高揖，华夏仰风。吾子怀蘧氏之可卷，体宁子之如愚，微妙玄通，冲而不盈，蔑三光之明，未暇以天下为事，何其劭与。”
灵帝初，陈蕃辅政，以祐为河南尹。及蕃败，祐黜归，卒于家。明年，大诛党人，幸不及祸。
○魏朗传
魏朗字少英，会稽上虞人也。少为县吏。兄为乡人所杀，朗白日操刃报雠于县中，遂亡命到陈国。从博士郤仲信学《春秋图纬》，又诣太学受《五经》，京师长者李膺之徒争从之。
初辟司徒府，再迁彭城令。时，中官子弟为相国，多行非法，朗与更相章奏，幸臣忿疾，欲中之。会九真贼起，乃共荐朗为九真都尉。到官，奖厉吏兵，讨破群贼，斩首二千级。桓帝美其功，徵拜议郎。顷之，迁尚书。屡陈便宜。有所补益。出为河内太守，政称三河表。尚书令陈蕃荐朗公忠亮直，宜在机密，复徵为尚书。会被党议，免归家。
朗性矜严，闭门整法度，家人不见墯容。后窦武等诛，朗以党被急徵，行至牛渚，自杀。著书数篇，号《魏子》云。
○夏馥传
夏馥字子治，陈留圉人也。少为书生，言行质直。同县高氏、蔡氏并皆富殖，郡人畏而事之，唯馥比门不与交通，由是为豪姓所仇。桓帝初，举直言，不就。
馥虽不交时宦，然以声名为中官所惮，遂与范滂、张俭等俱被诬陷，诏下州郡，捕为党魁。
及俭等亡命，经历之处，皆被收考，辞所连引，布遍天下。馥乃顿足而叹曰：“孽自已作，空汙良善，一人逃死，祸及万家，何以生为”乃自剪须变形，入林虑山中，隐匿姓名，为冶家佣。亲突烟炭，形貌毁瘁，积二三年，人无知者。后馥弟静，乘车马，载缣帛，追之于涅阳市中。遇馥不识，闻其言声，乃觉而拜之。馥避不与语，静追随至客舍，共宿。夜中密呼静曰“吾以守道疾恶，故为权宦所陷。且念营苟全，以庇性命，弟奈何载物相求，是以祸见追也。”明旦，别去。党禁未解而卒。
○宗慈传
宗慈字孝初，南阳安众人也。举孝廉，九辟公府，有道徵，不就。后为修武令。时，太守出自权豪，多取货赂，慈遂弃官去。徵拜议郎，未到，道疾卒。南阳群士皆重其义行。
○巴肃传
巴肃字恭祖，勃海高城人也。初察孝廉，历慎令、贝丘长，皆以郡守非其人，辞病去。辟公府。稍迁拜议郎。与窦武、陈蕃等谋诛阉宦，武等遇害，肃亦坐党禁锢。中常侍曹节后闻其谋，收之。肃自载诣县。县令见肃，入閤解印绶与俱去。肃曰：“为人臣者，有谋不敢隐，有罪不逃刑。既不隐其谋矣，又敢逃其刑乎。”遂被害。刺史贾琮刊石立铭以记之。
○范滂传
范滂字孟博，汝南征羌人也。少厉清节，为州里所服，举孝廉，光禄四行。时冀州饑荒，盗贼群起，乃以滂为清诏使，案察之。滂登车揽辔，慨然有澄清天下之志。及至州境，守令自知臧汙，望风解印绶去。其所举奏，莫不厌塞众议。迁光禄勋主事。时，陈蕃为光禄勋，滂执公仪诣蕃，蕃不止之，滂怀恨，投版弃官而去。郭林宗闻而让蕃曰：“若范孟博者，岂宜以公礼格之。今成其去就之名，得无自取不优之议邪。”蕃乃谢焉。
复为太尉黄琼所辟。后诏三府掾属举谣言，滂奏刺史、二千石权豪之党二十馀人。尚书责滂所劾猥多，疑有私故。滂对曰：“臣之所举，自非叨秽奸暴，深为民害，岂以汙简札哉。间以会日迫促，故先举所急，其未审者，方更参实。臣闻农夫去草，嘉谷必茂。忠臣除奸，王道以清。若臣言有贰，甘受显戮。”吏不能诘。滂睹时方艰，知意不行，因投劾去。
太守宗资先闻其名，请署功曹，委任政事。滂在职，严整疾恶。其有行违孝悌，不轨仁义者，皆扫迹斥逐，不与共朝。显荐异节，抽拔幽陋。滂外甥西平李颂，公族子孙，而为乡曲所弃，中常侍唐衡以颂请资，资用为吏。滂以非其人，寝而不召。资迁怒，捶书佐朱零。零仰曰：“范滂清裁，犹以利刃齿腐朽。今日宁受笞死，而滂不可违。”资乃止。郡中中人以下，莫不归怨，乃指滂之所用以为“范党”。
后牢修诬言钩党，滂坐系黄门北寺狱。狱吏谓曰：“凡坐系皆祭皋陶。”滂曰：“皋陶贤者，古之直臣。知滂无罪，将理之于帝。如其有罪，祭之何益。”众人由此亦止。狱吏将加掠考，滂以同囚多婴病，乃请先就格，遂与同郡袁忠争受楚毒。桓帝使中常侍王甫以次辨诘，滂等皆三木囊头，暴于阶下，馀人在前，或对或否，滂、忠于后越次而进。王甫诘曰：“君为人臣，不推忠国，而共造部党，自相褒举，评论朝廷，虚构无端，诸所谋结，并欲何为。皆以情对，不得隐饰。”滂对曰：“臣闻仲尼之言，见善如不及，见恶如探汤。欲使善善同其清，恶恶同其汙，谓王政之所愿闻，不悟更以为党。”甫曰：“卿更相拔举，迭为唇齿，有不合者，见则排斥，其意如何。”滂乃慷慨仰天曰：“古之循善，自求多福。今之循善，身陷大戮。身死之日，愿埋滂于首阳山侧，上不负皇天，下不愧夷、齐。”甫愍然为之改容。乃得并解桎梏。
滂后事释，南归。始发京师，汝南、南阳士大夫迎之者数千两。同囚乡人殷陶、黄穆，亦免俱归，并卫侍于傍，应对宾客。滂顾谓陶等曰“今子相随，是重吾祸也”遂遁还乡里。
初，滂等系狱，尚书霍谞理之。乃得免，到京师，往候谞而不为谢。或有让滂者。对曰：“昔叔向婴罪，祁奚救之，未闻羊舌有谢恩之辞，祁老有自伐之色。”竟无所言。
建宁二年，遂大诛党人，诏下急捕滂等。督邮吴导至县，抱诏书，闭传舍，伏床而泣。滂闻之，曰“必为我也”即自诣狱。县令郭揖大惊，出解印绶，引与俱亡。曰：“天下大矣，子何为在此。”滂曰：“滂死则祸塞，何敢以罪累君，又令老母流离乎。”其母就与之诀。滂白母曰：“仲博孝敬，足以供养，滂从龙舒君归黄泉，存亡各得其所。惟大人割不可忍之恩，勿增感戚。”母曰：“汝今得与李、杜齐名，死亦何恨。既有令名，复求寿考，可兼得乎。”滂跪受教，再拜而辞。顾谓其子曰：“吾欲使汝为恶，则恶不可为。使汝为善，则我不为恶。”行路闻之，莫不流涕。时年三十三。
论曰：李膺振拔汙险之中，蕴义生风，以鼓动流俗，激素行以耻威权，立廉尚以振贵埶，使天下之士奋迅感概，波荡而从之，幽深牢破室族而不顾，至于子伏其死而母欢其义。壮矣哉。子曰“道之将废也与。命也”
○尹勋传
尹勋字伯元，河南巩人也。家世衣冠。伯父睦为司徒，兄颂为太尉，宗族多居贵位者，而勋独持清操，不以地埶尚人。州郡连辟，察孝廉，三迁邯郸令，政有异迹。后举高第，五迁尚书令。及桓帝诛大将军梁冀，勋参建大谋，封都乡侯。迁汝南太守。上书解释范滂、袁忠等党议禁锢。寻徵拜将作大匠，转大司农。坐窦武等事，下狱自杀。
○蔡衍传
蔡衍字孟喜，汝南项人也。少明经讲授，以礼让化乡里。乡里有争讼者，辄诣衍决之，其所平处，皆曰无怨。
举孝廉，稍迁冀州刺史。中常侍具瑗讬其弟恭举茂才，衍不受，乃收赍书者案之。又劾奏河间相曹鼎臧罪千万。鼎者，中常侍腾之弟也。腾使大将军梁冀为书请之，衍不答，鼎竟坐输作左校。乃徵衍拜议郎、符节令。梁冀闻衍贤，请欲相见，衍辞疾不往，冀恨之。时南阳太守成瑨等以收纠宦官考廷尉，衍与议郎刘瑜表救之，言甚切厉，坐免官还家，杜门不出。灵帝即位，复拜议郎，会病卒。
○羊陟传
羊陟字嗣祖，太山梁父人也。家世衣冠族。陟少清直有学行，举孝廉，辟太尉李固府，举高第，拜侍御史。会固被诛，陟以故吏禁锢历年。复举高第，再迁冀州刺史。奏案贪浊，所在肃然。又再迁虎贲中郎将、城门校尉，三迁尚书令。时，大尉张颢、司徒樊陵、大鸿胪郭防、太仆曹陵、大司农冯方并与宦竖相姻私，公行货赂，并奏罢黜之，不纳。以前太尉刘宠、司隶校尉许永、幽州刺史杨熙、凉州刺史刘恭、益州刺史庞艾清亮在公，荐举升进。帝嘉之。拜陟河南尹。计日受奉，常食乾饭茹菜，禁制豪右，京师惮之。会党事起，免官禁锢。卒于家。
○张俭传
张俭字元节，山阳高平人，赵王张耳之后也。父成，江夏太守，俭初举茂才，以刺史非其人，谢病不起。
延熹八年，太守翟超请为东部督邮。时中常侍侯览家在防东，残暴百姓，所为不轨。俭举劾览及其母罪恶，请诛之。览遏绝章表，并不得通，由是结仇览等。乡人朱并，素性佞邪，为俭所弃，并怀怨恚，遂上书告俭与同郡二十四人为党，于是刊章讨捕。俭得亡命，困迫遁走，望门投止，莫不重其名行，破家相容。复流转东莱，止李笃家。外黄令毛钦操兵到门，笃引钦谓曰：“张俭知名天下，而亡非其罪。纵俭可得，宁忍执之乎”钦因起抚笃曰“蘧伯玉耻独为君子，足下如何自专仁义。”笃曰：“笃虽好义，明廷今日载其半矣。”钦叹息而去。笃因缘送俭出塞，以故得免。其所经历，伏重诛者以十数，宗亲并殄灭，郡县为之残破。
中平元年，党事解，乃还乡里。大将军、三公并辟，又举敦朴，公车特徵，起家拜少府，皆不就。献帝初，百姓饑荒，而俭资计差温，乃倾竭财产，与邑里共之，赖其存者以百数。
建安初，徵为卫尉，不得已而起。俭见曹氏世德已萌，乃阖门悬车，不豫政事。岁馀卒于许下。年八十四。
论曰：昔魏齐违死，虞卿解印。季布逃亡，朱家甘罪。而张俭见怒时王，颠沛假命，天下闻其风者，莫不怜其壮志，而争为之主。至乃捐城委爵、破族屠身，盖数十百所，岂不贤哉。然俭以区区一掌，而欲独堙江河，终婴疾甚之乱。多见其不知量也。
○岑晊传
岑晊字公孝，南阳棘阳人也。父豫，为南郡太守，以贪叨诛死。晊年少未知名，往候同郡宗慈，慈方以有道见徵，宾客满门，以晊非良家子，不肯见。晊留门下数日，晚乃引入。慈与语，大奇之，遂将俱至洛阳，因诣太学受业。
晊有高才，郭林宗、朱公叔等皆为友，李膺、王畅称其有幹国器，虽在闾里，慨然有董正天下之志。太守弘农成瑨下车，欲振威严，闻晊高名，请为功曹，又以张牧为中贼曹吏。瑨委心晊、牧，褒善纠违，肃清朝府。宛有富贾张汎者，桓帝美人之外亲，善巧雕镂玩好之物，颇以赂遗中官，以此并得显位，恃其伎巧，用埶纵横。晊与牧劝瑨收捕汎等，既而遇赦，晊竟诛之，并收其宗族宾客，杀二百馀人，后乃奏闻。于是中常侍侯览使汎妻上书讼其冤。帝大震怒，徵瑨，下狱死。晊与牧遁逃亡匿齐鲁之间。会赦出。后州郡察举，三府交辟，并不就。及李、杜之诛，因复逃窜，终于江夏山中云。
○陈翔传
陈翔字子麟，汝南邵陵人也。祖父珍，司隶校尉。翔少知名，善交结。察孝廉，太尉周景辟举高第，拜侍御史。时正旦朝贺，大将军梁冀威仪不整。翔奏冀恃贵不敬，请收案罪，时人奇之。迁定襄太守，徵拜议郎，迁扬州刺史。举奏豫章太守王永奏事中官，吴郡太守徐参在职贪秽，并徵诣廷尉。参，中常侍璜之弟也。由此威名大振。又徵拜议郎，补御史中丞。坐党事考黄门北寺狱，以无验见原，卒于家。
○孔昱传
孔昱字元世，鲁国鲁人也。七世祖霸，成帝时历九卿，封褒成侯。自霸至昱，爵位相係，其卿相牧守五十三人，列侯七人。昱少习家学，大将军梁冀辟，不应。太尉举方正，对策不合，乃辞病去。后遭党事禁锢。灵帝即位，公车徵拜议郎，补洛阳令，以师丧弃官，卒于家。
○苑康传
苑康字仲真，勃海重合人也。少受业太学，与郭林宗亲善。举孝廉，再迁颍阴令，有能迹。
迁太山太守。郡内豪姓多不法，康至，奋威怒，施严令，莫有干犯者。先所请夺人田宅，皆遽还之。
是时，山阳张俭杀常侍候览母，案其宗党宾客，或有迸匿太山界者，康既常疾阉宦，因此皆穷相收掩，无得遗脱。览大怨之，诬康与兖州刺史第五种及都尉壶嘉诈上贼降，徵康诣廷尉，减死罪一等，徙日南。颍阴人及太山羊陟等诣阙为讼，乃原还本郡，卒于家。
○檀敷传
檀敷字文有，山阳瑕丘人也。少为诸生，家贫而志清，不受乡里施惠。举孝廉，连辟公府，皆不就。立精舍教授，远方至者常数百人。桓帝时，博士徵，不就。灵帝即位，太尉黄琼举方正，对策合时宜，再迁议郎，补蒙令。以郡守非其人，弃官去。家无产业，子孙同衣而出。年八十，卒于家。
○刘儒传
刘儒字叔林，东郡阳平人也。郭林宗常谓儒口讷心辩，有珪璋之质。察孝廉，举高第，三迁侍中。桓帝时，数有灾异，下策博求直言，儒上封事十条，极言得失，辞甚忠切。帝不能纳，出为任城相。顷之，徵拜议郎。会窦武事，下狱自杀。
○贾彪传
贾彪字伟节，颍川定陵人也。少游京师，志节慷慨，与同郡荀爽齐名。
初仕州郡，举孝廉，补新息长。小民困贫，多不养子，彪严为其制，与杀人同罪。城南有盗劫害人者，北有妇人杀子者，彪出案发，而掾吏欲引南。彪怒曰：“贼寇害人，此则常理，母子相残，逆天违道。”遂驱车北行，案验其罪。城南贼闻之，亦面缚自首。数年间，人养子者千数，佥曰“贾父所长”，生男名为“贾子”，生女名为“贾女”。
延熹元年，党事起，太尉陈蕃争之不能得，朝廷寒心，莫敢复言。彪谓同志曰“吾不西行，大祸不解”乃入洛阳，说城门校尉窦武、尚书霍谞，武等讼之，桓帝以此大赦党人。李膺出，曰：“吾得免此，贾生之谋也。”
先是，岑晊以党事逃亡，亲友多匿焉，彪独闭门不纳，时人望之。彪曰“《传》言相时而动，无累后人。公孝以要君致衅，自遗其咎，吾以不能奋戈相待，反可容隐之乎”于是咸服其裁正。
以党禁锢，卒于家。初，彪兄弟三人，并有高名，而彪最优，故天下称曰“贾氏三虎，伟节最怒”。
○何颙传
何颙字伯求，南阳襄乡人也。少游学洛阳。颙虽后进，而郭林宗、贾伟节等与之相好，显名太学。友人虞伟高有父雠未报，而笃病将终，颙往候之，伟高泣而诉。颙感其义，为复雠，以头醊其墓。
及陈蕃、李膺之败，颙以与蕃、膺善，遂为宦官所陷，乃变姓名，亡匿汝南间。所至皆亲其豪杰，有声荆豫之域。袁绍慕之，私与往来，结为奔走之友。是时，党事起，天下多离其难，颙常私入洛阳，从绍计议。其穷困闭戹者，为求援救，以济其患。有被掩捕者，则广设权计，使得逃隐，全免者甚众。
及党锢解，颙辟司空府。每三府会议，莫不推颙之长。累迁。及董卓秉政，逼颙以为长史，讬疾不就，乃与司空荀爽、司徒王允等共谋卓。会爽薨，颙以它事为卓所系，忧愤而卒。初，颙见曹操，叹曰：“汉家将亡，安天下者必此人也。”操以是嘉之。尝称“颍川荀彧，王佐之器”。及彧为尚书令，遣人西迎叔父爽，并致颙尸，而葬之爽之蒙傍。

        </div>
      </div>
    </div>
  </div>
</div>
<!--update:2025-08-30 09:49:19-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>