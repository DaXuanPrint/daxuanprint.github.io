<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="正史载万斯同,正史载万斯同全文在线阅读,正史载万斯同全文在线下载,大玄古籍书库">
<meta name="description" content="国学知识:正史载万斯同_正史载万斯同_全文在线阅读_正史载万斯同_全文在线下载_大玄古籍书库">
<title>正史载万斯同_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">正史载万斯同</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:17:40</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]2783</span> <br/>
          说明： <span class="inputVal" id="bkdec">国学知识:正史载万斯同</span> <br/>
          封面： <span class="inputVal" id="bkimg">Z_8574.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]正史载万斯同
[book_author]佚名
[book_date]2024-09-30 07:17:40
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]国学知识
[book_length]2783
[book_dec]国学知识:正史载万斯同
[book_img]Z_8574.jpg


[book_title]正史载万斯同
万斯同，清史学家。字季野，号石园，时称石园先生。浙江鄞县人。少从黄宗羲受业，学问为当时推重。受黄影响，明亡不仕，以修明史为己任。康熙年间，以布衣参史局，历时十九年，审定《明史稿》五百卷。《明史稿》后来经王鸿绪删削为现在的传本，也是《明史》的底本。别有《历代史表》、《群书辨疑》等。
康熙戊午，诏征博学鸿儒，浙江巡道许鸿勋以先生荐，力辞得免。明年开局修《明史》，昆山徐学士元文延先生往。时书局中征士，许以七品俸称翰林院纂修官，学士欲援其例以授之。先生请以布衣参史局，不署衔，不受俸，总裁许之。诸纂修官以稿至，皆送先生覆审，先生阅毕，谓侍者曰：“取某书某卷某页，有某事当补入;取某书某卷某页，某事当参校。”侍者如言而至，无爽者。《明史稿》五百卷，皆先生手定，虽其后不尽仍先生之旧，而要其底本，足以自为一书者也。……
当时京师才彦雾会，各以所长自见，而先生最暗淡，然自王公以至下士，无不呼曰万先生，而先生与人还往，其自署，只曰布衣万斯同，未尝有他称也。安溪李厚庵最少许可，曰：“吾生平所见，不过数子，顾宁人、万季野、阎百诗，斯真足以备石渠顾问之选者也。”
先生为人，和平大雅，而其中介然。故督师之姻人，方居要津，乞史馆于督师少为宽假，先生历数其罪以告之。有运饷官以弃运走道死，其孙以赂乞入死事之列，先生斥而退之。钱忠介公嗣子困甚，先生为之营一衿者累矣，卒不能得，而先生未尝倦也。父友冯侍郎跻仲诸子，没入勋卫家，先生赎而归之。不矜意义，不事声援。尤喜奖引后进，惟恐失之，于讲会中，惓惓三致意焉，盖躬行君子也。卒后，门人私谥曰贞文。
清·全祖望《万贞文(斯同)先生传》
万先生斯同，字季野，鄞人。高祖表，明都督同知。父泰明，崇祯丙子(1636年)举人。鼎革后，以经史分授诸子，各名一家。先生其少子也。生而异敏，读书过目不忘。八岁，在客座中，背诵杨子《法言》，终篇不失一字。年十四五，取家所藏书遍读之，皆得其大意。余姚黄太冲寓甬上，先生与兄斯大，皆师事之，得闻蕺山刘氏之学，以慎独为主，以圣贤为必可及。是时甬上有五经会，先生年最少，遇有疑义，辄片言析之。束发未尝为时文，专意古学，博通诸史，尤熟于明代掌故，自洪武至天启《实录》，督能暗诵。尚书徐公乾学闻其名，招致之，其撰《读礼通考》，先生预参定焉。会诏修《明史》，大学士徐公元文为总裁，欲荐入史局，先生力辞，乃延主其家，以刊修委之。元文罢，继之者大学士张公玉书、陈公廷敬、尚书王公鸿绪，皆延请先生，有加礼。先生素以《明史》自任，又病唐以后设局分修之失，尝曰：“昔迁、固才既杰出，又承父学，故事信而言文，其后专家之书，才虽不逮，犹未至如官修之杂乱也。”……吾少馆于某氏，其家有列朝《实录》，吾读而详识之。长游四方，就故家长老求遗书，考问往事，旁及郡志邑乘，杂家志传之文，靡不网罗参伍，而要以《实录》为指归。……在京都十余年，士大夫就问无虚日，每月两三会，听讲者常数十人。于前史体例，贯穿精熟，指陈得失，皆中肯启，刘知几、郑樵诸人，不能及也。马、班史皆有表，而《后汉》、《三国》以下无之，刘知几谓“得之不为益，失之不为损”。先生则曰：“史之有表，所以通纪传之穷，在其人已入纪传而表之者，有未入纪传而牵连以表之者，表立而后纪传之文可省，故表不可废，读史而不读表，非深于史者也。”
清·钱大昕《潜研堂文集》卷三八《万先生(斯同)传》
【评】《清史稿》没有为万斯同立传;全祖望、钱大昕均稍晚于季野，又是大家，两传足称研究万斯同的基本材料。
〔正 史〕
万斯同，字季野，鄞县人。父泰，生八子，斯同其季也。兄斯大，《儒林》有传。性强记，八岁，客坐中能背诵《扬子法言》。后从黄宗羲游，得闻蕺山刘氏学说，以慎独为宗。以读书励名节与同志相劘切，月有会讲。博通诸史，尤熟明代掌故。康熙十七年，荐鸿博，辞不就。
初，顺治二年诏修《明史》，未几罢。康熙四年，又诏修之，亦止。十八年，命徐元文为监修，取彭孙遹等五十人官翰林，与右庶子卢君琦等十六人同为纂修。斯同尝病唐以后史设局分修之失，以谓专家之书，才虽不逮，犹未至如官修者之杂乱，故辞不应选。至三十二年，再召王鸿绪于家，命偕陈廷敬、张玉书为总裁。陈任《本纪》，张任《志》，而鸿绪独任《列传》。乃延斯同于家，委以史事，而武进钱名世佐之。每覆审一《传》，曰某书某事当参校，顾小史取其书第几卷至，无或爽者①。士大夫到门谘询，了辩如响。
尝书抵友人，自言：“少馆某所，其家有列朝实录，吾默识暗诵，未敢有一言一事之遗也。长游四 方，辄就故家耆老求遗书，考问往事。旁及郡志，邑乘，私家撰述，靡不搜讨，而要以实录为指归。盖实录者，直载其事与言，而无可增饰者也。因其世以考其事，核其言而平心察之，则其人本末可八九得矣。然言之发或有所由，事之端或有所起，而其流或有所激，则非他书不能具也。凡实录之难详者，吾以他书证之。他书之诬且滥者，吾以所得于实录者裁之。虽不敢具②谓可信，而是非之枉于人者盖鲜矣。昔人于《宋史》已病其繁芜，而吾所述将倍焉。非不知简之为贵也，吾恐后之人务博而不知所裁，故先为之极，使知吾所取者有所捐，而所不取，必非其事与言之真，而不可溢也。”又以：“马、班史皆有表，而后汉、三国以下无之。刘知几谓得之不为益，失之不为损。不知史之有表，所以通纪、传之穷者。有其人已入纪、传而表之者，有未入纪、传而牵连以表之者。表立而后纪、传之文可省，故表不可废。读史而不读表，非深于史者也。”尝作明开国讫唐、桂功臣将相年表，以备采择。其后明史至乾隆初大学士张廷玉等奉诏刊定，即取鸿绪史稿为本而增损之。鸿绪稿，大半出斯同手也。
平生淡于荣利，修脯③所入，辄以赒④宗党。故人冯京第死义，其子浸入不得归，为醵钱⑤赎之。尤喜奖掖后进。自王公以至下士，无不呼曰万先生。李光地品藻人伦，以谓顾宁人、阎百诗及万季野，此数子者，真足备石渠顾问之选。而斯同与人往还，其自署则曰：“布衣万某”，未尝有他称也。卒，年六十。著《历代史表》，创为《宦者候表》、《大事年表》二例。又著《儒林宗派》。
《清史稿·万斯同传》卷四八四
〔注 释〕
①爽：失，差。②具：通“俱”，都，完全。③修脯：干肉。旧称学生致送教师的礼物，后泛指教学的酬金。④赒：周济。⑤醵钱：集资。

        </div>
      </div>
    </div>
  </div>
</div>
<!--update:2025-08-30 09:50:49-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>