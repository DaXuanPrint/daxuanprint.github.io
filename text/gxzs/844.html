<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="北宋政治家文学家晏殊,北宋政治家文学家晏殊全文在线阅读,北宋政治家文学家晏殊全文在线下载,大玄古籍书库">
<meta name="description" content="国学知识:北宋政治家文学家晏殊_北宋政治家文学家晏殊_全文在线阅读_北宋政治家文学家晏殊_全文在线下载_大玄古籍书库">
<title>北宋政治家文学家晏殊_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">北宋政治家文学家晏殊</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:19:26</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]3884</span> <br/>
          说明： <span class="inputVal" id="bkdec">国学知识:北宋政治家文学家晏殊</span> <br/>
          封面： <span class="inputVal" id="bkimg">Z_8069.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]北宋政治家文学家晏殊
[book_author]佚名
[book_date]2024-09-30 07:19:26
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]国学知识
[book_length]3884
[book_dec]国学知识:北宋政治家文学家晏殊
[book_img]Z_8069.jpg


[book_title]北宋政治家文学家晏殊
晏殊(公元991—1055年)，字同叔，抚州临川(治今江西抚州)人。7岁能诗善文。景德初年，因神童被荐，真宗召他与千余进士同试廷中，毫无怯意。深受真宗赞赏。赐同进士出身，擢秘书省正字，第2年升为太常寺奉礼郎。仁宗即位后，任给事中，预修《真宗实录》，拜为枢密副使。一度因触忤听政的章献刘太后，罢知宜州，后改任应天府。在任兴办学校，基养人才。庆历年间，拜为宰相，兼枢密使。晏殊平生喜爱人才，任相后擢拔、培养了一批有为之士，如范仲淹、韩琦、富弼、孔道辅等。后被言官弹劾，降工部尚书，知颍、陈、许诸州。晚年为皇帝讲经，受宰相待遇。晏殊生平喜好诗酒，文风赡丽。有文集二百四十卷。
〔正史〕
晏殊字同叔，抚州临川人。七岁能属文，景德初，张知白安抚江南，以神童荐之。帝召殊与进士千余人并试廷中，殊神气不慑①，援笔立成。帝嘉赏，赐同进士出身。宰相寇准曰：“殊江外人。”帝顾曰：“张九龄非江外人邪?”后二日，复试诗、赋、论，殊奏：“臣尝私习此赋，请试他题。”帝爱其不欺，既成，数称善。擢秘书省正字，秘阁读书。命直史馆陈彭年察其所与游处者，每称许之。
明年，召试中书，迁太常寺奉礼郎。东封恩，迁光禄寺丞，为集贤校理。丧父，归临川，夺服起之②，从祀太清宫。诏修宝训，同判太常礼院。丧母，求终服，不许。再迁太常寺丞，擢左正言，直史馆，为升王府记室参军。岁中，迁尚书户部员外郎，为太子舍人，寻知制诰，判集贤院。久之，为翰林学士，迁左庶子。帝每访殊以事，率用方寸小纸细书，已答奏，辄并稿封上，帝重其慎密。
仁宗即位，章献明肃太后奉遗诏权听政。宰相丁谓、枢密使曹利用，各欲独见奏事，无敢决其议者。殊建言：“群臣奏事太后者，垂帘听之，皆毋得见。”议遂定。迁右谏议大夫兼侍读学士，太后谓东宫旧臣，恩不称，加给事中。预修《真宗实录》。进礼部侍郎，拜枢密副使。上疏论张耆不可为枢密使，忤太后旨。坐从幸玉清昭应宫从者持笏后至，殊怒，以笏撞之折齿，御史弹奏，罢知宣州。
数月，改应天府，延范仲淹以教生徒。自五代以来，天下学校废，兴学自殊始。召拜御史中丞，改资政殿学士、兼翰林侍读学士，兵部侍郎、兼秘书监，为三司使，复为枢密副使，未拜，改参知政事，加尚书左丞。太后谒太庙，有请服痛冕者，太后以问，殊以《周官》后服对。太后崩，以礼部尚书罢知亳州，徙陈州，迁刑部尚书，以本官兼御史中丞，复为三司使。
陕西方用兵，殊请罢内臣监兵③，不以阵图授诸将，使得应敌为攻守;乃募弓箭手教之，以备战斗。又请出宫中长物④助边费，凡他司之领财利者，悉罢还度支。悉为施行。康定初，知枢密院事，遂为枢密使，进同中书门下平章事。庆历中，拜集贤殿学士、同平章事，兼枢密使。
殊平居好贤，当世知名之士，如范仲淹、孔道辅皆出其门。及为相，益务进贤材，而仲淹与韩琦、富弼皆进用，至于台阁，多一时之贤。帝亦奋然有意，欲因群材以更治，而小人权幸皆不便。殊出欧阳修为河北都转运，谏官奏留，不许。孙甫、蔡襄上言：“宸妃生圣躬为天下主，而殊尝被诏志宸妃墓，没而不言。”又奏论殊役官兵治僦舍以规利。坐是，降工部尚书、知颍州。然殊以章献太后方临朝，故志不敢斥言;而所役兵，乃辅臣例宣借者，时以谓非殊罪。
徙陈州，又徙许州，稍复礼部、刑部尚书。祀明堂，迁户部，以观文殿大学士知永兴军，徙河南府，迁兵部。以疾，请归京师访医药。既平，复求出守，特留侍经筵，诏五日一与起居，仪从如宰相。逾年，病寝剧，乘舆将往视之。殊即驰奏曰：“臣老疾，行愈矣，不足为陛下忧也。”已而薨。帝虽临奠，以不视疾为恨，特罢朝二日，赠司空兼侍中。
殊性刚简，奉养清俭。累典州，吏民颇畏其悁急。善知人，富弼、杨察，皆其壻也。殊为宰相兼枢密使，而弼为副使，辞所兼，诏不许，其信遇如此。文章赡丽，应用不穷，尤工诗，闲雅有情思，晚岁笃学不倦。文集二百四十卷，及删次梁、陈以后名臣述作，为《集选》一百卷。
《宋史》卷三一一
〔注释〕
①不慑：不害怕。②夺服起之：服指守丧。意即中止服丧去赴任。③内臣监兵：太监到军队任职。④长物：多余不用的财物。
〔相关史料〕
晏元献为童子时，张文节荐之于朝。召至阙下，适御试进士，便令与试。公见试题曰：“臣十日前已作此赋，乞命别题。”上极爱其不隐。及为馆职，一日缺东宫官①，内批除晏殊。执政莫喻所因，次日上谕之曰：“近闻馆阁臣僚，无不嬉游宴赏，唯殊与兄弟读书，如此谨厚，正可为东宫官。”公既受命，上面谕除授之意，公曰：“臣非不乐宴游，直以贪无可为。臣若有钱，亦须往，但无钱不能出也。”上益嘉其诚实，眷注②日深。仁宗朝，卒至大用。
《梦溪笔谈》
曾致尧性刚介，少许可。一日在李侍郎虚已座上，见晏元献。晏，李婿也，时方为奉礼郎。谏议熟视之曰：“晏奉礼他日贵甚，但老夫不及见子为相耳。”
《东轩笔录》
晏殊言，知制诰日误宣入禁内，时真宗已不豫，出一纸文书视之，乃除拜数大臣。殊奏云：“臣是外制，不敢越职。”上颔之，召学士钱惟演，殊奏：“臣恐泄漏，请止宿学士院。”翌晨麻出③，皆非向所见者，深骇之而不敢言。
《邻几杂志》
庆历间西师未解，晏元献为枢密使。会大雪，欧阳永叔与陆学士经同往候之。遂置酒西园，永叔赋《晏太尉西园贺雪歌》，其断章云：“主人与国共休戚，不唯喜悦得丰登。须怜铁甲冷彻骨，四十余万屯边兵。”晏深不平，语人曰：“昔韩愈亦能作言语，赴裴度会，但云：‘园林穷胜事，钟鼓乐清时，’不曾如此作闹。”
《东轩笔录》
晏公不喜欧阳公。欧阳自分镇叙谢，有曰：“出门馆不为不旧，受恩知不为不深，然足迹不及于宾阶，书问不通于执事。岂非飘流之质，愈远而弥疏，孤拙之心，易危而多畏。”晏公得之，对宾客口占十数语授书史作报。客曰：“欧公有文声，似太草草。”晏公曰：“答一知举时，门生已过矣。
《邵氏闻见录》
晏元献父名固，作相日，有朝士乃固始人，往谒元献。闻其乡里，朝士曰：“本贯固县。”元献怒曰：“岂有人而讳始字乎?”盖其初本欲避之，生狞误以应也。
《挥尘录》
晏元献为京兆，辟张先为通判，新得一侍，公甚属意。每张来，令侍儿歌《子野词》。其后王夫人浸不容④，出之。一日子野至，公与之饮，子野作词令营妓歌之，末句云：“望极蓝桥，但暮云千里，几重山，几重水。”公闻之怃然曰：“人生行乐耳，保自若如此?”亟命于宅库支钱，复取前所出侍儿，夫人亦不得谁保也!
《道山清话》
章懿之崩，晏殊撰志文，只言生女一人，早卒。仁宗恨之，及亲政，出志文以示宰相曰：“先后诞育朕躬，殊为侍从，安得不知?”吕文靖曰：“殊固有罪，然宫省事秘，臣备位宰相，虽略知之而不详。殊之不知，理容有之。然方章献临御，若明言先后实在圣躬，事得安否?”上默然良久，命殊出守金陵，及殊作相，八王疾革，上亲往问疾，王曰：“叔久不见官家，不知今谁作相?”上曰：“晏殊也。”王曰：“此人名在图谶，如何用之?”上欲重黜之。宋祁为学士，当草麻，争之。乃降二官，知颍州，词曰：“广营产以殖货，多役兵而规利。”以他罪罪之。殊免深谴，祁之力也。
《龙川别志》
曾布以翰林学士权三司使，坐言市易，落职知饶州。舍人许将当制，颇多斥词，制下，将往见曾曰：“始得词头，深欲缴纳。又思之，䘏隙如此，不过同贬，于公无益。遂黾勉为此，然其间语言，颇经改易。公他日当自知也。”曾曰：“君不闻宋子京之事乎?昔晏元献当国，子京为翰林学士，晏爱宋之才，雅欲旦夕相见。遂税⑤一宅于旁近，延居之，其亲密如此。遇中秋，晏公启宴，召宋公，出妓乐，饮酒赋诗，达旦方罢。翌日罢相，宋当制颇极诋斥，至有广营产以殖货，多役兵而规利之语。方子京挥毫之际，昨夕余酲⑥犹在，左右观者皆骇叹。盖此事由来久矣，何足校耶!”许亦怃然而去。
《西清诗话》
元献初罢政事，守亳社，每叹士风彫落。一日营妓刘苏哥，有约终身，而其母禁之。方眷物暄妍，驰马出郊，登高冢瞻望，长痛遂卒。元献云：“士大夫受人眄睐，随燥湿变渝，如翻复手。曾狂女子不若。”为序其事，以诗吊之云：“苏哥风味逼天真，恐是文君向上人。何日九原芳草绿?大家携酒哭青春。”
《西清诗话》
鲁郎中言昔年陈州有女妖，自云孔大娘，每昏夜于鼓腔内与人言，尤知未来事。故相晏元献守陈，方制一小词，修改未定，而大娘已能歌，何其怪也。
《文昌杂录》
晏元献因观王琪大明寺诗极，大加称赏。召至同馆，步游池上，时春晚有落花，晏公云：“每得句或弥年不能对，即如“无可奈何花落去”，至今未能对。”王应声曰：“似曾相识燕归来。”自此辟置荐馆职。
《复斋漫录》
晏丞相知南京，王琪、张亢为幕客，泛舟湖畔，以诸妓自随。晏公把舵，张、王操篙。琪南人知行舟次第，至桥下，故使船触柱而横，厉声呼曰：“晏梢使柁不正。”
孔平仲《谈苑》
〔注 释〕
①东宫官：东宫指皇太子，东宫官即教太子读书之职。②眷注：宠爱，关注。③麻出：麻即披麻戴孝，意为死讯传出。④浸不容：逐渐厌恶。⑤税：买。⑥酲(cheng)：酒醒后的病态。

        </div>
      </div>
    </div>
  </div>
</div>
<!--update:2025-08-30 09:50:01-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>