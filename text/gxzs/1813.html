<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="重修庐山白鹤观记,重修庐山白鹤观记全文在线阅读,重修庐山白鹤观记全文在线下载,大玄古籍书库">
<meta name="description" content="国学知识:重修庐山白鹤观记_重修庐山白鹤观记_全文在线阅读_重修庐山白鹤观记_全文在线下载_大玄古籍书库">
<title>重修庐山白鹤观记_王思任_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">重修庐山白鹤观记</span> <br/>
          作者： <span class="inputVal" id="bkauthor">王思任</span> <br/>
          朝代： <span class="inputVal" id="bkdate">2024-09-30 07:18:43</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]1901</span> <br/>
          说明： <span class="inputVal" id="bkdec">国学知识:重修庐山白鹤观记</span> <br/>
          封面： <span class="inputVal" id="bkimg">Z_9038.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]重修庐山白鹤观记
[book_author]王思任
[book_date]2024-09-30 07:18:43
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]国学知识
[book_length]1901
[book_dec]国学知识:重修庐山白鹤观记
[book_img]Z_9038.jpg


[book_title]重修庐山白鹤观记
庐山五老峰前有白鹤观，道士刘混成骑鹤飞升处也。唐高宗敕建此观，而宋学士苏瞻常独游此，观棋有诗。天启乙丑夏[1]，山阴王思任来游，携其友沈三贤、陆士慎，徘徊于观之前后，拘池臼之水，烹云雾之茶，摘蔬造饭，薄饮追凉，相与歌呼乐甚。然而欷嘘感叹者继之，盖不胜今昔之俯仰焉。栋宇颓危，门棂不设，饥猪扰案，鸟鼠碎檐，虽长松历涧，依然瑟响，而蒿荆篱豆，迷阳岑莫，亡聊赖甚矣[2]。观主人李元丹乞留一言，以为兴复之藉，而适在浔阳[3]，为题白鹤观说以贻。星子令陈巽言倡其事[4]，郡教廉陶孔志为纠首以成之。崇祯壬申[5]，任复为起部视榷鸠兹[6]，而元丹复来，出孝廉手札征记。嗟呼！为兴之故，盖有数存，观不得刘道士不创也，不得苏学士不名也。而予与元丹之意，不得陈使君、陶孝廉等不复也。星渚瘠涩，虽未必能焕隆章灼，而亦称稍稍恢葺矣。然而元丹目尚冲然，腹犹未甚果然也，则请有以广人。
丹知白鹤之说乎？夫鹤者，九皞之骐骥，性必处阴，行必步斗，非仙人之友，则仙人之仆也。不则其分身而托焉者，不则其相齐州而寄焉也。费祎之楼也[7]，介象之庙也[8]，茅盈之帐也[9]，丁令威之华表也[10]，郑弘之射的也[11]，浮邱之青田也[12]，王乔之缑岭[13]，而广成子之石穴也[14]，皆鹤也，皆寄也。道士偶一乘之，遂遗云气，入层霄，视伛偻五老之馘项[15]，不啻一迹爪其间，岂复知小儿辈复有土木事乎？子瞻聪明绝世，了元以为大愚[16]，即骖鸾驾鹤，为不死人，犹属最下一乘。赤壁之游，自谓登仙羽化，而缟衣玄裳者笑谓其乐非真乐[17]。夫何知阖户昼寝之时，谁与棋者？非道士与羽客戏为君子军于流水古松之间，以嬲髯苏也耶[18]？噫嘻！子瞻诚大愚矣。然而子瞻不愚，胜固欣然，败亦可喜，胜不过三世诸佛，败不过九天仙子，诸佛仙子与我何有哉！且夫天地之间，有情者俱妄，无情者乃真，是故莫寿于古松流水，而道士与羽客皆短。日长境静，恍惚古初，不闻人声，但闻落子，非禅非玄，髯得之矣。如必从道士起见，则庐山亦匡续以后之名[19]，未有续时，此山何所命名？而竟无人来往居处其下与？过而不留，住应无所，此为深于乐山者也。元丹能诗，可与言者，以此记归之。
注释：
[1]天启乙丑：天启五年（1625）。[2]亡：无。[3]浔阳：今江西九江。[4]星子：星子县，明属江西南康府。[5]崇祯壬申：崇祯五年（1632）。[6]起部：指工总，时王思任为工部主事。视榷：主管专卖之事。鸠兹：古地名，在今安徽芜湖。[7]费祎之楼：费祎，三国蜀人，相传死后登仙，驾黄鹤憩于黄鹤楼。[8]介象之庙：介象，三国吴人。《神仙传》：“介象死，吴先帝思之，以象所住屋为庙，时时往祭之，有白鹤来集坐上也。”[9]茅盈之帐：茅盈，汉代人，隐居句曲山修道，该山因被称为茅山。《神仙传》：“茅君在帐中与人言语，其出入，或发人马，或化为白鹤。“[10]丁令威之化华表：丁令威，参见《重游麻源三谷记》注[11]。[11]郑弘之射的：郑弘，山阴人，字巨君。曾采薪白鹤山，擂鼓遗箭还神人。神人问其所欲，郑弘告以若耶溪载薪为难，愿旦南风，暮北风。后果然。[12]浮邱：即浮邱公，古仙人，着有《相鹤经》。青田：山名，道教三十只洞天之一。[13]王乔之缑岭：王乔，即王子乔，古仙人。《列仙传》云：“王子乔见桓良曰：“告我家七月七日待我缑氏山头。至其果乘白鹤住山巅，望之不得到。”[14]广成子之石穴：广成子，传说黄帝时人。《墨客挥犀》曰：“崆峒山，广成子修道所，绝壁有石穴，谓之早鹤祠。”[15]五老：指庐山五老峰。馘：脸。[16]了元：宋僧人，号佛印。[17]“赤壁”三句：苏轼游赤壁，作前后二赤壁赋，《前赤壁赋》有“飘飘乎遗世独立羽化而成仙”之句，《后赤壁赋》有“适有孤鹤，横江东来，翅如车轮，玄裳缟衣”之句。[18]嬲：戏弄。髯苏：指苏荔。[19]匡续：即葳裕（一作匡俗）。南朝释慧远《庐山记略》云：“有匡裕先生者，出自殷周之际，……受道于仙人，共游此山，遂托室崖岫，即岩成馆，故时人谓其所止为神仙之庐，因以名山焉。”

        </div>
      </div>
    </div>
  </div>
</div>
<!--update:2025-08-30 09:51:33-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>