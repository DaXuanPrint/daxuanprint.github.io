<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="玄门日诵早晚功课经,玄门日诵早晚功课经全文在线阅读,玄门日诵早晚功课经全文在线下载,大玄古籍书库">
<meta name="description" content="国学知识:玄门日诵早晚功课经_玄门日诵早晚功课经_全文在线阅读_玄门日诵早晚功课经_全文在线下载_大玄古籍书库">
<title>玄门日诵早晚功课经_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">玄门日诵早晚功课经</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">2024-09-30 07:18:50</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">国学知识</span> <br/>
          字数： <span class="inputVal" id="bknum">[book_length]7342</span> <br/>
          说明： <span class="inputVal" id="bkdec">国学知识:玄门日诵早晚功课经</span> <br/>
          封面： <span class="inputVal" id="bkimg">Z_8759.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]玄门日诵早晚功课经
[book_author]佚名
[book_date]2024-09-30 07:18:50
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]国学知识
[book_length]7342
[book_dec]国学知识:玄门日诵早晚功课经
[book_img]Z_8759.jpg


[book_title]玄门日诵早晚功课经
太上玄门功课经序
窃以金书玉笈为入道之门墙，讽经诵咒乃修仙之径路。得入道之门可以复元始之性，获修仙之路，得以晓自然之心。是故道者，住丛林焚香火，三千日里勤功，十二 时中无怠，朝夕朝礼圣容，当输自己之诚，殷勤祝厘国祚，必获升仙之庆。且夫功课者何为者也？功课者，课功也，课自己之功者，修自身之道也。修自身之道者， 赖先圣之典也，诵上圣之金书玉诰，明自己之本性真心，非科教不能弘扬大道，非课诵无以保养元和。经之为经，是前圣之心宗，咒之为咒乃古仙之妙法。诵之诚者 则经明，行之笃者则法验，经明则道契于内，法验则术彰于外，经明法验而两全，内功外行而俱有，此是住丛林者之规范，升仙者之梯磴。非丛林无以陶熔大众之德 性，非梯磴何以希求出世之真仙？若肯诚心修道，二六时中刻刻提斯，时时检点，在世端能出世居，居尘自可离尘回。出是非之门，直达无为之路，逍遥宇宙，出入 虚无，自由自在，无灭无生，方寸不立一尘，妙用直超三际。若此者，了自心一念之诚，出世上三途之苦，履长生之道路，脱苦海之迷津。既无前愆之可忏，亦无后 过之可悔，无前愆之可忏者，意诚也，无后过之可悔者，心正也，心正则无恶业，意诚那有灾殃，无恶业则立到天堂，无灾殃则出离地狱，功高宇宙，德契虚皇，禳 灾而灾消，祈福而福至，无求而不应，有感以皆通。课诵诸品仙经及群真宝诰，故净口净心净身而有咒，安天安地安神而有章，皆有次序，更无躐等。虽是随堂之功 课，实为祝 国祚之大猷，朝夕诵念，昼夜忘疲，直候三千功满，八百行圆，方是出家之上事，大丈夫之道德也，是为序。
凡诵经者切须斋戒，严整衣冠，诚心定气，叩齿演音，然后朗诵，慎勿轻慢，交淡接语，务在端肃，念念无违，随愿祷祝，自然感应，先念步虚，后诵咒章。
经前诸韵赞
澄（dèng）清韵
琳琅振响，十方肃清，河海静默，山岳吞烟。万灵振伏，招集群仙。天无氛秽（wèi），地无妖尘。冥慧洞清，大量玄玄也。
举天尊
大（dài）罗三宝天尊（三称）
灵音到处，灭罪消愆。宝号宣时，扶危救难。将当有开坛，演教之偈。仰劳道众，随声应和。
吊挂
上坛齐举步虚声，祝国迎祥竭寸诚。当日陈情金阙内，今日香霭玉炉焚。皇图巩固山河壮，帝道遐昌日月明。万民瞻仰尧舜日，岁稔（rěn）丰登乐太平。
香供养   常清常静天尊。
真心清静道为宗，譬彼中天宝月同。净扫迷云无点翳，一轮光满太虚空。上药身中神炁精，人人具足匪亏盈。能知混合回风道，金鼎黄芽日日生。
道场众等，人各恭敬，恭对道前，诵经如法。
大（dài）罗三宝天尊
净心神咒
太上台星，应变无停。驱邪缚魅，保命护身。智慧明净，心神安宁。三魂永久，魄无丧倾。急急如律令。
净口神咒
丹朱口神，吐秽（wèi）除氛。舌神正伦，通命养神。罗千齿神，却邪卫真。喉神虎贲（bēn），炁神引津。心神丹元，令我通真。思神炼液，道炁常存。急急如律令。
净身神咒
灵宝天尊，安慰身形。弟子魂魄，五脏玄冥。青龙白虎，队仗纷纭；朱雀玄武，侍卫身形。急急如律令。
安土地神咒
元始安镇，普告万灵。岳渎真官，土地祗灵。左社右稷，不得妄惊。回向正道，内外澄清。各安方位，备守坛（家）庭。太上有命，搜捕邪精。护法神王，保卫诵经。皈依大道，元亨利贞。
净天地神咒
天地自然，秽（wèi）炁分散。洞中玄虚，晃朗太元。八方威神，使我自然。灵宝符命，普告九天；乾罗答那，洞罡太玄；斩妖缚邪，杀鬼（赦鬼或度人）万千。 中山神咒，元始玉文，持诵一遍，却鬼（邪）延年；按行五岳，八海知闻；魔王束首，侍卫我轩；凶秽（wèi）消散，道炁常存。急急如律令。
祝香神咒
道由心学，心假香传。香爇（xiè）玉炉，心存帝前。真灵下盼，仙旆临轩。令臣关告，迳达九天。急急如律令。
金光神咒
天地玄宗，万炁本根。广修亿劫，证吾神通。三界内外，惟道独尊。体有金光，覆映吾身。视之不见，听之不闻。包罗天地，养育群生。受持万遍，身有光明。三界 侍卫，五帝司迎。万神朝礼，役使雷霆，鬼（邪）妖丧胆，精怪忘（亡）形。内有霹雳，雷神隐名。洞慧交彻，五炁腾腾。金光速现，覆护真人。急急如律令。
玄蕴咒
云篆太虚，浩劫之初。乍遐乍迩，或沉或浮。五方徘徊，一丈之馀。天真皇人，按笔乃书。以演洞章，次书灵符。元始下降，真文诞敷。昭昭其有，冥冥其无。沉疴能自痊，尘劳溺可扶，幽冥将有赖。由是升仙都。
太上老君说常清静经
老君曰：大道无形，生育天地；大道无情，运行日月；大道无名，长（zhǎng）养万物；吾不知其名，强（qiǎng）名曰道。夫道者：有清有浊，有动有 静；天清地浊，天动地静。男清女浊，男动女静。降本流末，而生万物。清者浊之源，动者静之基。人能常清静，天地悉皆归。夫人神好清，而心扰之；人心好静， 而欲牵之。常能遣其欲，而心自静，澄其心而神自清。自然六欲不生，三毒消灭。所以不能者，为心未澄，欲未遣也。能遣之者，内观其心，心无其心；外观其形， 形无其形；远观其物，物无其物。三者既悟，唯见於空；观空亦空，空无所空；所空既无，无无亦无；无无既无，湛然常寂；寂无所寂，欲岂能生？欲既不生，即是 真静。真常应物，真常得性；常应常静，常清静矣。如此清静，渐入真道；既入真道，名为得道，虽名得道，实无所得；为化众生，名为得道；能悟之者，可传圣 道。 本文来自道教之音
老君曰：上士无争，下士好争；上德不德，下德执德。执著之者，不名道德。众生所以不得真道者，为有妄心。既有妄心，即惊其神；既惊其神，即著万物；既著万 物，即生贪求；即生贪求，即是烦恼。烦恼妄想，忧苦身心。便遭浊辱。流浪生死，常沉苦海，永失真道。真常之道，悟者自得，得悟道者，常清静矣。
仙人葛翁曰：吾得真道，曾诵此经万遍。此经是天人所习，不传下士。吾昔受之于东华帝君，东华帝君受之于金阙帝君，金阙帝君受子于西王母。西王母皆口口相 传，不记文字。吾今于世，书而录之。上士悟之，升为天官；中士修之，南宫列仙；下士得之，在世长年。游行三界，升入金门。
左玄真人曰：学道之士，持诵此经，即得十天善神，拥护其身。然后玉符保神，金液炼形。形神俱妙，与道合真。
正一真人曰：人家有此经，悟解之者，灾障不干，众圣护门。神升上界，朝拜高真。功满德就，相感帝君。诵持不退，身腾紫云。
太上老君说常清静经
太上洞玄灵宝升玄消灾护命妙经
稽首皈依众妙道，至心恭敬二玄真。今运一心心所议，粗识此经经所因。空色色空无有性，有无无有色空均。慧风出自天尊力，扫除心界不遗尘。唯愿神光常拥护，证盟今日守心人。今日守心何所证，不失凡身得道身。
尔时，元始天尊，在七宝林中，五明宫内。与无极圣众，俱放无极光明，照无极世界。观无极众生，受无极苦恼，宛转世间，轮回生死，漂浪爱河，流吹欲海，沉滞声色，迷惑有无。无空有空，无色有色，无无有无，有有无有，终始暗昧，不能自明，毕竟迷惑。
天尊告曰：汝等众生，从不有中有，不无中无，不色中色，不空中空，非有为有，非无为无，非色为色，非空为空，空即是空，空无定空，色即是色，色无定色，即 色是空，即空是色。若能知空不空，知色不色，名为照了，始达妙音，识无空法，洞观无碍。入众妙门，自然解悟，离诸疑網，不著空见。清静六根，断诸邪障，我 即（天尊）为汝，说是妙经，名曰护命，济度众生，传教世间，流通读诵。即有飞天神王，破邪金刚，护法灵童，救苦真人，金精猛兽，各百亿万众。俱侍卫是经， 随所拥护。捍厄扶衰，度一切众生，离诸染着。
尔时，天尊即说偈曰；视不见我，听不得闻，离种种边，名为妙道。
太上洞玄灵宝升玄消灾护命妙经
太上灵宝天尊说禳灾度厄真经
尔时，天尊在禅黎国土（度dù），与大道真仙，万万大千神。诸天尊及诸天龙鬼神尽来集会，受吾约束。世间若有善男子、善女人，或有年灾月厄、游城赤鼠之 厄、天罗地网之厄、命穷算尽之厄、疾病缠绵之厄、落水波涛之厄、虎狼阮（wán）蛇之厄、水火盗贼、刀兵生产之厄、山林树木社稷之厄、土石桥梁之厄、毒药 咒诅之厄。惟愿今对玉皇天尊、大道真圣忏悔，解禳、度脱身中灾厄。一一解散，勿为留难。敕诸天神王，并降圣力道力，承斯经力恩力，卫护弟子。受持念诵此经 以后，解禳阳九百六之灾，三衰八难、九横（hèng）五苦之厄。如求如愿，所履平安，出入行藏（cáng），所求利益，所愿遂心。于是众等，闻说此经，皆 大欢喜，信受奉行。
太上灵宝天尊说禳灾度厄真经
无上玉皇心印妙经
上药三品，神与炁精。恍恍惚惚，杳杳（miǎo miǎo）冥冥。存无守有，顷刻而成。回风混合，百日功灵。默朝上帝，一纪飞升，知者易悟，昧者难行。履践天光，呼吸育清。出玄入牝，若亡（无）若存。绵 绵不绝，固蒂深根。人各有精，精合其神。神合其炁，炁合体真。不得其真，皆是强（qiǎng）名。神能入石，神能飞形。入水不溺，入火不焚。神依形生，精 依炁盈。不凋不残，松柏青青。三品一理，妙不可听。其聚则有，其散则零。七窍相通，窍窍光明。圣日圣月，照耀金庭。一得永得，自然身轻。太和充溢，骨散寒 琼。得丹则灵，不得则倾。丹在身中，非白非青。诵持万遍，妙理自明。
无上玉皇心印妙经
玉清宝诰
志心皈命礼
三界之上，梵炁弥罗，上极无上，天中之天。郁罗萧台，玉山上京。渺渺金阙，森罗净泓。玄元一炁，混沌之先。宝珠之中，玄之又玄。开明三景，化生诸天。亿万天真，无鞅数众。旋斗（dǒu）历箕，回度五常。巍巍大范，万道之宗。大罗玉清，虚无自然。至真妙道，元始天尊。
上清宝诰
志心皈命礼
居上清境，号灵宝君。祖劫化生，九万九千余梵炁。赤书焕发，六百六十八真文。因混沌赤文而开九霄。纪元洞玉历而分五劫。天经地纬，巍乎造化之宗。枢阴机阳，卓尔雷霆之祖，大悲大愿，大圣大慈。玉宸道君，灵宝天尊。
太清宝诰
志心皈命礼
随方设教，历劫度人。为皇者师，帝者师，王者师，假名易号。立天之道，地之道，人之道，隐圣显凡。总千二百之官君。包万亿重（chóng）之梵炁。化行今古，著道德凡五千言。主握阴阳，命雷霆用九五数。大悲大愿，大圣大慈，太上老君，道德天尊。
弥罗宝诰
志心皈命礼
太上弥罗无上天，妙有玄真境。渺渺紫金阙，太微玉清宫。无极无上圣，廓落发光明。寂寂浩无宗，玄范总十方。湛寂真常道，恢漠大神通。玉皇大天尊，玄穹高上帝。
天皇宝诰
志心皈命礼
紫微宸极，勾陈天宫。九光宝苑之中，五炁玄都之上。体元皇而佐司玄化，总两极而共理三才。主持兵革之权衡，广推大德。统御星辰之缠次，毋失常经。上象巍峨，真元恢漠。大悲大愿，大圣大慈，勾陈上宫，天皇大帝。
星主宝诰
志心皈命礼
大罗天阙 ，紫微星宫。 尊居北极之高， 位正中天之上。 佛号金轮炽盛，道称玉斗玄尊。璇玑玉衡齐七政，总天经地纬，日月星宿（xiù）约四时， 行黄道紫垣， 万象宗师。 诸天统御，大悲大愿， 大圣大慈， 万星教主，无极元皇，中天紫微，北极大帝。
后土宝诰
志心皈命礼
九华玉阙，七宝皇房。承天禀命之期，主阴执阳之柄。道推尊而含弘光大，德数蓄于柔顺利贞。效法昊天，根本育坤元之美。流形品物，生成施母道之仁。岳渎是依，山川咸仗。大悲大愿，大圣大慈。承天效法，后土皇地祇（qí）。
南极宝诰
志心皈命礼
高上神宵府，凝神焕照宫。会元始祖炁以分真， 应妙道虚无而开化 。位乎九霄之上，统理诸天。总乎十极之中，宰制万化。宣金符而垂光济苦， 施惠泽而覆育兆民。恩溥乾元 ，仁敷浩劫 。大悲大愿，大圣大慈。玉清真王，南极长生大帝，统天元圣天尊。
北五祖宝诰
志心皈命礼
大道开先，玄元阐化。教垂今古，諡（圣）号东华。接汉室之将军，隐终南而仙契，过化每超于劫运。示现长在于尘寰，启唐朝之英贤，悟神仙之秘诀，飞剑货药。 警化无方，金廷丞相之高标，宝印力辞之勇诀。霞裾上陟，南北统宗，天复挺于人豪，道遍通于四海。发金莲之七朵，演仙派于十方，长生理被（披，覆盖之意）于 古今。玄妙天垂于率土，恢弘至道，广度愚迷，慈悲济苦，全真祖师。东华紫府，辅元立极大道帝君，正阳开悟传道垂教帝君。纯阳演正警化孚佑帝君，海蟾明悟弘 道纯佑帝君。重阳全真开化极辅帝君，五祖阐道天尊。
南五祖宝诰
志心皈命礼
明真正道，行化南天，九皇降迹于天台（tāi），一脉浚通于刘祖。采琼花之仙异，著悟道之丹书。道付杏林，不日还元之编集。法通鸡足，丹髄复命之书成。真 人挺出惠州，信地悟超神俊。刀圭入口，神化无方。施雷雨于掌中，甦生民于世外。德彰南海，获琼玉之英标，道遍遐荒。饫（yù）法言之灵妙，龙虎罗浮之迹， 武夷玉隆之书，过化多方。真文备著，为群仙之首冠。集前代之范模，誓愿宏深，慈悲仁圣祖师。悟真紫阳真人，杏林翠玄真人。道光紫贤真人，泥丸翠虚真人。琼琯紫清真人，五祖蒇道天尊。
七真宝诰
志心皈命礼
道先一炁，世显七真。悟五行不到之言，得九转还丹之诀。甘泉润物，变朽回春。金骨仙姿，得四言而契道。卫州变化，坐十载以成真。壁间墨迹之非凡，雪竹月松 之姿异。三井有多生之记，一时著显化之功。磻溪六年，龙门七载。道功备而名闻时主，丹符锡而掌握神仙。石上谈玄，空中飞盖。元主屡宣而问道，甘霖刻日以济 民。早穷易道之言，晚造神仙之诀，卦图斯演。至道大成，清静散人，探玄得道。蓬莱仙路，亿劫独持。慈悲救苦，全真祖师。丹阳抱一，无为普化真君，长真凝神 玄静蕴德真君。长生辅化宗玄明德真君，长春全德神化明应主教真君。玉阳体玄广慈普度真君，太古广宁通玄妙极真君。清静渊真玄虚顺化元君，七真演化天尊。
雷祖宝诰（普化宝诰）
志心皈命礼
九天应元府，无上玉清王，化形而满十方，谈道而趺九风。三十六天之上，阅宝笈，考琼书。千五百劫之先，位正真，权大化。手举金光如意，宣说玉枢宝经。不顺 化作微尘，发号疾如风火。以清静心而弘大愿，以智慧力而伏诸魔。总司五雷，运心三界。群生父，万灵师。大圣大慈，至皇至道。九天应元雷声普化天尊。
知表吟偈
人心皆散乱，一念便纯真。欲求无上道，大众转天尊（信众在家中，可以念弟子称天尊）。
九天应元雷声普化天尊。
中堂赞
向来诵经，念念存诚。千真拱听，万圣通灵。应元合炁，普化分形。九天有命，三界遵行。消灾忏罪，请福延生。功圆行满，大道证盟。
邱祖忏悔文
经功浩力不思议，回向十方诸圣众。愿见（xiàn）真心求忏悔，河沙罪障悉消除。
忏悔众等（在家中可以念弟子），自从曩劫，乃至今生，假火风地水以成形，恋香味色声而触法。念嗔嫉妒恶口妄言，杀盗邪淫恣情纵欲。逆辱父母，悖负君师。不 敬天地神祇（qí），呵风骂雨。不信罪福因果，昧理欺心。遂致报对升沉。轮回展转，受诸苦恼，无有休停。皆由一念之差，障迷自性，妄认六尘之幻，沉溺爱 河，今而既获人身，叨（táo）亲正教，岂非千生庆幸。一旦遭逢，自合省（xǐng）心，早求度世，若夫似前流荡，毕竟迷失本来，一堕冥途，化为异类。
是故思沉沦苦，发清净心皈奉圣真，特求忏悔，丐怜愚昧。原赦罪愆，解释报冤，蠲消魔障，所觊命逢昌运，名注丹台。际遇真师，亲闻至道，精修妙行 （héng），增长善芽，尽节玄门，怡神真境。他日运应灭度，自性不致昏迷。径生十善之家。能通宿命，还证上乘（shèng）之道。承侍虚皇。
尚愿国安民丰时和岁稔，愿真风丕阐道化兴行，愿凶恶化贤邪魔归正，愿兵刑罔措囹圄空闲，愿沉滞升迁冤仇和释，愿参玄学者悟道成真，愿历劫种亲俱皆超度，愿 历世师友同证真常，愿所有眷缘增崇福慧，愿所伤物命早生入天，愿绝食酒荤不相杀害，愿持身端正不履邪淫，愿悉破悭贪悉除险峻，愿言无狂妄行贵真诚，愿弱已 饶人潜忍仇怒，愿慈心下炁恭敬一切，愿不堕边夷不随邪见，愿结交仙友栖集清虚，愿智慧开明神通恢廓，愿广行方便普济群生，愿永断执迷咸归至道，尘劫有尽我 愿无穷（三重）。 内容来自★http://m.daxuan.com★
端望   帝真曲垂济度，皈命礼谢。无上虚皇至真三宝。
一者一人有庆，二者二景齐明，三者三农乐业，四者四序和平，五者五祠巩固，六者六合澄清，七者七星临照，八者八节安宁，九者九泉开泰，十者十类生成，十一 者福留善信，十二者大道兴行。一切神光普照，一切众圣留恩，一切有情赖善，一切正果成真。普天均乐，四海同春。 闻经悟道，罪灭福生（三重）。
小赞
诵经功德，不可思议，诸天诸地转灵机，皇王寿天齐，大道慈悲，万化乐雍熙（重）。
向来礼念诸功德，全赖慈悲为主盟，仰瞻仙仗隐空玄，法部真灵常拥护。
灵官咒
仰启神威豁落将，都天纠察（罚）大灵官。火车三五大雷公，受命三清降鬼崇。手执金鞭巡世界，身披金甲显威灵。绿靴风带护身形，双目火睛耀天地。顷刻三天朝 上帝，须臾九地救生灵。银牙凤嘴将三千，虎首貔貅兵百万。走火行风前后卫，穿山破石捉妖精。祈晴祷雨济世问，附体圆光通事意。治病驱邪如电闪，收瘟摄毒伏 群魔。飞腾云雾遍虚空，号令雷霆轰霹雳。三界大魔皆拱手，十方外道悉皈依。弟子启请望来临，大赐雷威加拥护。太乙雷声应化天尊。
土地咒
经坛（此间）土地，神之最灵，升天达地，出幽入冥，为吾关奏，不得留停，有功之日，名书上清。向来诵经功德，上奉高真，下保平安，赐福消灾，同赖善功。证无上道，一切信礼，志心称念。常清常静天尊。不可思议功德。
三皈依
志心皈命礼
无上道宝，当愿众生，常侍天尊，永脫轮回。无上經宝，当愿众生，生生世世，得闻正法。 无上師宝，当愿众生，学最上乘（shèng），不落邪见。

        </div>
      </div>
    </div>
  </div>
</div>
<!--update:2025-08-30 09:51:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>