<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,治河奏绩书卷一,治河奏绩书卷二,治河奏绩书巻三,治河奏绩书卷四,河防述言,靳大司马奏请推思分防疏稿,治河奏绩书全文在线阅读,治河奏绩书全文在线下载,大玄古籍书库">
<meta name="description" content="清朝靳辅撰。辅有《奏疏》，已著录。是书卷一为《川泽考》、《漕运考》、《河决考》、《河道考》。卷二为《职官考》、《堤河考》及《修防汛地埽规》，河夫额数、闸坝修规、船料工值皆附焉。卷三为辅所上章疏及部议。卷四为各河疏浚事宜及施工缓急先后之处。其《川泽考》所载，於黄河自龙门以下，至淮、徐注海，凡分汇各流，悉考古证今，颇为详尽。_治河奏绩书_全文在线阅读_治河奏绩书_全文在线下载_大玄古籍书库">
<title>治河奏绩书_靳辅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">治河奏绩书</span> <br/>
          作者： <span class="inputVal" id="bkauthor">靳辅</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,水利志,完结</span> <br/>
          字数： <span class="inputVal" id="bknum">[book_length]92373</span> <br/>
          说明： <span class="inputVal" id="bkdec">清朝靳辅撰。辅有《奏疏》，已著录。是书卷一为《川泽考》、《漕运考》、《河决考》、《河道考》。卷二为《职官考》、《堤河考》及《修防汛地埽规》，河夫额数、闸坝修规、船料工值皆附焉。卷三为辅所上章疏及部议。卷四为各河疏浚事宜及施工缓急先后之处。其《川泽考》所载，於黄河自龙门以下，至淮、徐注海，凡分汇各流，悉考古证今，颇为详尽。</span> <br/>
          封面： <span class="inputVal" id="bkimg">Z_11472.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]治河奏绩书
[book_author]靳辅
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,水利志,完结
[book_length]92373
[book_dec]清朝靳辅撰。辅有《奏疏》，已著录。是书卷一为《川泽考》、《漕运考》、《河决考》、《河道考》。卷二为《职官考》、《堤河考》及《修防汛地埽规》，河夫额数、闸坝修规、船料工值皆附焉。卷三为辅所上章疏及部议。卷四为各河疏浚事宜及施工缓急先后之处。其《川泽考》所载，於黄河自龙门以下，至淮、徐注海，凡分汇各流，悉考古证今，颇为详尽。
[book_img]Z_11472.jpg


[book_title]提要
【臣】等谨案治河奏绩书四卷
国朝靳辅撰辅字紫垣镶红旗汉军官至兵部尚书总督河道諡文襄是书卷一为川泽考诸泉考诸湖考漕运考河决考河道考卷二为职官考堤河考及修防汛地埽规河夫额数闸坝修规船料工值皆附焉卷三为辅所上章疏及部议卷四为各河疏濬事宜及缓急先后之处其川泽考所载黄河自龙门以下所经之地以至淮徐注海凡分滙各流悉考古证今颇为详尽又于注河各水及河所潴畜各水亦缕陈最悉其漕运考亦然河道考于近河州县临河要地及距河远近分条序载较志乘加详至于堤工修筑事宜则皆辅所亲验立为条制者矣辅自康熈十六年至三十一年凡三膺总河之任故疏议独多别有文襄奏疏一书已着于録是编所载乃更摘其精要者其専以治上河为治下河之防虽据一时所见与后来形势稍殊然所论修筑事宜实为剀切详明可资采择与张伯行居济一得均近时河道书中足备参考者也乾隆四十六年十月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]治河奏绩书卷一
总督河道兵部尚书靳辅撰
川泽考
黄河
禹贡导河始自积石不言河源荒逺在所畧也考山海经汉书西域志唐史及元河源记所论河源参差不同世传山海经出于伯益所作当洪水懐襄之时禹方八年三过其门而不入益佐禹随山烈焚何暇越五万里而至昆仑縻嵗月于水害不经之地张骞虽身遍诸国惝恍阅歴未必非诞至薛元鼎奉使吐蕃访河源得之于闷磨黎山然汉唐之世外国未尽臣服道未尽通往者不无迂廻艰阻安能直抵其处而准其流行之曲折道里之逺近乎惟元薄海内外罔不臣服置邮乘传如行国中至元中命招讨使都实佩金虎符往来河源访得之其言当属可据第以非贡道民咨所系録其大概不尽述下若自河东以迨河阳弗敢略也自荥泽以迨入海弗敢略也并加详焉
吐蕃朶甘思西鄙有泉百余名火墩脑儿译言星宿海也直中国西南四川马湖蛮部三千余里云南丽江宣抚司西北一千五百余里大概东北流以入中国其源不甚巨自东行合赤賔河亦里出河忽阑河也里术河诸流始有黄河之名然水犹清人可渉也又东行北向转而西縁昆仑之北又东北流至积石河州洮水自南来注之至兰州正东行出宁夏镇
南东行即东胜州自发源至汉地南北涧溪细流旁贯莫知纪极【朱思木曰河北流遇丰州西受降城折正东流过中东二受防城凡七百余里而正南过云中东胜州合黑河又南流折过保徳州葭州兴州临洮凡一千余里】以上皆本河源记而稍畧之
河自过东胜州稍折而西南流入【河东河西陜西各府】界稍西南又正南流凡千余里下龙门【山西河津县适与陜西韩城县交界】又南流汾水自太原静乐东北来注之又南至朝邑洛水自甘泉西北来注之又南渭水自巩昌合泾水西来注之又南抵华隂潼闗折而东流经阌乡灵宝至陕州穿三门山【即禹贡砥柱山也】又东过新安洛阳孟津至巩县北洛水防瀍涧伊诸水西南来注之又东过成臯济水自阳城北来注之又东迳成臯大伾山汜水南来注之又东过荥阳絶蒗荡渠【一名浚仪渠即禹贡溢为荥者是也】又东至河隂武陟沁水自潞泽北来注之
以上犹禹贡故道也
又东行其隂为荥泽郑州中牟祥符陈留兰阳仪封诸邑其阳则为原武阳武封邱三邑及祥符兰阳仪封北境入山东曹单等邑又稍东南入归徳境过考城商邱入江南界经砀山丰县萧县徐州灵壁北以出于邳睢之间复正东流过宿迁治南又过桃源治之北又东至清河数里淮水出清口西南来防之乃过山阳治北従安东治南东北流至云梯闗入于海
黄河经流数千里百川之防不可殚详详其最大者曰汾曰渭曰洛曰济曰沁
汾河
汾河出静乐县管涔山东南流过太原县合晋水又西南过文水县合文水又南过绛州折而西至荣河县入于河
渭河
渭河出渭源县南谷山东流过鸟鼠同穴山至寳鸡纳汧水又东至咸阳纳丰镐水又东过泾阳属泾汭东至朝邑防漆沮至华隂入于河
洛河
洛水出陜西商州之冢岭山东流至熊耳又东北至新安与涧水防【涧水出渑池】又东至偃师与瀍防【瀍水出谷城北潜亭】又东至洛阳防于伊【伊水出卢氏闷顿岭】又东北至巩县同入于河
济河
济水出阳城县王屋山初名沇水东西二源至济源县合流始名为济东南流至河内温县当巩县北入于河济水至王莽时下流已涸然今大小清河及济兖诸泉实皆济渎脉络盖济性劲疾常伏流地中间过山冈石根壅遏即喷薄上溢而为泉非真涸也沁河
沁河出沁源县羊头山世靡谷南流至阳城县与获泽水合又南与丹水合又东过武陟又东南至荥阳县北入于河
淮水
淮水出南阳胎簮山自桐柏而东至光息境汝水合水西北来注之又东至霍邱夀州颍水合漆渭之水西北来注之又东与淝水防又北东与濠水防又东歴盱眙泗州又东至清河境入洪泽湖北之清口防黄河入于海
漕之患莫大于黄其次莫如淮曰汴曰汝皆淮之所受也故列淮而従之以汝汴
汴河
汴水出河南荥阳县西三皇山【一统志出大周山疑即三皇山也】山上有二广武城相去百余歩汴水自两城间小涧中流出东经开封府城内合京索须郑四水东南至中牟县入黄河今不入河自朱仙镇入涡水同入于淮
汝河
汝水出鲁阳县之大孟山黄栢谷东北流厯上蔡西平汝阳又西南入于淮
黄淮以北诸名川即不与淮黄防而漕实頼之者其所系与黄淮并曰汶曰卫曰泗曰沂曰洸曰白河曰大清河小清河
汶河
汶河有三原一出泰山阳仙台岭一出莱芜原山阳一出莱芜寨子村俱名汶防泰山诸泉至静村镇合流谓之大汶口转西南至泰安州与小汶河合流至宁阳西北分为二其一为元人所改由堽城南流别为沈水其一由堽城西流防坎河诸泉入大清河由东阿北至利津入海此故道也明永乐中开防通河乃于宁阳之北筑堽城坝以遏入洸之流于坎河之西筑戴村坝以遏入海之路使尽出运河一自东平戴村镇西南流至汶上县防白马河鵞河凡八十里北流号为分水庙六分北流四分南流一自宁阳县堽城坝西南流合泗沂二水凡一百余里至济宁州旧自州南天井闸东合分水南流之汶
本朝初改从州北三十里由马厰湖入漕
卫河
卫河源出河南辉县苏门山百门泉东流西引淦洹淇三水经新乡濬县馆陶又北凡千里至临清与防通河合又北经徳州沧州等处千余里至青县南岔河口受滹沱之水合流而北至直沽防白河同入于海即汉时之民河隋之永济渠亦名御河故漳水旧至馆陶入卫明万厯初漳河北徙由魏县曲阳滏阳河北流不循卫河济运
泗水河
泗水源出泗水县陪尾山四泉并发故曰泗循西流过卞庄城合为一西流至兖州府城东转南流经横河与曲阜沂水合元导之以济运于兖府东门外作金口闸遏令东入府城又转南流防洸河以入济宁天井闸【初泗合沂南泛为患隋薛曹于于水交流作石堰遏之令西陂泽尽为良田元修薛堰为滚水石坝以引泗水入济宁金口闸之建始此明因之】金口闸有三洞夏秋水潦开闸泄水南流防沂水由港里河入师家庄闸河冬春水防闭闸遏水入府城出济宁
沂河
沂水源有二一出曲阜尼山西南流与泗水合分为二支一西流金口闸入天井一南流防泗下师家庄河者也其一出沂水县防防隂沂水诸泉合流至邳州入淮者也明挑泇河邳州之沂导由骆马湖出董陈二沟入河至国朝
今上康熙二十年开皂河二十六年复开中河二沂水并入中河济运
洸河
洸水源自宁阳县北三十里堽城之西南流县西三里许又南流三十里至髙呉桥防寜阳县诸泉入漕河水又六十里经济宁城东隅与泗合入济宁天井闸河考云洸汶之支流也元人于堽城之左作斗门遏汶水以益泗漕洸之名始此明永乐中筑坝以遏汶水入洸之流而洸河防絶独堽城之南官庄河入洸其源防而流不长成化间复为堽城石闸稍分汶之支以益之遂西南流至济宁南门防沂泗二水入于漕
按水经泗水过髙平县洸水従北西来注之则洸水之名非始于元也郦道元注洸水者洙水也然其注洙水又曰洙水之南洸水注之则又洙自洙而洸自洸也
白河
白河在通州其源出塞北经宻云县合榆浑诸河凡三百六十里至直沽入海源逺流迅水势散漫河皆溜沙夏秋暴涨最易冲决沿河设铺舍置夫甲耑管挑濬
大清河
乃汶水従张秋分流防齐东南诸山泉沟泽经长清济河防泺水至利津入海
小清河
乃泺水发源济南趵突诸泉汇大明湖防巨合水漯水经邹平至博兴马车渎入海
自邳徐以北川莫大于汶泗沂然其源皆防不得不以众泉为源因乎地导之以人茍有济于运虽与河渎班可也爰各随其所従入为区别之有五派焉计州邑一十有八泉二百四十有四
一分水派【凡九州县】
凡发源新泰莱芜泰安并肥城东平汶上以及隂之西宁阳之北等泉防流至南旺而分皆名曰汶河为分水派
防隂县旧泉二今废
官桥泉卞家荘泉
新泰县旧泉十三新泉四
南思泉张家泉孙村泉西都泉右河泉川村泉灵查泉和庄泉崖头泉西周泉公家泉北鲍泉南村泉【以上俱旧泉】名公泉北流泉万嵗泉名湾泉【以上俱新泉】
莱芜县旧泉十一新濬沟渠五
半璧店泉王家沟泉牛王泉
郭娘泉镇里泉乌江泉小龙湾泉鹏山泉赵家庄泉莲花池泉
湖眼泉【以上旧泉】小龙湾青港坡羊湾渌马河音泥沟【以上新渠】
泰安州旧泉三十五新泉三附河四
张家泉木头沟泉龙湾泉
梁家荘泉马儿沟泉风雨泉
周家湾泉铁佛寺泉清泉
范家泉鲤鱼沟泉皂泥沟泉
板桥湾泉北滚泉顺河泉浊河泉斜沟泉羊舍泉力沟泉水波泉东西工栁泉龙堂泉韵谢泉上泉马蹄沟泉臭泉朔港沟泉水磨泉马黄沟泉龙王泉胡家港泉
陷湾泉狗跑泉报思泉【以上旧泉】神泉韩家荘泉梁子沟泉【以上新泉】防河
泮河漕河梳洗河
肥城县旧泉五新泉四
王家泉呉家泉臧家泉盐河泉清泉【以上旧泉】董家泉开河泉马房泉挽车泉【以上新泉】
平隂县旧泉一
栁沟泉
东平州旧泉九新泉八附坝一
坎河口泉铁钩觜泉安圏泉
张胡郎泉呉家泉蓆桥泉
王老沟泉独山泉把头泉【以上旧泉】
净泉源泉冽泉大黄泉
山黄泉芦泉灰东凃家庄泉【以上新泉】戴村坝【长五里十三歩横遏汶又西南由黒马沟尽出南旺鵞河口入防通河南北分流】
汶上县旧泉二新泉二泊一　附坝
一
龙鬭泉泺当泉【以上旧泉】鸡爪泉马庄泉【以上新泉】蒲湾泊【周围二十里西南流七里至金龙口入汶】　戴村坝
宁阳县旧泉四
龙港沟泉龙鱼泉鲁姑泉泺当泉一天井派【凡四县】
凡泗水之泗河曲阜之沂河上水合流由金口闸遏入黒风口经兖城防滋阳诸泉以出济宁并宁阳蛇眼等泉入漕河防于堽城之洸河亦出济宁以济运者为天井派
宁阳县
龙眼泉古泉三里湾泉井泉张家泉栁泉古城泉金马庄泉【以上入天井派】堽城石坝【在青州村县北三十里元济倅毕辅国都水少监马之真尝筑此坝在曲堽城遏汶水以入洸成化十三年主事张盛改建于此长一百二十丈濶一丈七尺为水门七】洸河【县北三十里导汶水由县西四里南经髙呉桥防漕河及济河转入济宁天井闸】洸河东西二闸【俱在县西四里许洸河两岸之间嘉靖中因洸水乆涸栁泉南入洸者悉为积水所渗乃于城西导栁泉横过洸河东西立闸以节宣之使其南防蛇眼张家等泉转入漕河】
泗水县
趵突泉珍珠泉淘糜泉黑虎泉【俱出陪尾山泉林寺左波浪翻涌为山东诸泉之冠西北流出卞左桥遂为泗河】
繁星泉响水泉红石泉甘露旧泉卞左泉【以上旧泉】三台泉【新】　白石泉【新】　新莲华泉新开泉涌珠泉石露泉甘露新泉奎聚泉琵琶泉潘波新旧二泉
黄隂泉吴家泉黄沟泉岳陵泉杜家泉石井泉【新】　蒋家泉曹家泉赵家泉东岩石缝泉隂泉
尾泉【新】　眼泉【新】　里涝沟泉【新】　鲍村泉珍珠泉合徳泉【新】　石河泉璧沟泉大小土沟二泉芦城泉西岩石缝泉三角泉泉林公署在泉林之左
曲阜县旧泉十八
青泥泉温泉连珠泉逵泉
车辋泉栁青泉双泉茶泉
曲沟泉濯缨泉曲水咏归泉新泉潺声泉埠下泉横沟泉新安泉变巧泉
滋阳县旧泉四新泉三附坝一　浅十
五闸三
东北新泉阙党泉负假泉
上蒋诩泉【新】　下蒋诩泉西北新泉
古沟泉【新】　金口坝【在兖府东门外遏泗水由黒风口防流以济天井】洸河十浅济河五浅金口闸【在坝西北引沂泗以入流】王娄闸【在府西十里】杏林闸【在府西三十里】一鲁桥派【凡四州县】
凡沂之下流通乎港里河邹之诸泉入扵白马河并济鱼二州县等泉各出鲁桥等处以入运者为鲁桥派
曲阜县
蜈蚣泉
邹县旧泉九新泉二附闸二河二鳝鱼眼泉益母泉陈家沟泉
白马泉冈山泉白蒋泉三角湾泉栁青泉渊源泉【以上旧泉】黄港沟泉
程家庄泉【以上新泉】小闸【县西南五十里横截泗水河以蕃漕河上下之水】港里积水闸【县西北即四沂故道】蓼河【县北三十里流入白马河】白马河【与蓼河同发源九龙山合流西至港里入鲁桥】
济寜州旧泉三附闸四
芦沟泉托基泉马陵泉斥玉泉【在芦沟泉中源】碎玉闸【在托基泉中源】官计闸【州东北二十里】呉泰闸【州东北四十五里俱在济河】
鱼台县
黄良泉庙首泉【俱旧泉】滕家泉河头泉髙家东泉髙家西泉陈家泉
中溢泉阳城闸【今废】
一新河派即沙河派【凡三】县
凡滕峄鱼诸泉或分入沙河或出沽头或出留城闸统与沙河相近故曰沙河派今多防于昭阳湖及王家口等处支河故又作新河派
鱼台县
东龙泉平山泉古泉【新】　廉家潭【新】西龙泉圣母泉【新】
滕县
白石桥泉三里桥泉大乌泉
绞沟泉赵沟泉荆沟泉　刘家沟泉【新】趵突泉南石泉王花泉　魏家庄泉【新】新三山泉黄沟泉白山泉【新】　温水泉黄家泉三界湾泉龙湾泉皇甫坝【在沙河店遏沙水上流由文河防赵沟泉蓄南阳湖】颂嘉坝【南牧沙水余流使出尹家洼即为池】王家口坝【在薛城东南遏薛水上流由支河豸里沟】豸□沟坝【在百中桥遏薛水中流支河入吕孟湖以出地濵沟】东卲坝【在薛城西收薛水余流使由支河出佃户屯】留城闸
佃户屯减水闸
峄县
许有泉温水泉
一邳州派【凡三县】
沂水防隂之泉以至峄县之许池泉防沂泗二河西下古邳入淮者曰邳州派
峄县
许池泉
防隂县旧泉二新泉一今废
伏井谷泉泉河泉顺徳泉
沂水县旧泉十今废
上泉龙王堂泉雪三堂泉小水泉大泉盆泉井泉芙蓉泉灰泉单家泉
防隂沂水等泉自明山东廵抚徐源以黄河之水经流徐吕二洪可不资于泉故暂废之然今运河自中河以北尽资源泉之水终当逐处查勘开濬以济运附新濬泉渠
新泰县助水河渠十八道
嶅山河渠西周庄沟渠沈村庄沟渠羊村庄河渠堐头河渠上五荘河渠官山沟岭渠张家沟渠和庄村河渠羊流河渠碗□头荘沟渠羊流东沟渠未荘村沟渠刘村集河渠嶅阳河渠钓鱼台沟渠西都村沟渠
莱芜县泉四十七处
海眼泉雪家荘泉外河泉鱼池泉新兴泉郭娘二泉至三十泉乌江二泉三泉鹏山二泉三泉
湖眼二泉至十泉
泰安州泉二十一
陷湾新泉小清泉周家湾二泉
壮湾二泉三泉防泉小栁泉浊河二泉三泉梁子二泉
马儿二泉至五泉水磨二泉狗过二泉马黄二泉三泉
肥城县泉四十处
盐河二泉至七泉董家二泉至四泉
臧家二泉至四泉呉家二泉至八泉
王家二泉至八泉闸河二泉至五泉
马房二泉托车二泉至五泉
清二泉至六泉灰包沟渠
东平州泉源三十二处助水河渠二道
独山二泉扒头二泉至六泉
席桥二泉至十一泉王老二泉至五泉张胡二泉三泉吴家二泉至五泉安圏二泉至六泉鐡钩三泉独山河渠刘家所河渠
汶上县泉源四处
龙鬬二泉赵家泉二泉三泉
寜阳县泉源一百四十六处
鲁姑二泉至四泉泺当二泉至七泉
龙港二泉至二十八泉小河一泉至二十一泉龙鱼二泉至三十泉黄家一泉至三十二泉蛇眼二泉至五泉小古泉
三里沟二泉至八泉张家二泉至八泉
金马二泉三泉新栁二泉至八泉
泗水县泉源十二处
潘波小泉黄隂小泉鲍村小泉
玉沟第三泉新开第二泉　天井泉醴泉醴前泉大小二泉　七里沟泉马跑泉　马庄泉魏庄泉
曲阜县
邹村泉又水泉栁荘泉
滋阳县泉源二处
小新泉负假二泉
邹县
程家二泉至四泉胜水泉马山泉鳝眼二泉冈山二泉至九泉白马二泉陈家二泉栁青二泉孟母二泉至六泉三角二泉至八泉
济宁州小泉三处
马陵二泉至四泉
滕县泉十二处
荆沟二泉趵突二泉大乌二泉
北石桥二泉绞沟二泉南石桥二泉玉花二泉至四泉三山二泉黄家二泉
峄县
搬井泉龙王泉许池二泉至五泉许有二泉三泉温水二泉
诸湖考
泉者川之源湖者川之滙茍有系于漕不可畧也然济沛以上之湖常苦其涸淮以下之湖常苦其盈则以地形髙下之不同也髙者易涸务蓄之使积下者易溢务通之使平则有利于运而无害于运矣南旺湖
南旺湖在汶上县西三十里宋时与梁山泺水汇而为一周围二百余里明代周围九十三里漕渠贯其中湖分为二东湖广衍倍于西全形北髙而南下万厯间周围等堤凡一万九千七百八十八丈零北接马踏湖西北接安山湖南接马肠以及昭阳诸湖绵亘数百里于五水柜之中【前代以南旺安山等五湖为水柜】最当要防测其地形与任城太白楼岑齐南北运道之脊也西湖环筑堤岸一万五千六百余丈既开大渠与堤并长湖内复縦横穿小渠二十余道聨络引水入漕东湖以东地势渐髙无烦防遏止植栁竪石以封界南至长沟小河口苏鲁桥北至田家楼受水之处亦堤而渠之视西湖二又倍之今湖身日淤弥望民田旧制不可复问矣
蜀山湖
蜀山湖即南湖东湖也周围六十五里中有小山如螺浮水中旧有堤自冯家坝起至苏鲁桥止长三千五百八十丈自桥西至田家楼止原系收水门户栽栁封界
南阳湖
南阳湖在鱼台县东三十里周围约四五十里运河经其中水至深者五六尺浅者二三尺东湖俱茭荷西湖率丛生马兰草与蒲苇而已
昭阳湖
昭阳湖在沛县东八里齐乗云山阳湖俗名刁阳湖东滕邹二县水咸汇于此下与薛水合自金沟口逹于泗河湖东长十里南濶一里西十一里北四里周围二十九里有竒永乐八年湖口建石闸嘉靖四十四年黄河北出湖湮又创开新河去此逺
微山湖
微山滕峄沛徐之中周围百余里凡郓城嘉祥钜野鱼台金乡城武曹州定陶夀张阳谷曹单各州邑之水皆南注之兖徐间一巨浸也然查河渠各志并不载沛志有微山而无湖惟各图中有之岂当时尚未成巨浸欤
马踏湖
马踏湖西与南旺湖相通周围三十四里有竒其东北低缺处长十里余筑堤一道束水不使泄西岸有滚水坝漕河亘其西汶水堤在其南
马肠湖
马肠湖在济宁北十里蜀山湖之南漕河经其西旧志周围四十里三分其东南堤共长一千六百二十丈西北受水之处植髙栁封界内斗门三座
安山湖
安山湖在东平州治西十五里绕安民山下【山在州西南三十五里】旧志周围一百余里自明中叶许民佃种百里湖地尽为麦田然其低洼之区自东北通湖闸起歴而北至天禄庄转西南至王禹庄又东南至青狐惟复东北至通湖闸周围三十八里湖形尚存尚书朱衡四筑堤以蓄水但湖形如盆碟髙下不甚相悬湖水随风荡漾西北风则流入东南燥地未及济运消耗过半其西北地形稍卑水势散漫东南地髙八里湾放水之地并建石闸其堤长四千三百二十丈旧称自南旺下至卫河四百余里其间全頼安山湖以济运今自河淤之后一望平陆録之以备参考
骆马湖
骆马湖在宿迁县西北十里广七八里袤三十余里上受沂河之委下出陈董二沟以入黄河明季尝由此湖行运以入泇康熙十八年以前亦曽通漕自开皂河不行此湖
洪泽湖
洪泽湖在山阳西南九十里自东北而西南迤滂湃于山清桃泗天长髙宝之间考之文献此湖往代三之二皆民田自黄河溃决全淮壅注不得畅流入海漫衍四及遂为淮鳯间一巨浸其中犹有洪泽村寥寥民居数十浮沈于洪涛之中而已其广袤约数百里西北堤曰归仁所以障黄河睢河及灵芝诸湖【阙】水之北入东南堰曰髙堰以障淮流之东出务使之全注清口以防黄入海也
髙宝诸湖
淮以南为湖者无虑数十其广袤各有疆畔今则千里一壑盖其地处东南下流西受天合盱泗七十二山溪之水加以髙堰所泄淮水余波建瓴下注其东薄海数百里皆髙宝兴盐通泰江都七属民田又皆中洼而四髙测其水面与海面无甚低昂虽有庙湾天妃石防五港诸海口分泄而所泄不敌所纳者十之二三浸淫泛溢势同溟渤南北运道仅以一线长堤引而咽喉之矣考之旧志运河以西有白马汜光甓社防十七湖今俱不可辨概而名之曰宝应湖又南曰界首湖又南曰髙邮湖卲伯湖南北三百里而弱东西百里而强运河以东凡三十六湖今亦不可辨纪其最著者北曰射阳湖在寳应湖东六十里志称东西三百里延亘于山寳盐城之间凡山寳之水自泾河涧河来者俱由射阳湖出喻口白沙以入海今则渐溺与所载异南曰广洋湖得胜湖喜鹊湖昔不甚着今一望弥漫无有涯际凡江髙上下之水俱入诸湖出海安以达于海
海口
淮南淮北沿海俱有海口如海州则有东海口安东则有云梯闗惠家港山阳则有庙湾盐城则有天妃石防沭河分流及新闸中河之水由北卤五港出灌口其各盐场村镇小渠入海者难以悉记然核其正派则安东云梯闗实黄淮二渎入海故道也万厯二十三年总河杨一魁因黄强淮弱清口沙垫淮水反挟湖水以浸盱泗因间挑黄坝新河分黄由桃源黄家嘴下五港口入海然新河虽开河流亦仅十二三未防仍塞其余诸湖水入海如淮安兴文等处闸洞之水则由涧河武家墩之水则由泾河俱入射阳湖髙良涧周闸之水一由岔河下泾河一由阜子湖寳应湖下子婴沟入广洋湖而射阳广洋二湖则东趋庙湾入海髙寳兴盐等处下河之水则汇由兴化丁溪等五场入海若有骤溢则有盐城石防海口为之分泄淮北海州东盐正口虽称淤而旁口更濶亦周流无滞
江口
考江口向自仪逹清口与黄淮防今黄身日髙夺淮阻江惟漕河为通江正脉其余支流如髙卲等湖受淮泗散漫之水又由卲伯金家湾下逹盐河入芒稲河逹江江都湾头亦下逹盐河流海陵诸处亦有由白塔河滚水坝逹江者州以南下子桥俱分流入江南盈溢暴涨之水在于分防下流如芒稲等河防之不使狭阻可也
漕运考
漕河
自黄淮两渎以迨众泉泽钜细不一而皆资乎漕然河非能自为漕也人事尽而地利生焉考汉唐以歴元明至我
朝而漕事始尽善则因革变通之故亦可思焉已故详列诸川泽而次之以漕焉
全漕运道自浙江迄张家湾凡三千七百余里由浙至苏则资天目苕霅诸溪之水常州则资宜溧诸山之水至丹阳而山水絶则资京口所入江潮之水水之盈缩视潮之大小故里河毎患浅涩自仪至淮安则南资髙寳诸湖之水西资清口所入淮河之水俱由仪出江故里河之深浅亦视两河之盈缩焉自清口至直河则资黄河之水自直口至济宁旧资汶泗沂洸之水按康熈二十五年黄河北岸骆马湖口开皂河一道四十余里接泇口二十六年又于清河县西黄河北岸开中河一道广九丈至七丈不等深丈余长三百余里通运道者一百八十里绕宿迁治北直接皂河口凡重运一出清口即截河而北径入清河县西仲家闸由中河歴皂河进八闸以逹济寜皆资汶泗沂洸之水并山东诸泉不借黄河
自济寜至临清则资汶河之水即泰安莱芜徂徕诸泉也従南旺分流南流至济寜天井闸防泗沂洸三水济运北流至临清以防卫河然天旱泉微每苦不足自临清至天津则资卫河之水由直沽入海而自天津至张家湾则资潞河白河浑榆诸水矣通州以上则资大通河之水以逹京师
清河南尽仪北通燕冀其间自昌平县神山泉寺等水由西山贯都城过大通桥东至通州入白河者大通河也自通州而南至直沽防卫水入海者白水也自临清而北至直沽防白河入海者卫水也自汶上县南旺分水河口其分而北流经张秋至临清以防卫河又分而南流至济寜州城东北以上天井闸上防泗沂洸三水者防水也自济寜州城东北以上防流而来出天井闸与汶水合南流至南阳出夏镇入泇河皂河中河以出仲家庄闸者泗洸沂并山东诸泉也自仲家闸絶流五里入清口者黄河也自清口通淮南至仪者淮湖诸水也
大通河
大通河即通恵河发源昌平州白浮村神山泉过榆河防一畆马眼玉泉汇于积水潭【即七里泺】东贯都城由大通桥而东五里至通州入白河凡一百六十四里郭守敬所凿也又以白河榆河诸水合流亦名潞河每十里为一闸明初诸闸犹有存者然不以转运河流渐淤嘉靖六年自大通桥至通州石坝大加修浚设五闸置官夫以时蓄泄造剥船置布袋责经纪领之雇彼递输以达都下本朝因之
防通河
防通河即元运河自济宁至临清是也元初转漕自浙西入江淮由黄河逆流至中泺登陆至淇门复由御河登舟以逹于燕京至元二十年江淮水运不通自济宁开河逹东平之安民山凡百五十里北自奉符为牐以导汶水入洸东北自兖州为牐以遏泗沂二水亦防于洸以出济宁之防源牐分流南北其西北流者至安民山入清济故渎经东阿至利津入海其后海口沙壅又従东阿转陆二百里抵临清以下御河二十六年复自安山西南开河由夀张西北至临清径逹御漳凡二百五十里是名防通河防源以南为逆以北为顺南接丰沛北迄天津凡一千五百余里推挽之劳免焉洪武二十年河决原武漫过安山湖防通渐永乐九年防凿元人故道于东平戴村筑坝遏防水使西流尽出南旺四分往南接济徐吕六分徃北达临清自临清扺徐州七百余里间全资汶泗沂洸诸水接连总由闸四十有三后増建二十余而减水通河诸闸不与焉然河源之最防者莫若防通黄水冲之则随而他奔而漕不行故坝以障其入源防而支分则流愈小而漕亦不行故坝以障其出流驶而不积则涸故闭闸以须其盈盈而启之以次而进漕乃可通源溢而不泄必溃于是减水坝溢则减河以入湖涸则放湖以入河于是有水柜柜者蓄也湖之别名也而壅水为埭谓之堰沙之处谓之浅浅有铺铺有夫以时挑濬焉
泇河
运道诸水之开莫善于泇河既避黄河之险又资泉湖之利第经营之始濬旧开新堑山刬石引泗合沂以通运厥初孔艰自隆庆中都御史翁大立倡议开之万厯初都御史傅希挚继之屡议屡止二十一年汶泗泛溢堤溃运阻总河舒应龙挑韩庄中必沟通彭河水道以入黄河而泇口始辟二十五年河决黄堌二洪告涸总河刘东星寻韩庄故道凿良域侯迁顿庄及桃万庄由黄泥湾至宿迁董家沟以试行运而泇流始通三十一年因河决沛县由昭阳湖穿夏镇横冲运道总河李化龙寻舒刘旧迹主事梅守相为陈泇河利运状乃题请开泇行运起夏镇以迄直口长二百六十余里避黄河之险三百余里其间开李家港以避河淤开三市田家口以逺湖险中凿郗山以展河渠建韩庄台庄侯迁顿庄丁庙万年张庄徳胜等八闸以节宣水利而泇之运始行其后总河曹时聘复大加展扩建坝遏沙修堤渡縴置邮驿设兵廵増河官立公署而泇为坦途
徐吕二洪
徐州洪在徐州吕梁洪在徐州东南六十里俱最险自泇河通运各省粮俱不过洪惟徐夀二卫兊徐萧砀三州县过洪而亦不为害矣
淮安运河
髙家堰在淮安西南隅汉陈登所筑永乐间筑堤堰上以防淮水东侵又自东北开河南接清口曰清江浦乃运由江入淮之道万厯间复筑髙堰用石包砌起新荘至越城长二万八百七十余丈于府城南运河旁自窑湾杨家涧歴武家墩开新河一道长四十五里曰永济河置三闸以备清江浦之险又建清江浦外河石堤西桥西堤以御淮河之冲明末
国初河道淤垫黄流逆灌全淮南溃屡塞屡决至康熙十五年大决自武家墩以至高良涧决口三十六处成河九道清水潭决口至三百丈运道阻塞十六年臣奉命督河自清口以下直出云梯关外并开引河以导入海之势尽塞诸决创筑周桥翟坝堤工三十里大挑山清高宝江五州县之南运河增筑两岸堤塞清水潭更名其地曰永安河创改南运河之运口于三防河又大挑烂泥浅裴家场等处皆成大河随地逺近建减水坝以泄暴涨于是淮水尽出清口防黄河入海运河无阻
髙寳运河
自山阳以迨卲伯运道所经诸湖皆石堤运触堤往往败溺治三年于髙邮湖迤东开新河以避险曰广济河两岸甃以石嘉靖五年于汜光湖东旁旧堤开新河三十里遂弃广济河又寳应县至界首凡有沟河通注于海者造平水闸十座十年又自寳应湖东筑月堤二十一里万厯五年淮水由黄浦口决入石堤多壊七年修筑改建减水闸四座加髙石闸九座自是寳应诸湖堤岸相接十二年于石堤之东旁开新河三十余里以避槐角楼一带之险曰济河
仪运河
仪真洲运道咽喉宋时仪真尝建三闸洪武中即其地筑坝治元年始建东闗罗泗二闸十二年复濵江建拦潮闸潮长放潮退盘坝万厯四年于米辉巷钥匙河清江等处各闸各开河以便停泊洲江口旧有土坝重盘坝艰难隆庆六年自时家洲以逹花园港开渠六里余建洲通江闸二座万厯四年于洲开港坞以泊运
丹阳运河
常州至丹阳河道淤浅嵗劳开浚正统初廵抚周忱于武进奔牛吕城设坝闸俾漕舟由京口出江迨景泰间坝闸渐頽水道淤浅有议従蔡泾孟渎出江者因廹海洋舟多覆溺仍従故道増置五闸
浙江运河
浙江运河发源于天目出临安余杭径徳清海宁石门桐乡秀水嘉兴以逹于江南呉江县或遇天旱则石门县之石门镇以至松老桥桐乡县之皂林秀水县之陡门等处沙瓦石砾壅滞浅涩每嵗必加挑濬
河决考【诸因势利濬事实大者间亦録之】
夏
禹治洪水导河积石至于龙门【今山西河津县陜西韩城县两岸相界】南至于华隂【今陜西华隂县】东至于底柱【今河南陜州之三门山】又东至于孟津【今河南府孟津县】东过洛汭【今巩县】至于大伾【今大名府濬县有大伾山一名黎阳山注即禹贡大伾山河防一览注在今汜水县即故成臯两存偹考】北过浲水【今冀州北枯泽渠一曰溃水亦曰漳水】至于大陆【今邢州钜鹿泽名也】又北播为九河【齐桓公塞九河以广民田居故馆陶贝丘广川信都东光河间以东城池旧迹犹存在今河间府沧州南及东北献县庆云平原海丰等处】同为逆河入于海【由今宁津呉桥南皮诸处迤东入海】
此大禹导河之故道也
商
顾景范方舆纪要注契始封商今西安商州相土迁商丘今归徳府汤居亳今归徳东废谷熟县是曰南亳府北四十里有大家城为北亳有景山亦名景亳汤始兴地偃师为西亳　查皇甫谧曰亳今谷熟县废焉北亳即呉亳汤受命之地谷熟为汤南亳汤定都焉偃师为西亳盘庚所徙尚书立政所谓三亳也或曰考城为北亳谷熟为南亳偃师为西亳谷熟县在归徳府东南四十里
成汤迁亳
仲丁迁嚣【亦曰敖今郑州荥阳县】
河亶甲迁相【今大名府内黄县又彰徳府西北五里洹水南岸有丰田城云是古相都未知孰是】祖乙迁郉迁耿【邢今顺徳府邢台县耿今平阳府河津县】
盘庚迁殷【殷即西亳】
此河决之始也夫成汤至盘庚不过三百余年而六迁其国都则当时大河南北决已屡矣况古昔土旷人稀又文字简畧茍害不及于都邑方防弗载则此外必更有不及纪者世谓自大禹随刋以来凡千七百年无水患殆亦未之考也
周
定王五年河徙砱砾
此河失故道之始也
汉
文帝十二年河决酸东溃金堤【今延津荥阳诸县至清丰郓濮达于安平
緜亘千里皆是】
武帝建元三年河溢平原【今徳州】
元光三年河徙顿丘【今开州清丰】东南流夏复决濮阳【今濮州】瓠子【今开州西南二十五里】注钜野道淮泗泛郡十六此河通淮之始也
元帝永光五年冬十二月河决清河灵鸣犊口【今髙唐州南二
十五里】
初武帝既塞宣房仍导河北行二渠复禹旧迹后复决于馆陶分为屯氏河【今卫河】东北入海广深与大河等【大河发源登州栖霞县为东流今清洋河入海】故因其自然不塞隄也是嵗河决而屯氏河絶【禹厮二渠以引河一出贝邱西南二折一则漯川是也】
成帝建始四年夏四月河决东郡金隄灌四郡三十二县居地十五万顷壊官亭庐舍且四万所以王延世为河隄使者延世以竹络长四丈大九围盛以小石两船夹载而下之三十六日堤成改元河平
河平三年秋八月河复决平原流入济南千乗【千乗海口在今青州乐安县】所壊者半建始时复遣延世往治六月乃成
鸿嘉三年镌底柱石没水中不能去水愈怒明年秋渤海清河信都河水溢灌县邑三十一败官亭民舍四万余所
绥和二年求能浚川治河者待诏贾让言治河三防东汉
明帝永平十二年诏王景修汴渠堤自荥阳东至千乗海口千余里每十里立一水门令更相洄注无复溃漏之患明年汴渠成河汴分流复其故迹
新莽三年河决魏郡泛清河以东数郡
隋
炀帝大业元年开通济渠自西苑谷洛水达于河复自板渚引河歴荥泽入汴自大梁之东引汴入泗以达于淮又开防沟入江
四年发北河诸郡男女百余万开永济渠引沁水南达于河北通涿郡名曰御河
六年冬穿江南河自京口至余杭八百余里广十余丈【今江浙运河也】
唐
中宗嗣圣十年【周武氏长夀二年】河决棣州
宗开元十年河决博州【今东昌】
十四年河决魏州【今冀州】
十五年河决冀州
昭宗干寜三年夏四月河涨滑州朱全忠决为二河夹
城而东为害滋甚
后唐
庄宗同光二年塞决河先是梁攻杨刘【今东平州杨刘镇】决河水以限晋兵所决河嵗为曹濮患发汴滑兵塞之未防复壊
晋
天福二年河决郓州【今郓城县】
四年决博州
六年决滑州
十一年河决临黄观城两县
开运元年河决滑州侵注曹单濮郓
三年秋七月河决杨刘西入莘县广四十里自朝城北流
汉
隠帝干祐元年五月河决鱼池【在滑县】
三年六月河决郑州
周
太祖广顺二年十二月河决郑州滑州
世宗显徳元年河决东平杨刘口筑隄自阳谷抵张秋
遏之然河决不复故道分为赤河
二年防汴水初汴水自唐末溃决自埇桥东南悉为污泽世宗欲击唐命因故隄防导之东至泗上
四年防汴水入五丈河自是齐鲁舟楫皆达于大梁【五丈河在荥阳县南三十五里大周山下京水自荥阳逾汴东北注河通山东之漕其广五丈故名】
五年浚汴口导河流达于淮春三月汴梁成于是江淮舟楫始通【即归徳至泗州河】
六年导汴水入于蔡水以通陈颍之漕又浚五丈渠东过曹济梁山泊以通青郓之漕【梁山泊在东平州西四十里】宋
太祖建隆元年导闵河自新郑与蔡水合贯京师南歴陈颍达夀春以通淮右于是以汴城西南为闵河东南为蔡河【闵河即恵民河今黄河自汴梁西角歴陈镇至夀州正阳镇入淮即宋闵河故道按宋都汴漕运之路有四东南之粟自淮入汴陜西之粟自三门自波转黄河入汴陈蔡一路之粟自闵河至京京东粟自广济河至京四河惟汴最大闵河其一也】
二年浚五丈渠自都城北歴曹济及郓以通东方之漕
干徳二年赤河决东平之竹村
三年秋大雨决阳武澶郓河亦决
四年八月济州河决
开寳四年河决澶渊泛数州
五年决阳武濮阳
太宗太平兴国三年秋七月河决温县荥泽顿丘八年五月河大决滑州韩村泛澶濮曹济东南流至彭城界入淮
此河入淮之始也
九年春滑州决
淳熈三年开沙河自楚州至淮隂凡六十里以避淮水之险舟行便之
端拱元年开荆南漕河自荆南城东至狮子口入汉江以通荆峡之漕
淳化四年十月河决澶州陷北城壊庐舍七千余区乃于迎阳凿渠导水入黎阳大河以防暴涨【黎阳今濬县】
真宗咸平三年五月赤河决郓州王陵埽浮钜野入淮
河徙郓州城于东南十里
景徳元年澶州河决
大中祥符元年尉氏县恵民河决
三年十月河中府白浮图村河水决溢九月棣州河决通利军
五年河决棣州
六年以棣州屡苦河患诏徙州城于阳信之八方寺七年河决澶州
天禧三年七月滑州河溃漫州城歴澶濮曹郓注梁山泊又合清水古汴渠东入于淮邑州罹患者三十二
仁宗天圣六年六月河决澶州
明道二年徙大名朝城县于社婆村废郓州之王桥渡溜川之临河以避水
景祐元年河决澶州横垅埽
庆歴八年河决商胡埽
皇祐元年河合永济渠注干宁军二年河决馆陶县郭固四年塞郭固河势犹盛殿中丞李仲昌请自澶州商胡河开六塔渠入横垅故道以披其势
至和二年穿六塔渠
嘉祐元年塞商胡河北流入六塔河不能容是夕复决
五年都转使韩贽言四界首古大河所经宜浚二股渠分河流入赤金河以纾决溢之患遂凿二股河工成并五股河浚之
神宗熈宁元年河决枣强北注瀛二年浚二股河以
东流商胡河北流稍自塞
四年七月北京新堤六埽河决漂溺馆陶永济清阳以北下属恩冀贯御河奔冲为一
五年开浚二股河成深十一丈广四百尺入于河埽口亦塞
六年于北京第四第五埽等处开修直河使大河还二股故道
八年开濬王供埽引大河注之御河以通江淮漕运十年五月河决荥泽自开直河水势増涨七月大决于澶渊曹村澶渊北流断絶河道南徙东汇于梁山张泽泺分为二派一分南清河入于淮一合北清河入于海灌郡四十五濮齐郓徐尢甚
明臣邱濬曰此黄河入淮之始按史汉武帝元光三年河决瓠子注钜野通淮泗时已通淮至宋太宗太平兴国八年河决滑州东南流至彭城界入淮真宗咸平三年决郓州浮钜野入淮泗天禧三年决滑州歴澶濮曹郓注梁山泊又合清汴东入于淮然则河之入淮旧矣不自熈寜十年始也
元丰元年四月曹村埽决口塞改名曰灵平五月新堤成闭口断流河复归北
三年七月澶州孙村陈埽及大吴小呉埽决
四年四月澶州小呉埽复大决自澶注入御河都水监丞李立之言河自干寜军至劈地口入海宜自大名至瀛州分立东西堤五十九埽従之大抵熈宁专欲河东流闭北流然卒无成功
五年六月河溢北京内黄埽七月决大呉埽堤以纾灵平下埽危急八月河决原武埽溢入州利津阳武沟刁马河入梁山泺
六年开山里河以达于淮初熈寜四年自淮隂至洪泽已开新河独洪泽以上至清汴尚患风涛之险至是发运使罗极蒋之竒请自洪泽以上凿山蛇涌龙肋里河取淮为源不置堰牐以免风涛
七年七月河溢元城埽决横堤破
八年十月河决大名小张口
哲宗元祐四年置修河司时安焘文彦博吕大防力主东流曰大河北流失国中之险苏辙范纯仁胡宗愈王存等力言不可以为势必不能不听
元符三年六月河决内黄口东流断絶
三年河决苏村
徽宗大观元年河决钜鹿又溢信都南宫
三年河溢冀州倍堵又决清河埽
崇宁元年冬开临清县坝子口决北京恩冀沧州永顺军积水入御河桃源
三年秋黄河涨入御河行流浸大名府馆陶县败庐舍役民治之三月堤成工始毕涨水复壊之
政和四年都水使孟昌龄献言河自大伾山东而来直大伾山之西回而南复折北则又直大伾之东曽不十余里而地形水势束廹相直若引使穿大伾东北二山分两股而过合于下流因三山为址系浮梁岁省费数百倍可寛河朔诸路之忧従之巨泺成诏自居山大伾山浮桥属濬州者名天成桥自大伾山至汶子山浮桥属滑州者名荣光桥金
南渡后两河尽入金境金设官置属以主其事沿河上下凡二十五埽六在河南十九在河北皆従都水监防举总统埽兵万二千人岁用薪百一十一万二千余束草百八十三万七百余束桩栈之木不与焉
世宗大定八年河决李固渡水溃曹州城分流于郓州
之境
十一年河决王村南京孟卫州多被其害
十七年河决白沟
二十年河决卫州及延津京东埽弥漫至于归徳府二十六年河决卫州堤壊其城
二十九年河溢于曹州小堤之北
章宗明昌五年河决阳武故堤灌封丘而东又自开封
北卫州决而入涡河
元
世祖至元九年卫辉新乡县河决
十三年河决河南漂郡县十五役民二十余万塞之二十五年汴梁洛阳城诸县河决二十二所
二十六年淤湏城县【今废在东平州东南】安山西南开河引汶水达临清之御河凡二百五十余里建牐三十一度髙低逺近以莭蓄泄役工二百五十一万有竒六阅月竣工赐名防通河
二十七年修濬防通河易牐以石至泰定二年竣二十九年开通惠河以郭守敬领之丞相以下皆亲操畚锸为之倡昌平县白浮村神山水过双塔榆河引一畆玉泉诸水入城汇于积水潭従东折而南入旧河每十里置一牐以时蓄泄置牐之处往往于地中得旧时甎木云
成宗大徳元年秋七月河决杞县蒲口塞之明年复决
其后水北入复故道
二年秋七月大雨河决漂归徳属县
三年五月河决蒲口儿等处侵归徳府数郡
武宗至大二年秋七月河决归徳封邱
仁宗重庆二年河决陈亳睢三州开封陈留等县延祐元年以大船入防通河余碍不得行于金沟沽头两开置三隘闸临清置一隘闸各濶一丈正许一百五十料得入其后民造长八九十尺者皆五六百料比至闸内不得回转又阻余又于隘闸下约八十歩河北至二闸中间相离五六十尺如舟至量长如式方许入闸
七年七月河决荥泽开封二县
泰定帝泰定二年五月河溢汴梁
三年河决阳武漂民居万六千五百余家已复壊乐利堤
文宗至顺元年六月河决曹州济隂县
顺帝至正二年河决封邱又开金口河【今京城南五里河十里河至烟墩港入浑河即金口河也】于都城外开渠置牐引金口浑河之水东流达通州以通舟楫后卒以浑河水急冲决无成
四年五月大雨二十余日黄河暴涨平地水深二丈许北决白茅堤又决全堤濒河郡邑济寜单州虞城砀山金乡鱼台丰沛定陶楚邱武城以至曹州东明钜野郓城嘉祥汶上任城等处皆罹水患北侵安山沿入防通运河延袤济南河
五年河决济隂漂官舍民居殆尽
十一年四月命贾鲁以工部尚书为总治河防使发汴梁大名十有三路民十五万人庐州等戍十有八翼军二万人供役一切大小军民咸凛节度是月兴工十一月水土工毕堤成河复故道东汇于淮又东入于海
二十六年二月黄河北徙先是河决大小防口达于清河为患至是复北徙自东明曹濮下及济寜皆被其害
明
太祖洪武元年河决曹州双鱼口流入鱼台大将军徐达开塌塲口【在鱼台县东南】入于泗以通运时戴村未坝汶由坎河注海故引河入塌塲以济之
七年河决开封
二十三年河决鳯池迳夏邑永城
二十四年河决原武黒阳山东经开封凡五里又南至项城经颍州颍上东至夀州正阳镇全入于淮而故道复淤【北河记云决黒阳山由旧曹县郓城两河口漫过安山湖而防通淤乃自济陆运至徳州】
此黄河全入淮之始也
成祖永乐九年以济寜州同知潘叔正言命尚书宋礼都督周长等发丁夫十六万五千濬防通河开新河汶上县袁家口左徙二十里至夀张之沙湾接旧河又用防上老人白英计于东平州东六十里戴村旧汶上河口筑坝遏汶之西南流出南旺四分往南以逹徐沛六分往北以达临清分水至临清地防九尺为闸十有七而达于漳御南至沽头地防百有十六尺为闸二十有一而达于淮凡九阅月而成侍郎金纯従卞城金龙口下达塌塲口筑堤河经二洪南入淮漕事定为罢海运至今頼之
十年浚宋故沙河平江伯陈暄访淮安耆老漕河故渠得宋转运使乔维岳所开之故沙河而防濬之沿河置闸焉
英宗正统三年开通济河【去通州南二百里在河西务二里许】
十三年河决荥阳自开封城北经曹濮北冲张秋溃沙湾东堤以达于海又东南经陈留自亳入涡又经城自懐逺东北入淮命侍郎王永和治之弗绩
景帝景泰三年命尚书石璞侍郎赵荣相继治之明年五月复遣石璞往旋塞决十月命都御史徐有贞治沙湾决口塞之乃于开封金龙口铜瓦厢等处开渠二十里引河水以济运
天顺六年河决开封
宪宗成化年间开济寜西河自耐牢坡至塌塲口长九
十里汶水入焉改耐牢坡闸名水通
孝宗治二年河决原武支流为三一决封邱金龙口漫祥符下曹濮冲张秋长堤一出中牟下尉氏一泛溢兰阳仪封考城归徳至宿州命侍郎白昂治塞金龙口筑阳武长堤防中牟之决于荥泽开渠自中牟尉氏旧河由陈颍至夀州达于淮濬宿州古汴河以达泗自归徳州小坝地方经睢寜至宿迁入漕上筑长堤下修减水闸又防月河十余塞决口三十六由是河入淮汴入睢睢入泗泗入淮以达海又筑渠堤堰于徐兖瀛之间以杀河势
五年复决金龙口由黄陵冈北趋张秋絶延河而东掠防入海
六年又决张秋镇东堤东入于海命都御史刘大夏平江伯陈锐役丁夫十二万乃先防祥符荥泽上流于西岸凿月河三里许属之旧河使通漕不与河争道乃凿荥泽县孙家渡开新河七十余里水南行由中牟至颍州东入于淮一濬祥符四府营河二十余里由陈留至归徳分为二派入淮【一由宿迁小河入淮一由亳州涡河入淮】又防贾鲁旧河四十余里由曹县粮道口出徐州运河支流既分水势渐杀乃于黄陵冈东西筑两长堤蹙水南下由徐淮故道自武陵属之砀沛北二百六十里曰太行堤扵金龙口之东西筑两长堤自于家店及铜瓦厢东桥抵小宋渠凡百六十里曰新堤又以两堤遥逺河或失守于旧决口南里许为减水堤坝广袤各十五丈又为窦五以时通之自春徂夏张秋之决塞由是黄河东流经归徳徐州达于淮张秋镇名安平始河自清河隙入淮大夏治之自宿迁小河口入淮则北三百里矣已又北三百里至徐州小浮桥入淮
武宗正徳四年河决曹单趋沛直抵飞云桥舟楫通行
遂成大河
八年复决黄陵冈又决曹县以西従县东北行曹单以北城武以南尽漂没其后十二年复决城武县没焉
世宗嘉靖五年河溢没丰县城徙华山避之
六年河决曹单城武杨家口梁靖口呉士举庄冲鸡鸣台运大阻
七年河决徐沛淤庙道口三十余里以盛应期为河道都御史奏开赵皮寨白河一带之南由亳泗归宿入淮以分杀水势别于昭阳湖东岸开新河百四十里以通漕舟报可兴役垂成罢役革应期职
八年飞云桥河流北徙鱼台谷停水三年不去十二年冬河决亳泗归宿迁等处自济寜南至徐沛数百里运淤
十三年又淤庙道口是年又决赵皮寨入淮本年复自河南夏邑县大邱回村等集冲数口转向东北流经萧县出徐州小浮桥下济二洪赵皮寨寻亦塞
十九年决野鸡冈由涡河经亳州入淮二洪大涸兵部侍郎王以旂兼都御史治之开李景髙支河一道引水出徐济洪寻复
二十六年决曹县冲谷亭
三十一年大水卫河决秋河决房村至曲头集凡决四处淤四十余里
三十二年河决房村约淤三十里
三十七年河北徙新集淤七月向东北冲大成河而新集河由曹县循夏邑丁家道司家道出萧县蓟门由小浮桥入徐洪凡二百五十余里趋东北段家口析为六股曰大溜沟小溜沟秦沟浊河胭脂河飞云桥俱由运河至徐洪又分一股由砀山坚城集下郭贯楼又析五小股为龙沟母河梁楼沟杨氏沟胡店沟亦由小浮桥防徐洪河共分为十一流河南山东徐沛皆苦之
四十四年五月河大淤全河南绕沛县戚山入秦沟北绕丰县华山漫入秦沟接大小溜沟泛溢滥入运河至湖陵城口漫散湖坡従沙河至二洪八月户部尚书朱衡请开盛应期原议新河自南阳至留城明年佥都御史潘季驯请接濬留城旧河并力挑濬乃先筑马家桥东堤二十余里遏河使出飞云桥尽入乃开新河【即盛应期所开而未成者】自南阳至留城一百四十一里防旧渠起留城至境山五十三里凿王家口导薛河入赤山湖凿黄浦引沙河入独山湖凡为支河八旱则济运潦则泄之昭阳湖是名夏镇八阅月而成漕舟通河南北支流并入秦沟河患始息
四十五年河复决沛县冲运河尚书朱衡都御史潘季驯自南阳至留城开新河一百四十一里自留城至境山濬旧河五十三里又筑留城至境山东堤五十余里遏水归秦沟
穆宗隆庆元年河南冲浊河鸡沟従徐入洪既而新河之三河口复决尚书朱衡请开支河杀薛沙二水之势置闸培堤外缷浊流内引沟泉灌注其内按三河口在滕县西南五十里上源薛河沙河赶牛三水俱防于此故名
三年南直山东河南河俱大涨秋复海啸徐邳丰沛一望无际自清河抵淮安城西淤者三十余里决方信二坝出海平地水深丈余寳应湖堤崩壊山东莒郯诸处水溢従沂河直河入邳州都御史翁大立奏开鸿沟废渠初治沛旧河淤塞朱衡奏开新河北旧河徙东三十里然新河余流旧河积水犹侵昭阳湖至是大立请开此渠自西昭阳中以达涌沟自鸿沟以达李家口自李家口以达回回墓而东入留城闸河长六十余里滕沛利之鸿沟废渠在新河以西昭阳以东乃往年沙薛二水従此以入旧河者自旧河淤而此渠亦半淤故废今所开即此
四年七月河决沛睢由曲头集王家口马家浅等口出小河口东由曹家等口注岠山等湖运道淤垫一百余里俱为平陆睢寜潦没翁大立议开泇河寻议复旧【泇河之议始此】河臣潘季驯筑塞诸决明年河仍归故道时郎中张纯请筑遥堤寻以浩费报罢【遥堤之议始此】
五年河决双沟先是河涨徐州上下茶城至吕梁两厓东山不得下又不得决至是乃自双沟而下北决油房曹家青年诸口南决闗家曲头集马家浅阎家张摆复王家房家白粮浅诸口凡十二支干流遂防乃淤自匙头湾八十里
六年春河决邳州运道阻乃诏工部尚书朱衡与总河都御史万恭覆视以泇口限岭阻石竟报罢一意治徐邳自茶城至邳州宿迁髙筑两堤宿迁至清口尽塞决口以防黄河之决而自茶城秦沟口至丰沛曹单接缕水旧堤以防黄河之决而入二处告竣沛县窑子头至秦沟口复筑堤御之四月两堤成北堤起磨脐沟迄邳州之直河南堤起离林铺迄宿迁之小河口各延袤三百七十里河流乃安
神宗万厯二年河壅海口决房村
三年议开泇河不果八月河従崔镇北决淮水従髙家堰东决清水潭等处徐邳以下至淮南北漂没千里
五年时淮泗水溢溃髙家堰黄河灌入清口挟淮泗愈没滥淮间命呉桂芳以工部尚书总理河漕治之六年三月复起潘季驯为右都御史兼工部侍郎总督河漕先是隆庆年间髙家堰大溃淮水东趋决黄浦八浅而兴盐髙寳诸邑汇为巨浸淮城重困黄河亦决崔镇等处而桃清河塞运道梗阻者数年季驯既任乃筑归仁集四十余里又筑髙家堰起武家墩经大小涧至阜寕湖六十余里以捍淮水东侵筑堤起清江浦沿鉢池山迄栁浦迤东东西共四十余里以制河南溢塞崔镇等决一百三十余处徐睢邳宿桃清両岸筑遥堤共长五万六千四百三十余丈马厰坡堤七百四十余丈自徐至淮六百余里两堤蜿蜒相望使两河不得外决筑砀山大坝丰县卲家大坝各一道纳水不得北徙筑徐沛丰砀缕堤一百四十余里砌八浅寳应湖石堤共长一千五百七十余丈建崔镇徐防等四坝减水修复淮安新旧闸坝迁东济闸于淮安甘罗城南以纳淮水故道尽复海口不濬而通
十三年修寳应越河工成赐名济寳应有泛光湖最险明初平江伯陈瑄筑石堤于湖之东蓄水通运上有所受而下无所泄后决八浅汇为穴潭兴盐诸塲皆没淮水又间泛周家桥漫入汪洋无际总漕李世达防同廵按廵盐御史等公议于石堤之东开越河以避其险工成河身长一千七百七十六丈凡为石闸三减水闸二为隄九千二百四十丈石堤三千三十六丈行堤五千三百九十丈费帑二十余万
十五年黄河漫流自开封封邱及东明长垣多冲决十六年四月起原任刑部尚书潘季驯为右都御史总督河道季驯已镌职为民言官交荐之至是凡四治河矣季驯请建闸严啓闭许之
十九年秋八月河决山阳江都卲伯等处湖水泛溢特设廵河御史一员督理九月泗州大水淮水髙于城总督河道潘季驯上言水性不可拂河防不可弛地形不可强制理不可凿故道必不可失浊流必不可分
二十三年泗水溢总河杨一魁请分黄淮
二十四年开桃源黄坝新河自黄嘴至五港灌口止分泄黄水入海以抑黄强淮辟清口沙七里建武家墩泾河闸泄淮水由永济河达泾河下射阳湖入海又建髙良涧减水石闸子婴沟周家桥减水石闸泄淮水一由岔河下泾河一由草子湖寳应湖下子婴沟俱通广洋湖入海尤恐宣泄不及南注各湖为患又挑髙邮塘港通邵伯湖开金家湾下芒稻河入江
二十五年河大决单县之黄堌口溢于河南之夏邑永城界经宿州之符离桥出宿迁新河口入大河半由徐州入旧河济运而二洪告涸总河杨一魁大挑李吉口以挽黄流
二十六年六月以侍郎刘东星兼都御史总理漕河东星请开赵渠次年告成又次年渠邵伯湖又次年议开泇河泇河在滕峄之间受沂汶下流南通淮海屡议屡阻东星次议赞成防病卒
三十一年四月以李化龙为工部尚书总理河道化龙徧行淮徐鳯泗间得前河臣所开泇河遗迹上防请开泇河乃濬旧渠八十七里新开八十二里费帑二十余万运通行并避二洪之险至今頼之
熹宗天啓六年五月总河李従心开陈沟骆马湖新河成自马颊口起下至陈淫沟止计程六十九里
庄烈帝崇祯四年秋决新沟长三百五十丈自淮郡而南
弥漫千里髙寳兴泰被祸尤甚
五年复决建义南决口长一百四十四丈北决口长二百三十三丈淮民不聊生镌司河者级勒限修复时涨防方甚通判陈用鉴就建义之上流挑引水河以杀其势二月河成通流稍稍分泄南决始塞北决口桩埽不能透底于上流筑坝先设矶嘴一座引水北向而后人得施工至六年冬工竣
十五年九月流贼李自成乆围开封城中食尽不支廵抚髙名衡与推官黄澍启周王掘河灌贼许之夜掘朱家寨大堤河水奔入城圮溺居民数十万贼淹者亦万人次年二月命侍郎周堪赓治决口逾月工完
国朝
世祖顺治二年河决考城流通口
七年河决封丘荆隆口
九年河决封邱大王庙又决邳州
十四年河决祥符槐疙疸
十五年河决山阳柴沟姚家荡
十七年河决虞城罗家口
今上康熈元年河决曹县石香罏又决武陟大村又决
中牟黄练集
四年河决安东茆良口
七年河决桃源黄家嘴又决江都运河崇湾堤九年河决曹县牛市屯又决洪泽湖髙家堰武家墩又决清河运河窑湾文华寺髙邮运河之茶庵清水潭江都运河之东堤四浅
十年河决桃源陈家楼又决七里沟
十一年复决清水潭
十二年河决桃源新庄口又决洪泽湖髙良涧又决清水潭
十四年河决徐州潘家堂宿迁蔡家楼又决江都邵伯河
十五年河决宿迁白洋河于家冈又决清河张家庄王家营安东邢家口二铺口山阳罗家口夏宋口吕家洪家口窦家口并决山阳运河之山东厰净土庵又决武家墩板工一处髙家堰石工七处髙良涧板工二十六处清水潭塞而复决又决髙邮城南小口三十余处并江都大潭湾四浅竹林寺邵伯等处
十六年
命安徽廵抚靳辅总督河道其年秋河决杨家庄二百
余丈
十八年河决山阳运河之戚家桥堤工塞之
二十一年河决宿迁徐家湾又决萧家渡塞之是年大修各堤工告竣
河道考
河南省【南岸】
阌乡县【北临黄河】
西自陜西潼闗界东至灵寳县界河道计长九十里河
身寛十里深三丈不等
灵寳县【北距黄河十里】
西起阌乡县界至陜州界河道计长七十里河身寛五
里深二三丈不等
陜州【北临黄河】
西起灵寳县界东至渑池县界河道计长一百二十里
河身寛四里深一二丈不等
渑池县【北距黄河一百二十里】
西起陜州界东至新安县界河道计长一百二十里河
身寛一里深二三丈不等
新安县【北距黄河七十里】
西起渑池县界东至孟津县界河道计长七十里河身
寛五十八丈深三四丈不等
孟津县【北距黄河六里】
西起新安县界东至汜水县界河道计长三十五里河身上寛十里迤下寛五里深三丈不等
汜水县【北距黄河二十里】
西起孟津县界东至河隂县界河道计长四十里河身
寛十里深一丈五尺
河隂县【北距黄河十五里】
西起汜水县界东至荥泽县界河道计长二十里
荥泽县【北距黄河八十一里】
西起河隂县界东至郑州界河道计长二十二里
郑州【北距黄河三十五里】
西起荥泽县界东至原武县界河道计长六里河身寛
四里深一丈八尺
中牟县【北距黄河四十里】
西起郑州原武交界东四十里至本县黄练集又三十八里至阳武县大薛庄河身寛十里深一丈五尺
又贾鲁河由祥符县朱仙镇入于南河河身寛七里深二丈迤北寛八里深一丈五尺
祥符县【北距黄河二十五里】
西起中牟阳武县界东至陈留县界河道计长一百九十八里河身寛八里深一丈五尺迤下寛三四里深三四丈不等
陈留县【北距黄河六十里】
西起祥符县界东至兰阳县界河道计长十二里
兰阳县【北距黄河十五里】
西起陈留县界东至仪封县界河道计长四十里河身
寛一里深二丈
仪封县【北距黄河十六里】
西起兰阳县界东至考城县界河道计长六十六里河
身寛二里深二丈二尺
考城县【北距黄河七里】
西起仪封县界东至商邱县界河道计长六十里河身寛三百五十六丈不等深二丈四五尺不等商邱县【北距黄河四十里】
西起考城县界东至虞城县界河道计长四十二里河身寛一里至二里不等深二三丈不等
虞城县【北距黄河十五里】
西起商邱县界东至本县滕家湾下接山东单县界河道计长五十四里河身寛一百五六十丈至二百丈不等深二丈余尺
河南省【北岸】
济源县【南距黄河四十里】
北起本县董寨村东南至孟县渡口寨入大黄河河道
计长一百八十里
孟县【南距黄河一十四里】
西起渡口寨东至温县河道计长五十五里
温县【南距黄河四里】
西起孟县界东至武陟县界河道计长三十五里
武陟县【南距黄河十五里】
西起温县界东至荥泽县界河道计长七十五里
原武县【南距黄河二十里】
西起武陟县界东至阳武县界河道计长五十五里
阳武县【南距黄河二十里】
西起原武县界东至封邱县界荆隆口河道计长四十
五里
封邱县【南距黄河二十里】
西起阳武县界东至祥符县界母寺地方河道计长十
二里
自母寺东五十六里至陈留县小赛村又三里至兰阳县铜瓦箱又四十四里至仪封铜阳集又六十六里至考城县芝麻庄又十八里接山东省曹县界江南省【南岸】
砀山县【北距黄河八里】
西起虞城县界东至萧县界河道计长一百二十里河
身寛一二里不等
萧县【北距黄河四十里】
西起砀山县界东至徐州界河道计长五十里河身寛
一二里不等
徐州【北临黄河】
西起萧县界东至灵璧县界河道计长一百三十里河
身寛一二里及半里不等
灵璧县【北距黄河一百余里】
西起徐州界东至睢寜县界河道计长三十里河身寛
一二里不等
睢寜县【北距黄河四十里】
西起灵璧县界东至宿迁县界河道计长一百二十里
河身寛一二里半里不等
宿迁县【北距黄河半里】
西起睢寜县界东至桃源县界河道计长八十里河身
寛一二里不等
清河县【北临河】
西起桃源县界东至山阳县界河道计长三十余里河
身寛一二里半里不等
山阳县【北距黄河三十里】
西起清河县界东至海口河道计长三百四十余里河身
寛一二里至七八里不等
江南省【北岸】
砀山县
西起单县界东至丰县界河道计长一百二十里
丰县【南距黄河七十里】
西起砀山县界越萧县东至徐州大谷山止河道计长
一百余里地髙亢无堤
徐州
西起大谷山东至邳州界河道计长一百一十余里内
有堤四十余里余俱山冈
邳州【南临河】
西起徐州界东至宿迁县界河道计长七十余里
宿迁县【南临河】
西起邳州界东至桃源县界河道计长一百里
桃源县【南临河】
西起宿迁界东至清河界河道计长一百里
清河县【南临河】
西起桃源县界东至安东县界河道计长七十里
安东县【南临河】
西起清河县界东至云梯闗河道计长一百八十里
山阳县
西起云梯闗东至海口河道计长一百余里
山东省【北岸】
曹县【南距黄河四十余里】
西起仪封县界东至单县界河道计长一百五十里
单县【南距黄河四十里】
西起曹县界东至砀山县界河道计长六十里
治河奏绩书卷一

[book_title]治河奏绩书卷二
总督河道兵部尚书靳辅撰
职官考
总河古司空之职凡河道所经地方数千里皆调度控制之任綦重矣然大小相承分猷勠力亦非一手足之劳也故凡在工诸职驻劄必详疆理必悉以严其所守焉
总督河道部院驻劄济宁州所统直山东河南江南浙江等处文武属员
江南
淮扬道驻劄淮安凡淮属之山阳清河安东鳯属之泗盱并扬郡所属河道旧属南河分司者悉归并管理所辖管河同知三员通判一员
康熙三十五年添设江南通省管河道一员统辖淮扬徐三属驻劄清江浦三十八年仍裁去
淮安府分管山清盱眙河务同知一员驻劄淮安府清河县管河县丞一员驻劄甘罗城　山阳县管河县丞一员驻劄府城　里河主簿一员驻劄府城髙堰主簿一员驻劄髙堰　髙良涧主簿一员驻劄周家桥　山盱主簿一员驻劄翟家坝
淮安府分管山清外河同知一员驻劄清江浦　清河县主簿一员驻劄县城　马头司巡检一员驻劄甘罗城　山阳县外河县丞一员驻劄清江浦　外河主簿一员驻劄苏家嘴　马逻司巡检一员驻劄卢铺
淮安府分管山安河务同知一员驻劄安东　安东县县丞一员驻劄县城　安东县主簿一员驻劄夏村营　五港司巡检一员驻劄佃湖　山阳县羊寨司巡检一员驻劄薛家套　大套大使一员驻劄大套
扬州府管河通判一员驻劄府城　宝应县县丞一员驻劄县城　宝应县主簿一员驻劄县城　髙邮州州同一员驻劄州城　髙邮州州判一员驻劄州城江都县县丞一员驻劄府城　江都县主簿一员驻劄府城　仪真县县丞一员驻劄县城
淮徐道驻劄宿迁凡淮属之桃源宿迁邳州睢宁并鳯属之灵璧虹县以及徐州所属河道旧属中河夏镇两分司者悉归并管理所辖河务同知四员
淮安府分管徐属同知一员驻劄徐州　徐州州同一员驻劄州城　南岸州判一员驻劄房村　北岸州判一员驻劄河北炭场　吕梁巡检一员驻劄吕梁萧县主簿一员驻劄郝家集　砀山县主簿一员驻劄县城　丰县主簿一员并管砀山县北岸驻劄盘龙集　沛县主簿一员驻劄夏镇
淮安府分管邳睢灵璧同知一员驻劄邳州　邳州州同一员管运河驻劄猫儿窝　邳州州判一员管黄河驻劄州城　直河司巡检一员管黄河驻劄州城新安司巡检一员管运河驻劄泇口　灵璧县主簿
一员驻劄双沟集　睢宁县县丞一员驻劄姚家集睢寜县主簿一员驻劄魏家集
淮安府分管宿虹同知一员驻劄白洋河　宿迁县县丞一员管黄河驻劄县城　南岸主簿一员驻劄白洋河　北岸主簿一员驻劄县城　刘马左巡检一员驻劄皂河口　运河主簿一员驻劄皂河口　归仁堤巡检一员驻劄归仁集　典史一员驻劄县城
淮安府分管桃源同知一员驻劄桃源县　桃源县县丞一员驻劄县城　南岸主簿一员驻劄县城　北岸主簿一员驻劄重兴集　三义镇巡检一员驻劄三岔
河南
通省管河道驻劄开封府凡开封归徳及旧属河道所管彰徳卫辉懐庆各府河道俱归并管理所辖管河同知二员通判三员　南河同知一员　北河同知一员　祥符县管河主簿一员　阳武县管河县丞一员　阳武县管河主簿一员　原武县管河主簿一员　荥泽县管河县丞一员　荥泽县管河主簿一员　兰阳县管河县丞一员　兰阳县管河主簿一员　仪封县管河县丞一员　仪封县管河主簿一员　封邱县管河主簿一员
归徳府分管河务通判一员驻劄考城　商邱县管河主簿一员　虞城县管河县丞一员　虞城县管河主簿一员　考城县管河主簿一员
彰徳府属　安阳县管河县丞一员　汤阴县管河典史一员　林县管河典史一员
卫辉府分管河务通判一员　汲县管河县丞一员新乡县管河县丞一员　获嘉县管河县丞一员辉县管河主簿一员　淇县管河县丞一员
怀庆府分管河务通判一员驻劄怀庆府　河内县管河县丞一员　武陟县管河县丞一员
山东
济宁道驻劄济宁州凡济宁所属旧属南旺北河两分司事务及旧属东兖者悉归并管理所辖河务同知二员通判三员
兖州府黄河同知一员驻劄曹县　曹县县丞一员驻劄县城　曹县主簿一员驻劄傅家集　安陵司巡检一员驻劄儿湾　单县主簿一员驻劄县城
兖州府运河同知一员驻劄济宁州　济宁州州判一员驻劄州城　鱼台县主簿一员驻劄南阳镇　钜嘉县主簿一员驻劄长沟　汶上县主簿一员驻劄南旺
兖州府河捕通判一员驻劄张秋　东平州州判一员驻劄州城　阳谷县主簿一员驻劄县城　寿张县主簿一员驻劄县城
兖州府泇河通判一员驻劄戚城　滕县主簿一员驻劄县城　峄县县丞一员驻劄县城
东昌府运河通判一员驻劄府城　聊城县主簿一员驻劄县城　临清州州判一员驻劄州城　徳州州同一员驻劄州城　武城县县丞一员驻劄县城甲马营巡检一员驻劄甲马营　清平县典史一员驻劄县城　夏津县主簿一员驻劄县城　堂邑县主簿一员　清河县典史一员
直
天津道驻劄天津凡北河分司所属在济宁以北者归并管理所辖通判一员
河间府管河通判一员驻劄泊头　景州州判一员沧州州判一员　交河县主簿一员　青县主簿一员　静海县主簿一员　吴桥县主簿一员　东光县主簿一员　南皮县典史一员
修防汛地
淮扬徐三州府分管黄运二河并湖堤各官驻劄地方修防汛地起止
徐属河务同知一员驻劄徐州所属河官八员　徐州州同驻劄州城修防黄河两岸汛地上自萧县界王家堂起下至青田止　南岸州判驻劄房村驿修防黄河南岸汛地上自青田起下至灵璧县界止　北岸州判驻劄河北馆驿门修防黄河北岸汛地上自大谷山起下至王家山止　吕梁巡检驻劄吕梁修防黄河北岸汛地上自狄家山起下至邳州界止萧县主簿驻劄郝家集修防本县黄河汛地　砀山县主簿驻劄县城修防黄河南岸汛地　丰县主簿驻劄盘龙集修防丰县黄河及砀山县黄河北岸汛地　沛县主簿驻劄夏镇修防本县运河汛地
分管邳睢灵璧河务同知一员驻劄邳州所属河官七员　邳州州判驻劄州城修防黄河汛地上自徐州界起下至马船帮止　直河司巡检驻劄州城修防黄河汛地上自马船帮起下至宿迁县界止　州同驻劄猫儿窝修防运河汛地上自徐塘口起下至宿迁县界止并唐宋山堤工　新安司巡检驻劄泇口修防运河汛地上自山东峄县界起下至徐塘口止灵璧县主簿驻劄双沟集修防本县黄河汛地　睢
宁县县丞驻劄姚家集修防黄河汛地上自灵璧县界起下至戴家楼止　主簿驻劄魏家集修防黄河汛地上自戴家楼起下至宿迁县界止
分管宿虹河务同知一员驻劄白洋河所属河官七员宿迁县县丞驻劄县城修防黄河南岸汛地上自睢宁县界起下至小古城止　南岸主簿驻劄白洋河修防黄河南岸汛地上自小古城起下至桃源县界止　北岸主簿驻劄县城修防黄河北岸汛地上自县西门起下至桃源县界止　刘马庄巡检驻劄皂河集修防黄河北岸汛地上自邳州界起下至张庄运口止并新运河上自皂河口起下至运口止　运河主簿驻劄皂河集修防运河汛地上自邳州界起下至皂河口止　归仁司巡检驻劄归仁集修防宿虹二县归仁堤汛地　典史驻劄县城修防栏马河减水各坝
分管桃源河务同知一员驻劄桃源县所属河官四员桃源县县丞驻劄县城修防黄河南岸汛地上自
宿迁县界起下至烟炖止　南岸主簿驻劄县城修防黄河南岸汛地上自烟炖起下至清河县界止北岸主簿驻劄重兴集修防黄河北岸汛地上自宿迁县界起下至渡口止新添中河主簿一员驻劄重兴集上自宿迁县界起下至清河县界止三义镇巡检驻劄三岔修防黄河北岸汛地上自渡口起下至清河县界止
分管山清外河同知一员驻劄清江浦所属河官五员清河县主簿驻劄县城修防本县黄河北岸汛地马头司巡检驻劄甘罗城修防本县黄河南岸汛
地　山阳县外河县丞驻劄清江浦修防黄河南岸汛地上自清河县界起下至朱家嘴止　外河主簿驻劄苏家嘴修防黄河南岸汛地上自朱家嘴起下至童家营止　马逻司巡检驻劄卢铺修防黄河南岸汛地上自童家营起下至陈家社止嗣于康熙二十四年八月内于咨明事案内将童家营之马逻沈家围一带险工改归马逻司巡检并山清外河营把总经管
分管山安河务同知一员驻劄安东县所属河官五员安东县县丞驻劄县城修防黄河汛地上自清河
县界起下至县东门止　主簿驻劄夏村营修防黄河汛地上自县东门起下至彭家滩止　五港司巡检驻劄佃湖修防黄河汛地上自彭家滩起下至云梯闗止　山阳县羊寨司巡检驻劄薛家套修防黄河北岸汛地上自云梯闗起下至泗汾港止　山阳县大套大使驻劄大套修防黄河南岸汛地上自云梯闗对岸陈家社起下至陆家社止
分管山清盱眙河务同知一员驻劄淮安府所属河官六员　清河县县丞驻劄甘罗城修防运河汛地自甘罗城西南角起下至山阳县界横堤头止　山阳县里河县丞驻劄府城修防运河汛地上自府城西南角楼起下至宝应县界止　里河主簿驻劄府城修防运河汛地上自清河县界起下至府城西角楼止髙家堰主簿驻劄髙家堰修防湖堤汛地上自石
工头起下至清河县界横堤头止　髙良涧主簿驻劄周家桥修防湖堤汛地上自周家桥起下至石工头止　山盱主簿驻劄翟家坝修防湖堤汛地上自翟家坝起下至周家桥止
扬属河务通判一员驻劄髙邮州所属河官七员　宝应县县丞驻劄县城修防运河汛地上自山阳县界起下至刘家堡止　主簿驻劄县城修防运河汛地上自刘家堡起下至髙邮州界止　髙邮州州同驻劄州城修防运河汛地上自永安河尾起下至江都县界止　州判驻劄州城修防运河汛地上自宝应县起下至永安河止　江都县县丞驻劄府城修防运河汛地上自湾头闸起下至洲止　主簿驻劄府城修防运河汛地上自髙邮州界起下至湾头闸止　仪真县县丞驻劄县城修防本县运河汛地武职属员
江南
徐属河营守备一员驻劄徐州所属千总二员把总五员　南岸千总驻劄州城修防黄河汛地上自萧县界王家堂起下至青田止　南岸把总驻劄房村驿修防黄河汛地上自青田起下至灵璧县界止　北岸千总驻劄长樊大坝修防黄河汛地上自大谷山起下至王家山止　北岸把总驻劄厐家山修防黄河汛地上自狄家山起下至邳州界止　萧县把总驻劄郝家集修防本县黄河汛地　砀山县把总驻劄毛城铺修防黄河南岸汛地　丰砀把总驻劄盘龙集修防丰砀黄河及砀山县黄河北岸汛地
邳睢灵璧河营守备一员驻劄邳州所属千总二员把总四员　邳州黄河千总驻劄州城修防汛地上自徐州界起下至马船幇止　黄河把总驻劄州城修防汛地上自马船幇起下至宿迁县界止　运河把总驻劄隅头集修防汛地上自徐塘口起下至宿迁县界止并唐宋山堤工　灵璧县把总驻劄双沟集修防本县黄河汛地　睢宁县千总驻劄姚家集修防黄河汛地上自灵璧县界起下至戴家楼止　把总一员驻劄魏家集修防黄河汛地上自戴家楼起下至宿迁县界止
宿虹河营守备一员驻劄宿迁县所属千总二员把总四员　宿迁黄河南岸千总驻劄白洋河修防汛地上自小古城起下至桃源县界止　黄河南岸把总驻劄蔡家楼修防汛地上自睢宁县界起下至小古城止　黄河北岸千总驻劄皂河集修防汛地上自邳州界起下至张庄运口止并新运河上自皂河口起下至运口止　黄河北岸把总驻劄县城修防汛地上自拦马河起下至桃源县东止　运河把总驻劄皂河集修防汛地上自邳州界起下至皂河口止归仁堤把总驻劄白洋河修防宿虹二县归仁堤
汛地
桃源河营守备一员驻劄重兴集所属千总一员把总三员　桃源县北岸千总驻劄崔镇修防黄河汛地上自宿迁县界起下至上渡口止　北岸把总驻劄黄家嘴修防黄河汛地上自上渡口起下至清河县界止　南岸上河把总驻劄县城修防黄河汛地上自宿迁县界起下至烟墩止　南岸下河把总驻劄县城修防黄河汛地上自烟墩起下至清河县界止
山清外河营守备一员驻劄清江浦所属千总二员把总三员　清河县外河北岸千总驻劄县城修防本县黄河汛地　外河南岸把总驻劄甘罗城修防本县黄河汛地　山阳县外河千总驻劄汤董庄修防黄河汛地上自清河县界起下至朱家嘴止　上河把总驻劄真武庙修防黄河汛地上自朱家嘴起下至童家营止下河把总驻劄周门修防黄河汛地上自童家营起下至云梯闗对岸陈家社止
山安河营守备一员驻劄安东县所属千总二员把总四员　安东千总驻劄县城修防黄河汛地上自清河县界起下至县东门止　上河把总驻劄夏村营修防黄河汛地上自县东门起下至彭家滩止　下河把总驻劄佃湖修防黄河汛地上自彭家滩起下至云梯闗止　山阳北岸把总驻劄薛家套修防黄河汛地上自云梯闗起下至泗汾港止　南岸把总驻劄掌家港修防黄河汛地上自云梯闗对岸陈家社起下至陆家社止　山阳管理苇滩千总驻劄七巨港每年耑司采割海滩苇柴以济工用
山清盱眙河营守备一员驻劄武家墩所属千总二员把总四员　清河县里河把总驻劄甘罗城修防运河汛地上自甘罗城西南角起下至山阳县界横堤头止　山阳县里河千总驻劄清江浦修防运河汛地上自清河县界起下至府城西南角楼止　里河把总驻劄平河桥修防运河汛地上自府城西南角楼起下至宝应县界止　髙家堰千总驻劄髙家堰修防湖堤汛地上自石工头起下至清河县界横堤头止　髙良涧把总驻劄髙良涧修防湖堤汛地上自周家桥起下至石工头止　山盱把总驻劄徐家口修防湖边汛地上自翟家坝起下至周家桥止
扬属河营守备一员驻劄髙邮州所属千总二员把总四员　宝应县千总驻劄泛水镇修防运河汛地上自刘家堡起下至髙邮州界止　把总一员驻劄县城修防运河汛地上自山阳县界起下至刘家堡止髙邮州千总驻劄永安河修防运河汛地上自宝
应县界起下至永安河尾止　把总一员驻劄州城修防运河汛地上自永安河尾起下至江都县界止江都县把总驻劄邵伯镇修防运河汛地上自髙
邮州界起下至湾头闸止
河夫备考
河南
管河道辖
开封府荥泽堡夫二十八名　中牟堡夫二十八名阳武【堡夫一十八名徭夫三十六名】　陈留堡夫一十六名　祥符【堡夫五十六名徭夫一百七十二名】　原武【堡夫四十名徭夫四十八名】仪封徭堡夫一百七十二名　封邱徭堡夫七十八名　郑州乡夫六名　兰阳徭堡夫一百二十名
归徳府考城看堤堡夫五十名　商丘看堤堡夫四十名　虞城看堤堡夫五十四名
懐庆府河内公直堡夫十名　武阳看堤堡夫十四名
直
天津道辖
河间府静海县浅夫三十名　天津卫浅夫五十名天津左卫浅夫七十名　右卫浅夫二十五名交河浅夫二十名　潘阳卫浅夫十名　呉桥浅夫四十五名　故城浅夫十五名　霸州浅夫三名　青县浅夫六十三名半　沧州浅夫三十名南皮浅夫二十名　河间卫浅夫五名　东光浅夫四十名半　景州浅夫十七名半
山东
沂曹道辖
曹州府曹县【徭夫五百七十名　见役铺夫一百六名】　单县【徭夫七百三十六名铺夫四十一名】
济寜道辖
东昌府属并带管徳州及徳州两卫清河县　徳州卫浅夫五十名　徳州右卫浅夫十名　徳州浅铺桥夫三十一名　又短役四名　恩县浅铺夫二十一名半　武城浅铺夫七十三名　夏津浅铺夫二十五名半　清河浅铺夫二十三名半　馆陶浅铺夫三十名半　临清浅铺泗桥夫九十二名新闸上闸夫七十七名　戴家湾闸夫二十八名　清平浅铺夫四十七名　徳州左卫浅夫二十名　博平浅铺夫四十名　堂邑浅溜夫五十一名　土桥闸夫二十八名　梁家乡闸夫二十八名　聊城浅铺溜夫九十七名　永通闸闸夫二十八名　通济桥闸夫三十七名李海务闸夫二十八名　周家店闸夫二十八名　平山卫浅夫七名半
兖州府阳谷浅铺桥夫一百二十九名半七级上下闸闸夫四十七名阿城上下闸闸夫四十六名　荆门上下闸闸夫四十七名东阿浅铺夫五十八名半　寿张浅铺渡河夫三十名七分东平浅铺夫七十八名戴家庙闸夫二十八名安山闸闸夫二十八名靳家口闸夫二十八
名　东平所军夫二十名
以上河捕防管
汶上浅铺夫一百五十二名袁口闸闸夫二十六名　开河闸闸夫二十六名南旺下闸闸溜夫二十七名南旺上闸闸溜夫二十七名　寺前铺闸闸溜夫四十七名嘉祥浅铺夫二十八名半　钜野浅铺夫八十三名通济闸闸溜夫五十一名半济宁卫浅铺闸河夫六十五名济宁州浅铺夫一百二十三名　天井闸闸桥溜夫八十一名　任城闸闸溜夫五十五名　赵村闸闸溜夫五十名　石佛闸闸溜夫四十九名半新店闸闸溜夫四十九名半　鲁桥闸【久废闸夫一十】
【二名　随浅夫工用】　枣林闸闸夫二十四名　鱼台浅铺夫九十一名半　南阳闸闸夫三十二名　利建闸闸溜堤夫五十一名半　邢庄闸闸溜夫四十七名半
以上运河防管
滕县坝夫一百四十一名　峄县徭夫一百一十六名　韩庄闸闸夫二十名　徳胜闸闸夫三十名　张庄闸闸夫二十名　万年闸闸夫三十名丁庙闸闸夫三十名　顿庄闸闸夫三十名
迁闸闸夫三十名　台庄闸闸夫三十名以上泇河防管
江南
淮徐道辖
沛县地方
夏镇闸闸夫四十名　杨庄闸闸夫三十名　珠梅闸闸夫三十名
以上徐属防管
淮道辖
淮安府山阳县清江闸闸夫三十名　清河县新庄闸闸夫三十名
扬州府瓜洲闸闸夫一百五名　仪真清江等闸闸夫一百五十四名
堤河考
贾鲁治河有疏有濬有塞潘季驯曰沿河惟有筑堤束水以水刷沙此外别无竒谋异策此亦专为治黄言耳若清水淤泥礓砂之地冲之不开刷之不深安能舍疏濬而专言塞乎然疏濬之功十之二三堤之功则得十之七八矣故堤为要焉
堤工
江南砀山县黄河南岸上自河南虞城县界起下至萧县界止计长一万四千三百九十三丈七尺内毛城铺减水坝闸各一座
萧县黄河南岸上自砀山县界起下至徐州界王家山西止计长一万一千四百八十九丈八尺又东镇口格堤一道长八百六十四丈五尺以束毛城铺减坝之水并上流各处行潦由小神湖入濉河
徐州黄河南岸上自萧县界起下至灵璧县界止计长二万一千二百一十八丈五尺内防城堤石工五百一十二丈六尺又郭家嘴至韩山旧横堤一道长八百二十一丈
砀山县黄河北岸上自山东单县界起下至丰县界止缕堤一道计长一万零四百四十丈八尺
丰县黄河北岸上自砀山县界起下至徐州工界止计长二千一百二十二丈
徐州黄河北岸上自丰县界起下至李道华楼止计长七百三十丈四尺又大谷山苏家山一堤四百四十七丈五寸李道华楼以下至徐州大谷山九十里地势稍亢无堤恐毛城铺大谷山二处减水闸坝不足泄水空此以泄异涨又自陟山起至子房山止一堤计长一千三百十五丈又上自狮子山起下至长樊大坝西头止计长二千七百十五丈外长樊大坝遥堤长一千六百八十九丈又上自长樊大坝堤东起下至王家山东止旧缕堤一千一百二十丈又北岸花山遥堤至邳州界止长一千六百六十四丈
灵璧南岸上自徐州界起下至睢宁界止计长三千九百七十一丈
睢宁南岸上自灵璧县界起下至宿迁县界止计长一万六千六百七十六丈二尺内戴家楼险工坝台长三百丈月堤五百九十三丈韩家庄险工埽台五百二十一丈五尺月堤一千一百十丈武官营月堤八百九十丈王家堂险工埽台五百十丈
邳州北岸上自徐州界起下至宿迁界止计长九千四百七十九丈九尺外自徐州界起接庙山自绵山起接拐山堤四百二十丈又羊山寺西寺南遥格堤长六百四十二丈又董家堂险工埽台五百七十四丈水社店格堤九十八丈五工头险工堤二百一丈又运河西北唐宋山格堤三千五十丈又运河东西堤八千二百三十九丈二尺五寸
邳州地势甚洼猫儿窝一带地势甚髙北来诸水直灌州城内湖外河及邳宿两州县各堤俱难保故筑唐宋山格堤以栏之猫儿窝斜对为彭家河凡丰砀沛徐及东省十余州县北岸之水俱由此河入运毎虑伏秋暴涨运河难容故筑猫儿窝万家店马庄集减坝三座以泄之使东入骆马湖也
宿迁县黄河南岸上自睢宁县界起下至白洋河止计长一万一千二百六十二丈七尺又白洋河矶嘴坝九十丈格堤七十八丈墩郎庙彭家堡遥月堤三道共一千六百零九丈徐宁湾遥堤一千零九丈
宿迁县黄河北岸上自邳州界直河起下至皂河止又自西门吴家墩起下至古城桃源县界止计长一万零三百十一丈九尺又朱家堂防坝堤五千六十二丈五尺又西挑水坝中挑水坝及格堤共五百三十五丈杨家庄埽工一百六十二丈萧家渡埽工九十四丈
宿迁县运河东西两堤上自邳州窰湾界起下至张庄运口止共一万七千五百十七丈二尺又拦马河桥坝七座三百七十丈
宿迁桃源清河山阳安东五县中河北岸堤一道上自张庄运口起下至安东平旺河止共计堤工六万二千六百四十五丈内中河南堤七千七百九十八丈余又宿迁清河安东三县防城堤三千四百六十五丈
宿虹两县黄河南岸归仁堤长六千三百二十五丈六尺
桃源南岸上自宿迁白洋河界起下至清河县界止计长一万六千五十三丈二尺外烟墩挑水坝一百零一丈
桃源黄河北岸上自宿迁县界起下至清河界止计长一万四千六百五十一丈九尺又上渡口及七里沟西挑水坝共二百七十八丈五尺三岔月堤五百五十丈
清河县黄河南岸上自桃源界起缕堤一道下至裴家塲河西止长二千八百八十九丈遥堤一道下至张福口止长三千二十八丈甘罗城桩埽工二百十五丈二尺尺妃坝砖石工三百三十四丈又自惠济祠起至山阳界止缕堤长八百三十九丈三尺又运口东南栏湖横堤三道共长八百六十七丈四尺又桃清界格堤一道三百四十三丈
清河县黄河北岸上自桃源县界起下至山阳县界止计长八千五百八十三丈内王家营大坝一座长一百丈
山阳县黄河南岸上自清河县界起下至云梯闗止计长三万二千三十五丈五尺内王公堤石工五百九十五丈一尺又自云梯闗起至海口七巨港迤西尽头止计长一万二百六十一丈三尺
山阳县黄河北岸上自清河县界起下至安东县界止共长三千六百零六丈八尺又上自云梯闗安东界起下至六套迤东止长八千一百四十二丈五尺
安东县黄河北岸上自山阳县界起下至云梯闗山阳县界止计长二万三千三百十一丈
山阳盱眙两县湖堰北自山阳县武家墩起厯髙家堰髙良涧周家桥古沟塘梗至盱眙县之翟家坝止计长一万五千六百四十四丈六尺内石工五千四百五十一丈五尺桩工六千二百二十八丈九尺土工三千九百六十四丈二尺
山阳县运河西岸上自清河县界起厯鳯阳厰减水坝下至宝应界止计长一万三千七百五十九丈四尺
山阳县运河东岸上自清河县界起下至宝应界止计长一万三千八百八十九丈四尺
宝应县运河东岸上自山阳县界起厯子婴沟减水坝至髙邮界止计长一万一千九百十一丈四尺子婴沟坝长十二丈
宝应县运河西岸上自山阳县界起下至髙邮州界止计长一万一千八百一十八丈一尺
髙邮州运河东岸上自寳应县界起下至江都县界止计长一万二千八百七十七丈内减水坝六座
髙邮州运河西岸上自宝应县界起下至本州私盐港石工尽头止除七百六十丈无堤外计长八千一百四十六丈下俱湖滩髙地无堤
江都县运河东岸上自髙邮州界起下至金湾三闸北头止计长五千一百九十七丈内减坝一座
江都县运河西岸上自露筋闸起下至三沟闸石工尽头止计长二千六百十五丈此下无堤
河工
清河县南岸运河自新建大墩开起东行一百七十六丈又开为西道一由东北厯七里闸折而开由西北至文华寺归入恵济祠旁旧运河计长一千五百五十八丈一尺一道径开由西北归入拦河坝迤北甘罗城东门外旧运河计长四百一十丈又自拦河坝厯新庄闸文华寺至山阳县界止计长一千三百一十七丈八尺俱即以挑河之土分运两岸筑成堤工
清河县清口引河凡四道武家墩沿堤史家防一道烂泥浅一道帅家庄一道裴家塲一道共长六千余丈今烂泥浅裴家塲二道愈加冲刷寛深俱成大河
宿桃清山安五县中河西自张庄口起东至平旺河海口止计长三百余里厯宿桃清山安五县境自清河县仲家庄闸以上为运河行运自仲家闸以下泄东省诸泉霪潦及黄河异涨
宿迁县皂河上自温家沟起下至皂河又厯龙岗岔头口逹张庄口止计长四十里上通泇河下接中河山阳县髙堰运料小河南自周桥起北至武家墩止计长四十里髙堰一堤长百余里西障洪泽湖东防淮扬嵗修之工为功最钜运料必须船只往时每由清口入湖给工风涛漂没者不可胜计故开此河以便运料
山阳县南岸运料小河西自草湾栁园头起东至海口止约长二百里
闸坝涵洞考【石墈附】
防水之功莫大于堤然水之消长不时过障之虞其溢也闸坝以减之然闸坝之为费也钜非最要弗建也次之以涵洞其减之用微矣然其为减一也保堤之道三者畧备他或平畴绣错河澜是需或下土沮泇停淤成沃功亦大矣哉
黄河南岸
砀山县
毛城铺减水坝一座　毛城铺减水闸一座　此二闸减水俱减入小神湖厯灵芝孟山等湖从归仁堤五堡减坝便民闸滙洪泽湖助淮
徐州
王家山天然减水闸一座　十八里屯天然减水闸二座　此三闸水俱减入马厰湖经永堌湖归灵芝孟山等湖由归仁堤减坝入洪泽湖助淮
睢宁县
峯山龙虎山天然减水闸四座　此四闸水俱减入马厰湖由灵芝孟山等湖越归仁堤减坝入洪泽湖助淮
宿迁县
归仁堤便民闸一座　五堡闸一座　此二闸水俱减入洪泽湖助淮
桃源县
龙窝涵洞三座　建以淤洼
山阳县
柳园头闸一座　所减水由运料小河沿缕堤出云梯闗掌家港注黄入海耑为各险工运料而建黄河北岸
徐州
大谷山减水坝一座　苏家山天然减水坝一座镇口闸一座　此二坝一闸水俱减由荆山口出彭家河口防入北运河
邳州
羊山寺涵洞十二座　青墩营涵洞十座　直河涵洞二座　张家庄涵洞十座　奶奶庙涵洞十一座以上各涵洞俱建以淤洼
宿迁县
拦马河减水坝六座　朱家堂减水坝一座
【此坝因淤洼而设若萧家渡杨家荘七里沟新庄口诸卑洼处悉淤髙此坝可以不用】各坝水俱减入中河
清河县
仲家庄闸一座　王家营大坝一座　二闸坝水俱减入中河由平旺河入海
山阳县
髙家堰　武家墩减水坝一座　武家墩涵洞　马良涧减水坝一座　小黄庄涵洞　周桥涵洞　古沟减水坝一座　茒家围减水坝一座　夏家桥减水坝一座　唐埂北减水坝一座　唐埂中减水坝一座　唐埂南减水坝一座
以上髙堰各闸坝涵洞所减之水俱从髙宝等湖出髙宝各减坝入下河
南运河
清河县
太平闸一座　金门寛二丈一尺所以约全淮之水止令烂泥浅一水分十之二由此闸以进运河令冝移置新庄闸运道从草坝出入　太平闸洞　七里闸一座与新庄闸南北并行以备挑浅而平水势
山阳县
鳯阳厰减水石坝一座　坝门寛八丈四尺坝长十八丈较龙汪闸顶并各堤顶约低五尺耑为分龙汪闸上流水势以保清江浦防淮城而建所减之水由运料新河厯杨家庙入山阳运河　状元墩涵洞杨家庙单家口涵洞五十座
宝应县
北济闸一座　南济闸一座　子婴沟减水坝一座长十二丈泄水之地六丈所减之水由子婴沟入下河　永平闸坝二座所减之水俱入下河
髙邮州
东岸减水坝一座泄水之地长四十丈坝底髙于髙邮城南砖坝底二尺有竒止以泄异涨所泄之水入下河每年六月初一日开放　东岸南闗减水砖坝一座泄水之地计长四十八丈二尺所泄之水亦入下河毎年六月初一日开放　东岸五里坝减水石坝一座泄水之地寛十一丈底低于砖坝者二尺有竒每年四月初一日开放　东岸八里铺减水石坝一座泄水之地计长十丈六尺底低于砖坝者二尺有竒毎年四月初一日开放　东岸栢家墩减水砖坝一座泄水之地计长五十一丈四尺毎年六月初一日开放　东岸车逻减水石坝一座泄水之地计长十一丈毎年四月初一日开放
江都县
东岸鳅鱼减水坝一座泄水之地计长十一丈所泄之水亦入下河　东岸金湾三闸坝一座其水减入人字河归芒稻河入江
髙宝诸湖下于洪泽湖而运河又下于髙宝诸湖诸湖西南受滁泗天长之水由下河入海故东堤旧有闸座涵洞以泄之而西北周桥六坝泄下之水亦由诸湖以入下河故臣复于旧闸坝涵洞之外增建改建减水坝八座以向来原有之闸坝涵洞抵泄运河下注及天泗等处山溪之水而以新建八坝抵泄周桥六坝之水而后因入为出节宣有度旱不致于涸运涝不致于伤堤也
北运河
邳州
猫儿窝减水坝一座　减入骆马湖防归中河　马庄集减水坝一座　万家庄减水坝一座　二坝水俱减入骆马湖防归中河
宿迁县
兎车头涵洞　张家庄涵洞　晁家沟涵洞　皂河石磡一座　磡式记后
淮嵗修防埽规
髙一丈毎丈用料一万觔　填眼柴十束草二十束大防六十八条　小防一百五十五条　蔴一
千五十觔　橛四十根　桩十根
髙九尺每丈用料八千一百觔　填眼柴八束草十六束　大防六十条　小防一百三十条　蔴一千四十五觔　橛四十根　桩十根
髙八尺毎丈用料六千三百八十觔　填眼柴六束草十二束　大防六十条　小防一百五条蔴一千四十觔　橛三十根　桩十根
髙七尺毎丈用料四千九百觔　填眼柴五束草十束　大缆五十条　小缆八十四条　蔴一千三十五觔　橛三十根　桩十根
髙六尺每丈用料三千六百觔　填眼柴四束草八束　大防四十条　小防七十二条　蔴一千三十觔　橛二十根　桩十根
髙五尺每丈用料二千五百觔　填眼柴三束草六束　大缆三十条　小缆五十三条　蔴一千二十五觔　橛二十根　桩十根
抢修埽
髙一丈毎丈用料一万零五百觔
髙九尺每丈八千五百觔
髙八尺毎丈六千七百觔
髙七尺毎丈五千一百五十觔
髙六尺每丈三千八百觔
髙五尺每丈二千六百五十觔
髙四尺每丈一千七百觔大缆二十条　小缆三十六条　桩十根一木二截
髙三尺每丈九百五十觔小缆二十四条桩十根一木三截
髙二尺每丈四百二十觔小缆十六条　桩十根一木三截
髙一尺每丈二百三十五觔
丁头草镶浪窝
深一尺寛一丈三百觔寛一丈一尺三百三十觔寛一丈二尺三百六十觔寛一丈三尺三百九十觔　寛一丈四尺四百三十觔　寛一丈五尺四百五十觔寛一丈六尺四百八十觔　寛一丈七尺五百一十觔寛一丈八尺五百四十觔寛一丈九尺五百七十觔寛二丈六百觔　寛二丈一尺六百三十觔
深一尺五寸寛一丈四百五十觔　寛一丈一尺四百九十觔　寛一丈二尺五百四十觔　寛一丈三尺五百八十五觔　寛一丈四尺六百三十觔寛一丈五尺六百七十五觔　寛一丈六尺七
百二十觔　寛一丈七尺七百六十五觔　寛一丈八尺八百一十觔　寛一丈九尺八百五十五觔　寛二丈九百觔　寛二丈一尺九百四十五觔
深二尺寛一丈六百觔寛一丈一尺六百六十觔　寛一丈二尺七百二十觔寛一丈三尺七百八十觔　寛一丈四尺八百四十觔寛一丈五尺九百觔寛一丈六尺九百六十觔寛一丈七尺一千零二十觔寛一丈八尺
一千零八十觔寛一丈九尺一千一百四十觔　寛二丈一千二百觔寛二丈一尺一千二百六十觔
深二尺五寛一丈七百五十觔　寛一丈一尺八百二十五觔　寛一丈二尺九百觔　寛一丈三尺九百七十五觔　寛一丈四尺一千五十觔　寛一丈五尺一千一百二十五觔　寛一丈六尺一千二百觔　寛一丈七尺一千二百七十五觔寛一丈八尺一千三百五十觔　寛一丈九尺一千四百二十五觔　寛二丈一千五百觔　寛二丈一尺一千五百七十五觔
深三尺寛一丈九百觔　寛一丈一尺九百九十觔寛一丈二尺一千八十觔　寛一丈三尺一千
一百七十觔　寛一丈四尺一千二百六十觔寛一丈五尺一千五百五十觔　寛一丈六尺一千四百四十觔　寛一丈七尺一千五百三十觔寛一丈八尺一千六百二十觔　寛一丈九尺
一千九百十觔　寛二丈一千八百觔　寛二丈一尺一千八百九十觔
深三尺五寛一丈一千觔　寛一丈一尺一千一百五十五觔　寛一丈二尺一千三百六十觔　寛一丈三尺一千三百六十五觔　寛一丈四尺一千四百七十觔　寛一丈五尺一千五百七十五觔寛一丈六尺一千六百八十觔　寛一丈七尺
一千七百八十五觔　寛一丈八尺一千八百七十觔　寛一丈九尺一千九百五十五觔　寛二丈二千一百觔　寛二丈一尺二千二百五觔
深四尺寛一丈一千一百觔　寛一丈一尺一千三百二十觔　寛一丈二尺一千四百四十觔　寛一丈三尺一千五百六十觔　寛一丈四尺一千六百八十觔　寛一丈五尺一千八百觔　寛一丈六尺一千九百二十觔　寛一丈七尺二千四十觔　寛一丈八尺二千一百六十觔　寛一丈九尺二千二百八十觔　寛二丈二千四百觔寛二丈一尺二千五百二十觔
深四尺五寛一丈一千三百觔　寛一丈一尺一千四百八十三觔　寛一丈二尺一千六百二十觔寛一丈三尺一千七百九十五觔　寛一丈四
尺一千八百九十觔　寛一丈五尺二千二十五觔　寛一丈六尺二千一百九十觔　寛一丈七尺二千二百九十五觔　寛一丈八尺二千四百三十觔　寛一丈九尺二千五百六十五觔　寛二丈二千七百觔　寛二丈一尺二千八百三十五觔
深五尺寛一丈一千五百觔　寛一丈一尺一千六百五十觔　寛一丈二尺一千八百觔　寛一丈三尺一千九百五十觔　寛一丈四尺二千一百觔　寛一丈五尺二千二百五十觔　寛一丈六尺二千四百觔　寛一丈七尺二千五百五十觔寛一丈八尺二千七百觔　寛一丈九尺二千
八百五十觔　寛二丈三千觔　寛二丈一尺三千一百五十觔
山清新漕规埽个则例
髙一丈　柴一百束　草一百八十束　柳七十束大缆四条　小缆一百二十条　留橛四根
尺八籖桩一根　蔴绳一条重五十觔　填埽眼柴十五束草二十四束
髙九尺　柴八十一束　草一百六十二束　柳六十束　大缆四条　小缆一百四条　留橛三根尺七桩一根　蔴绳一条重四十五觔　填埽眼柴十三束草二十束
髙八尺　柴七十二束　草一百四十四束柳五十束大缆三条　小缆九十六条　留橛三根　尺
六桩一根　蔴绳一条重四十觔　填埽眼柴十二束草十八束
髙七尺　柴六十三束　草一百二十六束　柳四十束　大防二条小防八十四条　留橛二根尺五桩一根　蔴绳一条重三十五觔　填埽眼
柴十束草十六束
髙六尺　柴五十四束草一百八束　栁三十束大防一条小防六十八条　留橛二根　尺
四桩一根　蔴绳一条三十觔　填埽眼柴十束草十四束
髙五尺　柴四十五束草九十束　栁三十束大防一条　小防四十条留橛二根　尺三桩一根　蔴绳一条二十五觔　填埽眼柴八束草十二束
髙七尺寛七尺长一丈用料四千七百八十觔髙六尺寛六尺长一丈用料四千三百四十觔髙五尺寛五尺长一丈用料三千四百一十觔漕规料价
宿桃木价　不尺木九分一尺木钱一分　尺一木钱四分　尺二　钱八分　尺三　二钱三分　尺四　三钱一分五厘　尺五　四钱五厘　尺六四钱五分五厘　尺七　五钱三分　尺八　六钱七分　尺九　八钱三分　二尺　九钱八分
邳睢木价　尺三木二钱七分　余与宿桃同
徐属木价　尺三木二钱七分　尺五木四钱二分五厘尺六木四钱七分　余与宿桃同
髙宝木价　尺木　九分二厘　尺一　一钱九厘尺二　一钱二分六厘　尺三　一钱四分三厘尺四　一钱六分　尺五　一钱七分七厘　尺六二钱五分五厘　尺七　三钱三分二厘　尺八三钱九分四厘　尺九　四钱六分八厘　二尺五钱四分四厘　二尺一　六钱二分二厘　二
尺二　七钱二分四厘　二尺三　七钱八分四厘二尺四　八钱六分八厘　二尺五　九钱五分
四厘
江都木价　尺木　九分　尺一　一钱七厘　尺二一钱二分四厘　尺三　一钱四分一厘　尺四一钱五分八厘　尺五　一钱七分五厘　尺六二钱五分三厘　尺七　三钱三分　尺八　四
钱一分九厘　尺九　四钱六分六厘　二尺　五钱四分二厘　二尺一　六钱三分一厘　二尺二七钱一分一厘　二尺三　七钱八分四厘　二
尺四　八钱六分八厘　二尺五　九钱五分四厘
山清木价　尺木一钱一分　尺一　一钱四分　尺二　一钱八分　尺三　二钱三分　尺四　二钱七分　尺五　三钱四分　尺六　四钱三分　尺七　五钱三分　尺八　六钱七分　尺九　八钱三分　二尺　九钱八分　二尺一　一两二钱一分　二尺二　一两四钱七分　二尺三　一两七钱三分　二尺四　二两零二分　二尺五　二两三钱二分　二尺六　二两七钱　二尺七　三两一钱二分　二尺八　三两五钱七分　二尺九四两零五分　三尺　四两五钱六分　三尺一五两一钱　三尺二　五两六钱七分　三尺三六两二钱七分　三尺四　六两九钱　三尺五七两五钱六分　三尺六　八两二钱五分　三尺七　八两九钱七分　三尺八　九两七钱二分三尺九　十两零五钱　四尺　十一两一钱一分四尺一　十二两一钱五分　四尺二　十三两
零二分　四尺三　十三两九钱二分　四尺四十四两八钱五分　四尺五　十五两八钱一分四尺六　十六两八钱　四尺七　十七两八钱二分　四尺八　十八两八钱七分　四尺九　十九两九钱五分　五尺木二十一两零六分
徐属各色料价　襍草毎束六觔价三厘　苇每束二十觔价一分　蔴每觔一分六厘　草绳每套九觔价一分
邳睢各色料价　草每束六觔价二厘六毫
余与徐属同
扬河防各色料价　红草每束二十五觔价一分五厘稻草毎束二十五觔价一分二厘五毫　江柴每
束百觔价八分　黄蔴毎觔价一分二厘　白蔴毎觔价一分八厘　石灰毎石价二钱　糯米每石价一两　缆柴每担价一钱　稻草防每条五觔价二厘五毫　每砌旧石一丈工价三钱　每砌砖百块工价三分　每灰一石用糯米五升　每砖一块用石灰二升　毎砌石一丈用石灰【阙】　钉每觔价三分煤炭一石价三钱　每砖一块价一分三厘　灰筛一面价二分　灰箩一只价五分　木匠每名每日食米一升五合
山盱山清山安三防各色料价　埽柴每束三十觔价二分二厘　红草毎束十觔价六厘　防柴毎束三十觔价二分七厘　□蔴每觔价一分四厘四毫刘淳荡柴山阳县产柴每束三十觔价一分七毫刘淳采运各工红草毎束十觔价三厘　防樟叶每百觔价五钱三分九厘二毫六丝　石灰每石价一钱四分四厘　芬草每觔价三厘　钉每觔价三分芦蓆每片价一分　灰筛毎面价四分　木掀每
把价六分扫箒每把价八厘
宿桃二防各色料价　草毎束六觔价二厘六毫
余与徐属同
又竹价　九寸圆　五分八厘　一尺　七分一厘一尺一　八分五厘　尺二　九分二厘　尺三一钱零五厘尺四　一钱二分六厘
修船则例
修造大栁船　三年小修银二十两　五年大修银三十两　八年折造银五十两
大浚船　三年小修银八两　五年大修银十二两
八年折造银十八两
中浚船减十之一五
小浚船减十分之三
未到年限损坏着船头赔修如遇真正暴风漂没夲船头赔十分之三通幇赔十分之七
运石工价
吕梁王家山采下石块浚船运至宿迁交卸每丈一钱四分　大古城交卸每丈一钱六分　清江浦王家营交卸每丈二钱四分
大谷山采下石块浚船运至宿迁交卸每丈一钱七分　大古城交卸每丈一钱九分　王家营交卸每丈二钱七分　石匠凿砌石块不论双单料半每丈给银八分　竹杠每条二分　小竹每根三分　灰筛每面二分　灰箩每只五分
二十年奏销大工
山盱防各减坝　大河砖毎块银一分六厘　单料而石每丈九钱五分　料半青面石每丈一两四钱二分五厘　石灰每石一钱四分四厘　石匠凿锭眼每个五厘　钩眼每个三厘　石匠凿光石连砌每面石一丈给银一钱五分　每石一丈不论双单料半牵用石灰一石　每塼一块用灰升半　油灰每觔一分　钉每觔三分　桐油每觔五分五厘　生铁锭每觔一分四厘　真火灰每石二钱八分八厘　熟铁锔每觔五分　竹篾每觔一分二厘　黄蔴每觔二分　酱每觔一分五厘　硪肘每付八分　煤炭每石二钱五分
山清外河防减坝
杨桃藤每觔六厘　做三和土每方用火灰三十石黄土一百筐杨桃藤六十觔　余料与山盱防同
宿桃大工料价　做双料青面石每丈一两八钱　大砖每块一分二厘　石灰每石一钱六分　熬汁荒柴每石银二分　生铁锭每觔一分四厘　铁锅每觔五分　钉每觔三分　擡石铁绳每条十五觔价七钱五分　檀木撬植每根七分　铁掀每把一钱木掀每把六分　扫箒每把一分五厘　煤炭每
石三钱　撁钻皮条每条一分　云硪每架三钱五分　锅铁每觔一分五厘　黄蔴每觔二分　黒煤每觔四分　矾红每觔五分　水胶毎觔八分　桩手每工五分　竹笆每片用匠一工　芦笆毎四片用匠一工　籖桥八根用匠一工
闸式　墙髙三丈用一尺二寸寛一尺二寸厚双料石二十五层五层用里石七路　四层六　又四层五五路　四层四路　四层三路　四层二路
里石一千九百八十丈【俱用一尺二寸寛一尺二寸厚】河砖七万九千二百块【一尺二寸长五寸濶四寸厚】顶墙石马牙桩一千八百段【用尺五六木六百株一木三截每丈用桩三路每路二十段后又添一路共四路】顶里石梅花桩三千九百六十段【用尺四五木九百九十株一木四截每丈用梅花桩十一路每路十二段】底石六百十四丈六尺八寸【九寸厚一尺二寸寛料半毎丈用梅花桩十八段】顶底石梅花桩一万一千零六十四段【用尺三四木二千七百六十六株一木四截】火灰三千四百九十四石六斗八升【每石一丈用灰一石】糯米二百零九石六斗八升【每灰一石用糯米六升】熬汁柴六千二百九十束【每束三十觔】前后锁口共用三和土二十八万【三尺深三尺】铁锅一千八百个【每个重一觔】铁锭一千八百四十四个【每个重四觔】熟铁条九根共六千三百觔【每觔四分】
天然闸　砂碛一方【四钱】　碎石一方【九钱五分】　单料一丈【五钱】　双料一丈【一两】　凿光五面见线石【每丈一钱五分】

[book_title]治河奏绩书巻三
总督河道兵部尚书靳辅撰
奏议
题为河道敝壊已极等事康熈十六年九月十六日准工部咨开工科抄岀和硕裕亲王等防覆工部等衙门覆总河靳　题前事等因康熈十六年八月二十六日　题本月二十九日奉
防河道闗系重大应否缓修并防议各本内事情着总河靳辅再行确议具　奏钦此钦遵该【臣】防得【臣】以谫劣庸才荷防
皇上不弃擢为河道总督到任之后遍阅情形广谘博询具疏力请大为修治并将经理事宜分疏条奏但其间需费浩繁而河库无几不得不谬议设处钱粮三欵又因一时不能应手复陈直省豫徴之法以济急需今　廷议谓军兴饷绌并未豫徴不便准行并用夫太多若派募隔省恐不肖官役借端扰民亦未可定请
勅【臣】先将要之处酌量修筑坚固无致误漕俟事平之日照【臣】所题再行大为修治等语防
皇上以河道闗系重大应否缓修
命【臣】再行确议【臣】伏诵
纶音不胜愧感葢【臣】身任总河之职而识虑短浅不能确筹善策使运道立通民生由拯以仰慰
皇上已饥已溺之懐反
皇上宥其疎庸更令确议此【臣】之所以愧感无地也因思军兴饷绌并未豫徴并夫隔省恐不肖官役借端扰民等语此真　廷臣恪遵
皇上轸念民生困苦至意【臣】敢不一一仰体谨于各疏内随时确酌另为议请至于先将要之处酌量修筑坚固无致误漕等语此则　廷臣深知司农仰屋之艰既不便于豫徴不得不议暂缓也然【臣】反复筹维再三勘阅上歴桃宿邳睢灵璧以至徐州下而山清安东经云梯闗各套港以达海口复阅洪泽湖一带并髙邮寳应江都泰州以及安丰河垜等各凡江南州以北黄运两河并黄河之南北两岸运河之东西二堤【臣】莫不亲行遍歴详加体察以【臣】目之所见耳之所闻合之舆情参之往籍有断防难以议缓者【臣】知之既切又何敢泄泄从事以贻将来无穷之害乎【臣】请再将黄河水势并河底淤浅情形不避烦渎为我
皇上一一陈之夫黄河发源昆仑其流最远自歴龙门合陜豫之水而益见奔腾又东至骆马湖口更加东省运河山泉诸流而势愈难待又东南至于清口防合全淮而弥漫滔天矣似此滔天弥漫之水非海无归然自清口歴清江浦云梯闗以至海口尚有三百三十里之遥其中非得寛深广大之渠受其来而听其去安能使之畅流无阻也【臣】闻顺治年间河道未壊之时清江浦以下之河身深二三丈至五六丈不等寛二三百丈至六七百丈不等广大如此是以虽遇伏秋水涨足以有容而不至于泛滥乃今日清江浦以下之河身深二三尺至五六尺不等寛十二三丈至十八九丈不等逼窄如此是以即使霜降水消亦难承受而每至于冲溃也【臣】请将今者寛深之数牵算而合较之深二三丈至五六丈牵算计深四丈深二三尺至五六尺牵算计深四尺昔四丈而今四尺是前此河水之深十倍于今日也寛二三百丈至六七百丈牵算计寛四百五十丈寛十二三丈至十八九丈牵算计寛十五丈昔四百五十丈而今止十五丈是前此河身之寛三十倍于今日也以十倍与三十倍合算之是今日受水之河身仅有前此三百分中之一分耳夫黄淮之水自若也伏秋之涨仍然也而其入海之路竟淤去三百分中之二百九十九仅存一线其何能容于以知各处之漫冲渍溢诚势所必至者也不惟是也自臣于本年四月初六日到任之后目击清江浦以下三百里河身浅窄情形而清江浦以上深虽不过丈余寛则尚有百余丈及二三百丈不等也乃自七月十八夜杨家庄遥堤溃决之后一路渐渐淤浅【臣】亲乗小艇遍阅河中自清江浦以上歴清口并清河桃源两县以至杨家庄前通计一百七十余里其向之深丈余者今则止深二三尺至五六尺不等矣向之寛百余丈至二三百丈者今则止寛十余丈至二三十丈不等矣虽此系新淤之土不难刷开然下流不通将令刷归何地即今【臣】若欲照　廷臣议先将要之处酌量修筑则必以急堵杨家庄决口为首务以其为漕艘必经之地现在淤浅难行也殊不知清江浦以下三百里乆淤之河未经疏通即使杨家庄闭合龙门不旋踵而他处又必告溃况清江浦以上至杨家庄业已尽行淤浅哉如将下流河身及早挑浚深通然后极力堵塞杨家庄决口则龙门闭合之后河流入海有途一百七十里新淤可以渐渐刷开故道可复漕运亦可无误若不挑浚下流而但议堵决则水至无归不特徒费钱粮徒劳民力此一百七十里新淤断防不能刷去必且更于杨家庄以上徐邳睢灵地方另行溃决决口移上一里则河身多淤一里将见东豫二省频告水灾而骆马湖以下势必全无运道矣此【臣】之所以力请大为修治也况及早兴修约费银二百余万荷
皇上齐天之福数年之间或得告竣则田土尽出赋税可增民生亦可望其乐业安居粮运亦可使之遄行无阻若不急为大修则年年堵决岁岁挑河恐所费之数亦不下二百余万而河道愈壊漕运愈阻【臣】受溺职之罪固不足惜其如民生　国计何哉此【臣】之所以力请修治而断断不敢议缓也不惟是也【臣】前题八疏内应修工程固属防不可缓更有【臣】前疏未尽事宜亦必须急为并举方称万全葢【臣】前题八疏原止就原任工部尚书【臣】冀如锡等条议疏内所开工程建议修筑其【臣】疏较部【臣】等疏内増估者惟云梯闗外挑河筑堤一工耳至于南岸白洋河以上北岸清河县以上则原未议及惟于第八疏内将其间或更有应损益増减及一切未尽事宜有勿庸渎
听者容【臣】竟自举行有必当上
闻者容【臣】随事入
告等语　题明在案也今【臣】亲加详勘南岸遥堤自白洋河宿迁县境超上歴邳州睢宁灵璧以至徐州共计程二百八十里其堤内田地较之堤工俱低九尺一丈及一丈一二尺不等而堤外淤滩则较之堤工止低三四五六七尺不等甚有淤滩与堤顶相去尺许及竟与堤顶平者今岁伏秋水涨直上堤顶虽防印河官竭力于堤顶之上督夫挑土暂为搪防然不过加四五尺寛一二尺髙于子堤一段耳万不能恃以捍御洪流也且又有堤外乆停积水堪敌黄河黄水不能侵入其未经淤髙之处则又一汪洋清波千顷每遇大风鼓浪将旧堤积渐撞击莫不剥落坍残仅存数尺北岸遥堤自清河县起上歴桃源宿迁邳州睢宁以达徐州共计程四百里内清河至宿迁一百六十里系漕艘经行驿逓飞驰之地堤工尚寛及至骆马湖而上除近山之处原未筑堤外凡现在之堤悉皆残缺不堪其中虽无堤顶与河滩相平之处然堤顶较之内地俱髙八九尺一丈不等而较之外滩不过髙四五六七尺不等且亦有积水侵堤甚至两面皆水日受汕击之患者内如徐州之花山张家楼一带原属岗阜之地近因河底垫髙士民条议创筑堤工拦水乃工程未竣而洪流骤至业已冲成大缺其水从东北直注出骆马湖之后将运河猫儿窝一带渐渐淤垫以上情形俱【臣】亲身经歴竚立徘徊往来相视目击危险之状不禁心胆皆悸是以不得不并请急修虽骆马湖以上非漕艘经行之地殊不知南岸一决其水必由邸家白鹿等湖漫过归仁堤助洪泽湖滔天之势撼击髙家堰髙良涧等一带堤工各堤势不能支必至决裂即或堤工坚固如铁不即溃决亦必从顶漫过直冲运河之堤由清水潭下淹髙寳等七州县田亩嗣此淮流仍旧旁泄不能助黄刷沙清口以下黄运两河仍必淤垫此骆马湖以上南岸不治必壊运道之情形也北岸一决其水必由骆马湖之后横冲邳宿运河将河底并骆马湖底积渐淤髙嗣此东省山泉诸流不能畅行一遇伏秋水涨则济宁鱼台嘉祥钜野滕峄等州县之田畆必至淹没运河堤工亦必至于冲溃此骆马湖以上北岸不治必壊运道之情形也至于黄河上流有决则下流必淤故骆马湖以下至清口一带攸闗运道之黄河必得骆马湖以上无旁泄之事方能深通是以凡此两岸危险情形均当逐一亟为修治也合而计之清江浦以下之河身不挑堤岸不筑不用铁埽箒等器设法加浚河身并浚海口则黄淮无归黄运两河并髙家堰一带之各堤岸处处皆可冲漫见在决口虽大费钱粮堵塞坚固而此塞彼冲终归无益下流既挑浚疏通矣而清口以上烂泥浅一带不挑引河则淮流不畅湖水不能速下髙堰一带之堤岸尚属堪虞烂泥浅一带既挑引河矣而下自清口武家墩歴髙家堰髙良涧以至周桥闸一带残缺之堤不行加幇髙厚并不筑翟家坝之堤堵塞大小三十四处决口及成河九道之处则淮水旁分刷沙不力黄水必仍内灌而两河必仍淤垫是以今日治河之道疏下流幇堤岸堵决口皆属至之工诚缓一不可者也至于山清髙寳一带运河必须深挑以通重运此又不待言者矣摠之下流既疏残堤既幇决口既堵则淮水可使径行趋海然后并堵杨家庄决口急挽黄流使之赴清口防淮则故道可复河既复故而并将骆马湖以上两岸卑薄残缺之处逐一修治再行设兵防守之法庶或可保永远而不至于徒费钱粮徒劳民力也【臣】谨将各本内事宜逐一详加确议分疏　题覆贴黄难尽伏乞
皇上俯将防【臣】各疏防语概赐全览
勅部速议施行
题为敬陈经理河工事宜第一疏事窃【臣】防得今日治河之最宜先者无过于挑清江浦以下河身之土以筑两岸之堤【臣】前疏已偹陈之矣惟是募夫一节如工程稍缓量用人夫数万名者不难就近招募然【臣】前疏因恐水涨无归又生他变欲于一二年间将两河工程概图完竣是以挑浚黄河之夫议每日用至十二万有竒之多尚有其余各疏内挑浚幇堤堵决各工所需人夫每日亦不下七八万摠计每日用夫二十万念淮扬附近断不能有如许多夫应募故不得不将挑浚黄河之夫议令江南隣属并河南山东协募也今　廷议谓远各省恐不肖官役借端扰民请
勅【臣】酌量设法就近募夫不致误工等语【臣】思道逺工长不肖官役借端扰民之事诚难保其必无然就近召募则断不能取齐若仿照旧例多加工食以鼓舞招徕之则动须增费数十万两从何设处且使即加工食淮扬被水已乆困苦灾黎除死亡卖身之外其逃散四方者一时不能聚集应募者少必至误工【臣】反覆筹酌更得驴驼代挑之法凡下锹掘土并夯杵成堤俱用人夫其往来运土则以驴驼约可省夫一半并原限二百日完工者改为四百日完工则前拟每日用夫十二万有竒者今止须用夫三万余名并驴三万余头足矣又其余各工每日亦需夫七八万其间但有可用驴驼以省人力之处容【臣】随时斟酌而行则需夫不至太多可以仰遵　廷议就近设法召募济工矣至所需驴头容【臣】竟动钱粮行济东兖开归等府价买解淮济用统计南岸至白洋河歴云梯闗至海口北岸自清河县歴云梯闗至海口挑河筑堤工程其所用人夫工食驴头草料以及一切诸费容【臣】设法节省总于原题第一疏内所估需银数内期于足用惟是驴头等项一切俱不民而尽属官买则其间料理之烦更多数倍【臣】再四思维必须将【臣】第八疏内所议守堤官兵豫为设立责令照管夫驴督率夯杵在伊等即系将来守此堤工之人自能尽力以图坚固更为一举两得之道若夫两岸遥堤【臣】原题面寛三丈底寛七丈髙一丈二尺每堤一丈用土六十方然【臣】又各处阅歴细察情形遥堤固属必需而缕堤尤不可少葢黄河流急则沙行流缓则沙垫而河身窄则流急寛则流缓今莫妙于筑缕堤以束水而以遥堤并加筑格堤用防冲决使守堤人等尽力防防缕堤设或大水异涨即有漫冲亦至遥堤格堤而止自不至于夺河成缺该守堤人等随将缕堤仍旧筑起为工亦易【臣】请将原估筑遥堤之土六十方分筑遥缕二堤并量增格堤其缕堤顶寛二丈底寛六丈髙六尺每缕堤一丈用土二十四方遥堤顶亦寛二丈底亦寛六丈髙八尺每遥堤一丈用土三十二方二共用土五十六方较之原估每丈余土四方或隔五七里或隔十余里即以所余之土再筑格堤一道格堤顶寛二丈底寛六丈髙五尺以上各堤均令守堤人等一并加意防防并将各堤逐年加幇务极髙厚可也再查南岸白洋河以上至徐州一带堤工长二百八十里北岸清河县以至徐州一带堤工长四百里其间残缺危险在在皆然断须急为并治至于治之之法【臣】筹维再四若徒加幇遥堤则既不能束水而又无重门之障良非至穏之着莫妙亦于近河去处加筑缕堤并量筑格堤以为外藩其残缺遥堤亦即一体加幇髙厚方称万全也惟是工程浩大既不能多用民力亦不敢全动官银除【臣】先经严行各该州县速拨民夫加幇旧堤俟详至务令一律加幇外其所议加筑之缕格二堤必须动支钱粮募夫兴举者也至此项堤工凡在骆马湖以下者俱照白洋河以下之式缕堤筑顶寛二丈底寛六丈髙六尺每堤一丈用土二十四方两岸共计二百里约长三万六千丈用土八十六万四千方又应筑格堤约七千二百丈顶寛二丈底寛六丈髙五尺每丈用土二十方共用土十四万四千方骆马湖以上缕堤格堤俱筑顶寛二丈底寛六丈髙五尺每丈用土二十方南北两岸除骆马湖水占之处不必筑堤外其余约长四百六十里计应筑缕堤八万二千八百丈格堤一万六千五百六十丈二共九万九千三百六十丈计用土一百九十八万七千二百方以上两岸缕格二堤通共用土二百九十九万五千二百方毎方止以用夫三名计银一钱二分科算共需银三十五万九千四百二十四两此系又议加增之欵亦统于第六疏内措处应用如此则人力既尽自可少意外之虞矣至于管工等官所管工程坚固合式与否其议叙议处之处容【臣】于第七疏内一并确议　题请伏
睿裁
题为经理河工第一疏内未尽事宜事窃照河道敝壊已极防
皇上轸念生民昏垫之苦准动正项钱粮
命【臣】大为修治【臣】虽至庸至劣敢不仰体
鸿慈竭尽驽骀以期得当惟是其间一切事宜较之【臣】题原疏有应损益增减者除微小事宜【臣】俱仰遵廷议竟自举行外所有必须入
告事宜【臣】敢不具疏　题明至此番　题明之后或仍有应损益增减者【臣】又当随时随事据实入
告者也查黄河堤工髙寛丈尺【臣】原　题估疏内开黄河南岸自白洋河以下北岸自清河县以下各至云梯闗止通筑遥缕格堤遥堤髙八尺缕堤髙六尺格堤髙五尺南岸自白洋河以上北岸自清河县以上各至徐州止俱筑缕格二堤其在骆马湖以下者缕堤髙六尺格堤髙五尺在骆马湖以上者缕格堤俱髙五尺俱系面寛二丈底寛六丈等因此不过举其大畧也其间损益增减之处原应临期斟酌今【臣】屡歴河干反覆详勘有顶冲之地旧遥堤贴近河身不能又筑缕堤应即以旧堤为缕堤而于旧堤之外另筑遥堤以为重门之障其费倍于缕堤者有地势甚洼情形颇险不便照原估髙寛尺寸必须多费土方者有地势稍亢情形不险不必照原估髙寛尺寸可以节省土方者摠之危险之处【臣】不敢茍且图省惟有加意用工以防意外之虑然以所费繁多又不得不于平坦无虞之处力求节省以此补彼通融儧筑务期有济耳又挑土人夫工食数目【臣】原疏开南岸白洋河以下北岸清河县以下毎土一方分别逺近牵算给银一钱六分即以挑河之土运筑成堤等因皆系查照往例土方工食酌估者也殊不知往例多系垒土成堤而未尝实事夯杵是以取土一方即可成堤一方今【臣】立定规则以上土五寸为一层将第一层夯杵筑坚然后再上第二层之土一例加夯逐层逐寸彻底夯杵并用石硪打平以期坚实永保乆逺每取土一方仅可筑堤六分及六分有竒不等【臣】亲行徧试莫不皆然今若照取起之土算给工食则人夫可以糊口应募自多然用十分钱粮而所筑之堤止六分有竒不特与原　题丈尺不合而堤工卑薄难免冲漫之虞若照筑成之土算给工食则十夫工程必须人夫十五六名始能筑起各夫难堪赔累往往潜自散去及再行召募而任呼不应贻误匪轻【臣】虽给与驴头俾代人力而各夫以不谙喂养且知　廷臣有工完变价之议诚恐不时倒毙不无赔偿之累是以不肯领给【臣】即行东豫各处停止购买其有购到者俱经发还矣【臣】复思得车运之法随造小车试騐每夫十名给车二辆可以省夫一二名而造车之费每车止用银四钱五分【臣】即动支钱粮分头儧造土车万余辆散给各夫各夫既免喂养之烦又无赔偿之虑是以纷纷领用然以十夫而领两车仍不能筑起十六夫之工程夫头人等往往告苦求增工食【臣】廵阅堤工各夫环跪而呼谓从前筑堤并无此番夯杵之工从前领银十二两于附近取土一百方便可成堤一百方今领银十二两遵奉于附近二十丈以外取土一百方如式筑作必得添夫二十名专事夯杵打硪即添夫夯硪而所取百方原土仅筑成六十方堤土且阴雨之日难施畚锸防防小民安得赔垫一半若不增给断难再筑等语【臣】屡为亲试事属真情复制三寸围圆铁杵一根将新旧各堤杵隙盛水逐一试騐旧堤处处皆漏新堤十处之中有七八处不漏仍有一二处渗水【臣】察其根由或系沙土或系夯杵不到所致也因念前此河堤之易于溃决者寔缘土松所致况见今如此逐层夯筑而以杵隙盛水之法试之尚不能全然不漏何敢不竭力督夯以期坚固【臣】反覆思维往来察度宿桃山清安五县人力弱而工程多人力弱故挑土少工程多故募夫难此五县筑堤土方必须免其逺运止合于附近离堤二十丈之外取土晴明便于力作之日按土方给银阴雨难施畚锸之时每名量给食米柴菜银一分二厘以资糊口将原估银一钱六分扣留一分为制造土车夯杵石硪锹锄等项并给各夫阴雨食米柴菜之资其余一钱五分为筑成堤土一方之工食各夫既得土车之用而阴雨又免枵腹且复量为增加自不至于裹足不前至徐灵睢邳一带人力稍强而工程较少应量减一分照一钱四分一方科算至于阴雨难施畚锸之时亦一例给与食米柴菜之资可也惟是逺运土方原为深挑河身起见今俱改为附近取土非【臣】置河身于不问也【臣】往来相度如清河北岸等处必须挑挖引河者除相机挑挖外其余俱用铁扫箒揭沙乗流浚深河底之沙似乎有济且较挑河之费所省实多前此重运经通宿桃之时已获小效今【臣】见委监理官王兴元等雇募夫船各给铁扫箒五百枚分工揭浚倘得将见在数尺深之河底浚深至二三丈则水自归漕而河复故矣其浚河船只与其常川雇觅不若多造官船同是动支钱粮而原船仍在可为守堤兵丁平时浚河运料之需且守堤兵丁必须每十名给船一只【臣】原疏止造二百九十六只实属不敷必须添造三百余只始可足用是以多造官船诚一举两得之事也至添造浚船约需银一万余两而雇募揭浚黄河水手縴夫约需银四万余两俱于【臣】原　题敬陈经理河工事宜各疏内通融节省应用不复更请钱粮以上各项除【臣】见在举行外相应随事　题明伏乞
皇上睿鉴施行
题为　题明经理河工第三疏内未尽事宜事窃照【臣】先因髙家堰髙良涧等处临湖一带堤岸残缺单薄危险异常【臣】往来相度必须将残堤逐一加幇髙厚然后次第堵决庶免已塞复冲之患等因于敬陈经理河工事宜第三疏内　题估在案查此等堤岸原髙六七尺不等【臣】估一概加髙三尺共髙一丈并外筑坦坡内筑陡坡今髙家堰石工五十余丈已经一律加髙其髙良涧板工五千余丈亦经改为小埽桩土见在督夫挑土尚未修竣惟是武家墩决口一处髙家堰石工决口七处虽经堵完而髙良涧板工决口二十六处止堵完十六处尚有大小决口十处未经堵塞并翟家坝成河九道之处全未动工计淮水之下清口者不过十分之五耳而已成一片汪洋清波万顷之势目今运河内湍流直防急溜非常幸頼今春将挑河之土幇筑寛堤仅免意外之虑然扫湾之处塌卸甚多见檄该管道防印河各官分头抢救至黄河自清江浦以下出漕四漫亦委监理各官或用铁扫箒揭沙之法乗流疏浚或督催夫役抢筑堤工至于髙家堰一带石工五千五百余丈原髙七尺者今水与堤平将【臣】原疏所称可筑坦坡之三千八百余丈俱被水占堤根其所恃以捍此滔天之水者惟新加之三尺土堤耳淮水仅来一半而其势之汹涌已至于此若今岁秋冬来年春月再将髙良湖未完决口十处并翟家坝成河九道之处尽行堵筑则来岁伏秋湖水益涨大为可虞【臣】反覆筹维坦坡既不能速筑必须将髙家堰石工加髙三尺与新加土堤相平然后另加土堤三尺共髙一丈三尺至于堤里原止估筑陡坡一丈者所恃外有坦坡耳今坦坡既不能施工而堤身单薄必须加筑戗堤一道面寛一丈底寛二丈髙一丈又髙良涧一带亦应幇筑戗堤面寛一丈底寛二丈髙八尺为万全之计其需用土方止须将原估坦坡之土移为戗堤加髙之用所少无多惟加髙石工三尺除各决口内冲卸旧石砖块尽行捞起济用外计其添买砖石灰米匠役之费约需银五万余两亦于【臣】原　题敬陈经理河工事宜各疏内通融节省应用不复更请钱粮除见在檄督该管各官星飞办料兴举外【臣】谨具疏　题明伏乞
睿鉴施行
题为再陈经理河工第一疏内未尽事宜事窃照【臣】于康熈十六年七月初六日将江南敝壊河道分列八疏　题请大为修治其间第一疏内所估计者黄河南岸自白洋河起歴桃源清河山阳三县出云梯闗至海口共长四百一十里北岸自清河县起歴山阳安东二县出云梯闗至海口共长二百八十里两岸各筑长堤一道通共估银九十八万九千七百九十余两此就尚书伊桑阿等条奏内所估工程【臣】惟将尚书【臣】等所估土方酌减十分之三四并于尚书【臣】等原估之外增估云梯闗外一带工程其余原未估及也迨具　题之后【臣】循河而上亲行相度目击南岸自白洋河以上歴宿迁睢宁灵璧以至徐州计程二百八十里北岸自清河县以上歴桃源宿迁邳州以至徐州计程四百里其间堤工处处残缺在在堪虞且堤离河近设有溃决必至夺河为患阻运残民【臣】忧心如灼寝处不宁方拟具疏入
告间适值　廷【臣】以需饷之时费用无出将【臣】前　题
八疏俱议暂停荷防
皇上轸念运道民生
勅【臣】再行确议【臣】随将南岸白洋河北岸清河县以上各至徐州之形势逐一声明并议各加筑缕堤一道并筑格堤以为重门之障增估银三十五万九千四百二十余两二共实需银一百三十四万九千二百余两统于第一疏内一并　题请随廷议覆允于康熈十七年二月十一日奉有依议之
防钦遵在案【臣】自奉
防之后见在严督各官将徐州以下估定工程酌量缓急分头儧修设兵委官加意防守当此伏秋大水幸皆保固无虞惟是徐州而上南岸歴该州之十八里屯楚王墓贾家楼等处经萧县并河南之永城县复由江南之砀山至河南之虞城县界止北岸歴该州之大谷山杨家庄许家庄等处经丰县砀山至山东省单县界止两岸各长二百余里其间地髙并有山之处俱无堤工凡属低洼之处悉有堤岸有有堤一道者亦有有堤两道者其见有之堤虽不似徐州而下之顶冲危险然残缺亦多祗以离河甚逺即有漫冲亦不至于夺河妨运【臣】是以不敢估用钱粮惟督令该地方官量拨民夫逐渐修筑如康熈十六年八月三十等日萧县之石将军庙吉门两河口等处共漫堤工一百二十余丈经【臣】将防守各官　题叅革职戴罪修筑续据该管各官督率民夫竭力堵筑俱于十七年四月初二日告完屡据各官详请具　题开复【臣】因决口虽已堵完而残缺之堤未经幇固恐一为开复则又他视不前是以不准所请批令将残堤幇完之日始为具　题开复等因在案岂期今岁七月江南方告旱荒而上流之水奔腾沸涌而来虞永曹单丰砀萧徐之间数日之内陡长数尺水髙于堤平漫而过据淮徐道吴炜等申报萧县长堤漫缺九处共长三百八十七丈一尺砀山尚未查确河南虞城县亦漫三口俱经【臣】驳取经修防守职名俟其覆至照例　题叅外【臣】因思
皇上不惜费数万金钱
命【臣】大修河道葢不仅专为济用而实欲兼以保民也今徐州以下虽在大修而上流漫冲以至宿徐等州萧砀虹灵睢宿等县处处被灾虽漫溢之处离河甚逺并不夺河阻运然大水骤至之际禾苖尽空秋成失望若不并为图治则嵗岁伏秋势必淹没此数州县民生又安望其有起色耶除河南黄河容【臣】与河南抚【臣】董国兴确酌修防毋令漫溢外至于江南徐州以上并萧砀一带州县必须设法治之庶可稍救其岁岁被灾之苦但军兴需饷之际安敢再请钱粮【臣】往来相度反覆筹维更有一得之愚不敢不为我
皇上告也维黄河之水虽合千支万而来然怒涨之时亦皆逐寸加增两岸之堤髙者不过一丈低者仅有五六尺若河身之水止增三四尺犹可也其如河底垫髙毎毎骤长一经长与堤平即便漫堤而过水过之处堤土随被洗去顷刻立成决口于是堤外逐渐所积五六尺髙之水尽从决口奔腾而下所过之地禾稼漂流室庐倾倒矣【臣】愚以为既知水之逐渐加增则当作一逐渐泄之之法惟有建筑减水坝之为得也查桃源县地方向有减水坝四座【臣】亲为勘量毎座止寛一丈七尺合四座计之其泄水之地不及七丈以无穷之水而俱欲頼此七丈地靣泄之自属无益今【臣】拟筑之减水坝东西寛十二丈南北长十八丈六尺中立矶心六座两旁俱用石墙土内宻钉排椿灌以浆灰上铺石板聨以铁锭每坝一座共成七洞每洞各寛一丈八尺计其泄水之地共有十二丈六尺先于砀山县南岸建坝一座以减豫东二省骤来之水砀山坝内疏泄不及者随于萧县南岸又建一坝以减之更于徐州北岸大谷山去处并州城对岸子房山去处连建两坝以减之至州城之下尚有疏泄未尽者于花山去处亦建一坝以减之如此则随涨随减随减随流河内之水既无涌积漫堤之虞堤内之流亦无泛滥奔腾之苦不特萧砀丰徐之田亩渐渐可耕而徐州以下邳睢灵璧新旧河堤俱可不至横决以上萧砀徐三州县地方所建五坝内南岸二坝所减之水导归濉河役姬村永堌等湖而下使沙停湖内听清水由白洋河复入黄河北岸州城迤上二坝所减之水排入微山吕孟等湖而下亦使沙停湖内聼清水由韩庄闸归运河出骆马湖复入黄河花山一场所减之水引令从新决大口而下亦使沙停口内听清水由猫儿窝归运河亦出骆马湖复入黄河至宿桃一带则仍受全河之水自是怒涨非常于是亟于宿迁北岸拦马河朱家堂温州庙连建三坝以减黄河与骆马湖防合之水又于桃源北岸之古城黄家嘴二处亦建二坝以减黄河与白洋河防合之水更于清河北岸西王家营张家庄二处安东北岸邢家庄一处连建三坝以减黄河与淮河会合之水以上宿桃清安四县所建八坝俱在北岸其所减之水内宿迁三坝与古城一坝俱引入杨家庄大决口黄家嘴俱引令归黄家嘴旧冲口内西王家营张家庄二坝俱引令归张家庄大决口内邢家庄一坝引令归邢家庄旧决口内各各排入仓颉等湖使之东北由沭阳之沭河海口之连湖二河入海如此则毎岁五六七八月之间凡遇河流暴涨而宣泄有途加人力修防之宻自不至于壅积伤堤漫冲横溢其夏初秋季水平之时与冬春等月水涸之后则皆仍复归漕安流趋海更免旁泄停沙淤髙河底之患以上通共建坝一十三座并量挑引河引水入旧口归各湖以免漫渰田亩毎坝一座约需费银二万余两通共约费银二十六万余两然此坝一建则水不涌涨其原估应筑之遥缕格堤可以相地势之髙卑与离河之逺近凡地势卑而顶冲危险离河甚近者仍筑遥缕堤二道地势髙而离河逺者止筑一道以省钱粮计【臣】原　题第一疏内需银一百三十四万九千二百余两者【臣】约畧计之可以节省五十余万两内除应费建坝银二十六万余两仍可照原估节省银三十余万两且此坝与各工告成之后不特无夺河阻运之虞而沿堤田畆水灾亦可渐减其于　国计民生大有攸頼也【臣】再三筹度委无疑义除一面飞督各官办料兴举并相度地势减筑堤工外相应特疏　题明帖黄难尽伏乞
皇上睿鉴全览
勅部议覆施行
题为　题明酌改运口以免再垫运河事窃照淮扬运河由江达淮绵长四百余里其出口之处是为清口离黄淮交防之所不过二百余丈黄流稍涨即从清口灌进运河以致运河之底逐渐垫髙岁须挑浅劳民伤财不可殚计【臣】检阅明时旧制亦因黄流屡垫运河原有重运过淮之后随即闭坝拦黄除贡鲜船只仍应开放之外直待囬空南下始行啓坝等因载在河志诸书可考然【臣】思闭坝之説不特不便于商民闗而空重往来之时仍不能禁黄流之不进是茍且之防而非不易之计也今【臣】奉
命将运河大为深挑不敢不另图良法以期永逺查目今髙家堰决口七处乆已尽行堵完髙良涧决口二十六处亦将堵竣止余数十丈未合龙门计是月之内皆可断流惟翟家坝成河九道之处尚在次第兴修而约畧淮流之下注者已有十分之七黄河从杨家庄决口北防之后桃源清河每多浅澁【臣】虑阻运道一面委官雇觅夫船用铁扫箒往来揭沙一面委夫多募人夫将杨家庄南岸挑挖引水河一道挽流济运今黄流之下注者尚不及十分之一然黄淮交防之处观其水势每遇西南风作则淮流稍胜于黄而东北风起则黄淮势便相敌将来各工告竣之后淮河之水不过增十分之三而黄河之水尚当增十分之九则其内灌运河有理势所必然者【臣】往来相度查清口迤南之河乃【臣】上年九十月所挑之烂泥浅第一道引河也清口西南一里许又有支河一道乃【臣】今年春月所挑之烂泥浅第二道引河也自清口向东南行七里是为七里墩旁有石闸一座即名七里闸闸内有淤髙河形一道系明季所挑新河闸外则原属洪泽湖滩地也今闸之内外悉皆淤成平陆矣自清口进运河向东地行二里许是为新庄闸即天妃闸乃漕运咽喉又东行一里许是为文华寺即明季所挑新河之尽头也【臣】再四筹酌必须将清口永逺闭断从文华寺淤髙之新河迤南挑七里直至武家墩再折而西北又挑三里许达烂泥浅第一道引河之上流通舟济运复将烂泥浅第二道引河临湖去处乘今冬水涸之时再挑小支河数道多引湖水使归第二道引河下注清口用以敌黄凡北上之运艘与一切商民船只不令由新庄闸并清口出入而令由文华寺出七里闸绕武家墩入烂泥浅第一道引河之上流下达清口转入黄河如此则运口与黄淮交会之处相隔十有余里且河身曲折而又另有敌黄之支流则黄水虽当伏秋暴涨之际亦不能更灌运河运河既不为黄水所灌则自无垫髙之患此后不必年年挑浚即或年深月乆两岸积土淋入河中亦止须隔数年而量为小挑其节省之民力钱粮不可胜计矣【臣】约估所费查七里闸一座原为减水而未尝通舟墙底俱髙必须折修方可通运然石料俱在惟用人工与灰米等项并武家墩受水之处须筑石磡数十丈束水俾湖波虽值大涨之际亦不得多进运河又文华寺出口之处亦于北岸筑石磡数十丈以御冲击连一切挑河诸费不过需银三万余两然此功一成则【臣】原　题第五疏内挑河土方亦可量为减挑节省钱粮十余万两以见在可省之资而建此永常之利诚计之最得者也【臣】审量已乆事属万全除见在檄行该管各官偹料募夫兴举外缘系更改运口事宜应特疏题明贴黄难尽伏乞
皇上睿鉴全览
勅部议覆施行
题为特请大修归仁堤工事窃照归仁一堤原以束濉湖诸水使之由白洋河出口助黄刷沙兼为髙家堰等处一带堰堤之外藩者也自河道废壊以来河底髙于民田堤顶卑于河岸以致黄河内灌将白洋河口淤平濉湖诸水不能复出防黄竟自决堤南注并入洪泽湖击溃髙家堰冲开清水潭漫渰泗宿桃清山盐髙寳江兴泰等十一州县之田亩阻运道而害民生已非一日矣虽前此兴修曾经动用过银十二万八千两祗因革职原任归仁同知刘光耀潦草塞责且濉湖诸水无路宣泄撞冲击刷以致新修之工莫不歪斜倾倒无益河防【臣】于康熈十六年秋冬并十七年春月率同该管道防各官再三相度议于原估堤顶之上再为加髙五尺并将堤身幇寛三丈不堪石工从新另砌约需砖石灰木土方人夫等项银二十万余两又石工两头土堤共二千四百八十余丈内有决口八处其加幇堵塞之工尚未议及迨复约畧计之又需费银三万余两是此一工必得银二十四万余两方可修竣然费钱粮二十四万余两而果能束水归河自应急举殊不知黄河未治即使费银二十四万恐仍难保其不复冲开【臣】是以于康熈十七年四月二十日具为指陈河道危切等事一疏　题明缓修俟黄河疏浚深通然后确估另题等因在案也及【臣】分委各监理官雇觅夫船揭沙疏浚已将黄河浚深四五六尺不等凡清江浦以下乆淤之河原二三尺至五六尺不等者目今俱深八九尺至一丈二三尺不等矣今【臣】拟于本年桃泛之后复为大浚再加北岸创建减水大坝使本等之水安流漕中暴涨之水减少坝外则将来河身渐深而泛滥之势渐减又当乗机修筑归仁堤挽濉湖诸水使入黄河以助刷沙之力以固髙堰外藩斯称万全惟是前此虽估银二十四万余两今【臣】复加相度反覆筹维更得一劳永固兼可节省钱粮之法敢亟为我
皇上陈之查归仁堤石工自一堡至十堡原长五千七百余丈而石工之西至虹县界原有残缺土堤四百八十余丈石工之东原有残缺土堤二十余丈【臣】前估需银二十四万有竒者乃系重修石工并一律加髙修补各残缺土堤共长二千八百余丈之工程也今查自虹县界至西石工头止计长四百八十五丈仍需照原估加幇内筑戗堤面寛二丈底寛三丈髙一丈每丈用土二十五方又堤内刷成深河必须出水面每丈用土十五方共计毎丈用土四十方通共用土一万九千四百方又石工自一堡而下必须筑至七堡止计长四千五百余丈其余尚有石工一千二百余丈并土堤二千丈可以不必概筑应另于七堡石工起横挑引河一道即以挑河之土运至五十丈之外创筑大横堤一道直接白洋河上三敎堂格堤迤西止约长一千八百丈更将遥堤掘开另建七洞滚水大石坝一座黄涨则下板拦黄不使内灌湖涨则启板泄水俾其刷沙见在石工四千五百丈面约寛一丈底约寛三丈五尺髙七尺今不必折修竟以旧堤为外藩而于旧堤之内另筑大戗堤一道底面俱寛七丈髙七尺每丈计土四十九方应筑戗堤之处系积年刷成深河寛五六丈至二三十丈不等深三四尺至八九尺不等合应填出水面以便兴筑戗堤计牵深浅不等毎丈用土二十八方又戗堤之上应再筑堤一道底寛七丈面寛一丈髙八尺外坦内陡毎丈用土三十二方通共毎堤一丈用土一百零九方石工四千五百丈应共加新土四十九万五百方二共计土五十万九千九百方取土逺近不等近者照黄河堤工之例每方给银一钱五分稍逺者给银一钱七八分极逺之处必须隔河船运者给银二钱并二钱三四分不等牵算每方给银一
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>