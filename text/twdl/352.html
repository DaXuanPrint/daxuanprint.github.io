<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,卷五十一,卷五十二,卷五十三,卷五十四,卷五十五,卷五十六,卷五十七,">
<meta name="description" content="一百卷。明徐光启(1562—1633)等撰。徐光启字子先，上海徐家汇人。万历三十二年进士。崇祯五年(1632)升任礼部尚书兼东阁大学士，并参机要，后又兼任文渊阁大学士。他的研究范围广泛，以农学、天文学为突出。利玛窦入京后，徐从利玛窦学习研究西方科技知识并介绍于中国。编著《农政全书》，主持编辑。《崇祯全书》，并译。《几何原本》等。明成化后历法与天象时有不合，至崇祯二年才由徐光启主持，与李之藻及意大利传教士龙华民、瑞士人邓玉函等督成历书数十卷。徐光启病卒，由李天经主持，续成历书及仪器奉进。其书凡十一部，前有修">
<title>新法算书_徐光启_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">新法算书</span> <br/>
          作者： <span class="inputVal" id="bkauthor">徐光启</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,数学,完结</span> <br/>
          字数： <span class="inputVal" id="bknum">[book_length]729022</span> <br/>
          说明： <span class="inputVal" id="bkdec">一百卷。明徐光启(1562—1633)等撰。徐光启字子先，上海徐家汇人。万历三十二年进士。崇祯五年(1632)升任礼部尚书兼东阁大学士，并参机要，后又兼任文渊阁大学士。他的研究范围广泛，以农学、天文学为突出。利玛窦入京后，徐从利玛窦学习研究西方科技知识并介绍于中国。编著《农政全书》，主持编辑 《崇祯全书》，并译 《几何原本》等。明成化后历法与天象时有不合，至崇祯二年才由徐光启主持，与李之藻及意大利传教士龙华民、瑞士人邓玉函等督成历书数十卷。徐光启病卒，由李天经主持，续成历书及仪器奉进。其书凡十一部，前有修历缘起，皆当时涉及历术的奏疏及考测辨论事由。前五部为法原、法数、法算、法器、会通，讲述历术之基本原则及通例。后六部为日躔、恒星、月离、日月交会、五星纬、五星交会，分别讲析有关的天象及运算，谓之节次六目。书末附有德国传教士汤若望 (1591—1666)《历法西传》、《新法表异》两种，乃汤若望归服清朝后所作。该书顺治、康熙两朝先后有刊本。</span> <br/>
          封面： <span class="inputVal" id="bkimg">Z_11397.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]新法算书
[book_author]徐光启
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,数学,完结
[book_length]729022
[book_dec]一百卷。明徐光启(1562—1633)等撰。徐光启字子先，上海徐家汇人。万历三十二年进士。崇祯五年(1632)升任礼部尚书兼东阁大学士，并参机要，后又兼任文渊阁大学士。他的研究范围广泛，以农学、天文学为突出。利玛窦入京后，徐从利玛窦学习研究西方科技知识并介绍于中国。编著《农政全书》，主持编辑 《崇祯全书》，并译 《几何原本》等。明成化后历法与天象时有不合，至崇祯二年才由徐光启主持，与李之藻及意大利传教士龙华民、瑞士人邓玉函等督成历书数十卷。徐光启病卒，由李天经主持，续成历书及仪器奉进。其书凡十一部，前有修历缘起，皆当时涉及历术的奏疏及考测辨论事由。前五部为法原、法数、法算、法器、会通，讲述历术之基本原则及通例。后六部为日躔、恒星、月离、日月交会、五星纬、五星交会，分别讲析有关的天象及运算，谓之节次六目。书末附有德国传教士汤若望 (1591—1666)《历法西传》、《新法表异》两种，乃汤若望归服清朝后所作。该书顺治、康熙两朝先后有刊本。
[book_img]Z_11397.jpg


[book_title]提要
钦定四库全书　　　　　子部六
新法算书　　　　　　　天文算法类一【推歩之属】提要
【臣】等谨案新法算书一百卷明大学士徐光启太仆寺少卿李之藻光禄寺卿李天经及西洋人龙华民邓玉函罗雅谷汤若望等所修西洋新厯也明自成化以后歴法愈谬而台官墨守旧闻朝廷亦惮于改作建议者俱格不行万厯中大西洋人龙华民邓玉函等先后至京俱精究律法五官正周子愚请令叅订修改礼部因举光启之藻任其事而庶务因循未暇开局至崇祯二年推日食不騐礼部乃始奏请开局修改以光启领之时满城布衣魏文魁着厯元歴测二书令其子献诸朝光启作学厯小辨以斥其谬文魁之説遂绌于是光启督成厯书数十卷次第奏进而光启病卒李天经代董其事又续以所作厯书及仪器上进其书凡十一部曰法原曰法数曰法算曰法器曰防通谓之基本五目曰日躔曰恒星曰月离曰日月交防曰五纬星曰五星交防谓之节次六目书首为修厯縁起皆当时奏疏及考测辨论之事书末厯法西?新法表异二种则汤若望入
本朝后所作而附刻以行者其中有解有术有图有考有表有论皆钩深索?宻合天行足以尽欧罗巴厯学之蕴然其时牵制于廷臣之门户虽诏立两局累年测騐明知新法之宻竟不能行迨
圣代龙兴乃因其成帙用备畴人之掌岂非
天之所祐有开必先莫知其然而然者耶越我圣祖仁皇帝天亶聪明乾坤合契
御制数理精蕴厯象考成诸编益复推阐防茫穷究正变如月离二三均数分为二表交食改黄平象限用白平象限方位以髙弧定上下左右又増借根方法解对数法解于?线面体部之末皆是书所未能及者八线表旧以半径数为十万各线数逐分列之今改半径数为千万各线数逐十秒列之用以步算尤为径捷至
钦定厯象考成后编日月以本天为撱圆交食以日月两经斜距为白道以视行取视距推步之宻垂范万年又非光启等所能企及然授时改宪之所自其源流实本于是编故具録存之庶论西法之权舆者有考于斯焉乾隆四十六年十一月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆　费　墀

[book_title]卷一
钦定四库全书
新法算书卷一　　　　　明　徐光启等　撰縁起一
皇帝勅谕太子宾客礼部左侍郎兼翰林院侍读学士徐光啓朕惟授时钦若王者所以格天观运画图羲和所以底日夷考大衍系卦九畴五纪之书冯相保章之职辨三辰而察九野至详且备然造厯者多门而乩疑者互证甘石莫究禆梓难通及至眎防考详言盈转缩天保迷于申卯孔氏示于辰房代有成规谁聚讼自太祖辟干大统验七政之交会为行度无差迨神宗出震延禧握三生之命苞而屡议修举诞及朕躬膺兹帝命顷因日食不合会议宜请更修特允廷推命尔督领改修厯法事务尔宜广集众长虚心采听因数察理探?推?据尔所陈四欵之三十三条按之歳功五行之二十四气凡歳差歳实之异测日测月之岐三大三小为定朔定望之枢一大一小为平朔平望之凖法宜稽于四应气宜印于二分黄道赤道之逺近悬殊度多度寡之増减靡泥算天行而置闰定中极以握衡合与犯之互乘经与纬之相错漏壶窥昼夜之长短圭表转左右之交旋总之迟速之天象可摹而积久则进退多爽异同之师法可质而守株则踈密胥乖析之则天时人事阳徳隂功须究厘于分秒约之则观象测景时筹策凭仪器以推求西法不妨于兼収诸家务取而参合用人必求其当制象必覈其精较正差讹増补阙略庶宿离之不忒璿籥环玑而工绩之咸熙璧轮应琯和协八风之律职符二正之司阐千古之厯元成一朝之钜典朕则尔庸倘玩忽防功因仍乖次责有攸归尔其慎之故谕崇祯二年九月十三日
五月初三日题顷该文书官杨泽恭捧到勅谕钦天监推算日食前后刻数俱不对天文重事这等错误卿等传与他姑恕一次以后还要细心推算如再错误重治不饶钦此臣等是日赴礼部与尚书何如宠侍郎徐光啓期救防据光啓推算本日食止二分有余不及五刻已验之果合亦以监推为有误乃?皇上蚤已鉴及仰见我皇上克谨天戒无一时一刻稍敢怠遑臣等谨即传示礼部转行该监申饬外原奉勅谕尊藏阁中又同时发下宣大督师王象干马折改票一本适枢臣王洽来见臣等于东阁臣等业将防意反覆与商其中利原委非部奏不能详悉谨拟令枢臣详议具覆并掲囘奏以闻
礼部掲为日食事今将豫算本年五月初一日乙酉朔日食厯三种开列于后
据大统厯推算
日食三分二十四秒
初亏巳正三刻　　西南
食甚午初三刻　　正南
复圆午正三刻　　东南　　共八刻
食甚日躔黄道参宿九度一十分三十三秒
据囘囘厯推算
日食五分五十二秒
初亏午初三刻　　西南
食甚午正三刻　　正南
复圆未初三刻　　东南　　共八刻
食甚日躔黄道申宫二十九度四十六分九秒
用新法推算
顺天府二分有竒
初亏巳正三刻二分算外下同　　西南
食甚午初二刻六分　　正南
复圆午初四刻六分　　东南
共五刻四分
应天府六分有竒
杭州府六分三十秒有竒
广州府九分有竒
琼州府食既
大宁开平等处不食
食甚日躔黄道申宫二十九度四十五分零五秒崇祯二年四月二十九日
礼部题为日食事祠祭司案呈奉本部送本月初三日奉防传谕内阁钦天监推算日食前后刻数俱不对天文重事这等错误卿等传与他姑恕一次以后还要细心推算如再错误重治不饶钦此钦遵传出到部送司随行该监查取推算官员职名据该监五官夏官正等官戈丰年等囘称备陈日食时刻少差切照本监所用大统厯乃国初监正元统所定其实即元太史郭守敬等所造授时厯也二百六十年来厯官按法推步一毫未尝增损非惟不敢亦不能若妄有窜易则失之益逺矣切详厯始于唐尧至今四千年其法从粗入细从踈入宻汉唐以来有差至二日一日者后有差一二时者至于守敬授时之法古今称为极宻然中间刻数依其本法尚不能无差故向来遵用推算每有一二刻不合若在早晚又不止一二刻矣此其立法固然非职自能更改亦非敢卤莽失误也岂惟职等即守敬以至元十八年成厯越十八年为大徳三年八月已推当食而不食大徳六年六月又食而失推载在律厯志可查也是时守敬方以昭文殿大学士知太史院事亦付之无可奈何盖一时心思技术已尽于此不能复有进步矣夫彼立法者尚然况职等斤斤守法者哉切闻创始难工増修易善自古以来每觉差讹即令专门宿学之臣为之修改故汉厯改五次魏至隋改十三次唐至五代改十六次宋改十八次金元改三次独我朝二百六十年未经修改中间又有年逺数盈及嵗差增损诸事致差之因非一端也今欲循守旧法向后不能无差欲行修改更非浅陋所及遵奉圣谕严切措躬无地为此备陈情愫等因到部送司案呈先该钦天监题称推算到崇祯二年五月初一日乙酉朔日食三分二十四秒初亏巳正三刻西南食甚午初三刻正南复圆午正三刻东南至期劄委本司主事黄鸣俊公同测验囘呈据该监五官灵台郎孔文进等手本囘称先该厯科夏官正戈丰年等推算到崇祯二年五月初一日乙酉朔日食至午初一刻观见日食初亏西南午正一刻食甚正南约食三分余测参宿度分午正三刻复圆东南等因到司与先题互异例应罚治案呈到部臣等看得本月初一日日食原题初亏巳正三刻而今在午初一刻则已差二刻矣乃原推复圆在午正三刻而实在午正一刻则又差二刻矣据推算官戈丰年等称此所用大统厯乃国初监正元统所定实元郭守敬授时厯之成法也厯官按书推步一毫不敢擅自増减今验日食时刻俱不合以为原法固然臣等查考近来交食果有先后一二刻至三四刻者其分秒之数亦有多寡不对者必求符合须将今厯大加修改测验布算务求万分精宻十倍胜于守敬乃可定今日之所以差又期他日之可以不差耳且厯法大典唐虞以来咸所隆重故无百年不改之厯我高皇帝神圣自天深明象纬而一时厯官如元统李徳芳辈才力有限不能出郭守敬之上因循至今后来专官修正则有童轩乐頀华湘等著书考定则有郑世子载堉副使邢云路等建议改正则有俞正已周濂周相等是皆明知守敬旧法本未尽善抑亦年逺数赢即守敬而在亦须重改故也况厯法一志歴代以来载之国史若史记汉书晋唐书宋元史尤为精备后之作者凛为成式因以増修我国家事事度越前代而独此一事略无更定如万厯间纂修国史拟将元史旧志誊録成书岂所以昭盛朝之令典哉万厯四十年十一月朔日食先天四刻有兵部员外郎范守已具疏叅驳臣部曾经复请修改至四十一年正月十五日月食不合又经覆请未奉谕防是以迄今尚用旧法今本监厯官既荷圣思寛宥又复具呈前来意亦谓元初至今相沿三百五十年无能改正而一旦于彼责成非其识力所及且崇祯三年应月食者一四年应日食者一月食者二临时必不能无差又诸臣所惴惴焉不宁者如?圣鉴垂念制作大事伏乞勅下臣部照依万厯四十年原议修改庶国典有光而世业畴人亦借手以免于罪戾矣崇祯二年五月初十日具题本月十三日奉圣防厯法皇祖曽议重修今日食刻数复差允宜更正依卿等所请修改一应事宜再着另行具奏
礼部为钦奉明防修改厯法谨开列事宜请乞圣裁事祠祭清吏司案呈照得本年五月初一日日食先该钦天监推算刻数不对初三日奉防传钦天监推算日食前后刻数俱不对天文重事这等错误卿等传与他姑恕一次以后还要细心推算如再错误重治不饶钦此随该本部具题查得厯法久未经修推算难免错误请乞查例修改等因奉圣防厯法皇祖朝曽议重修今日食刻数复差允宜更正依卿等所请修改一应事宜再着另行具奏钦此钦遵抄出到部送司案呈到部臣等查得万厯四十年十一月朔日食钦天监推算得未正一刻初亏而兵部员外郎范守已得申初一刻则是先天四刻以此累疏驳正该监亦称得初亏在未正三刻则是先天二刻以此具疏争辩臣部看得四刻二刻总非宻合所以然者授时厯本元初郭守敬诸人所造而大统厯因之比于汉唐宋诸家诚为宻近尚未能确与天合加以年逺数盈至今三百五十年未经修改故也以此具疏覆请乞博选知厯之人讲求考验务期悉合天度超越前古以垂永久未果施行今两奉谕防仰见我皇上钦若敬授之至意稽古垂宪之鸿猷臣等虽才识驽下敢忘竭蹶以副隆指谨依四十年十二月又四十一年正月部议二疏事理斟酌増损开列欵目具疏上请伏命下遵奉施行
计开
一议选人员窃惟治厯明时古人以为重事臣等不敢繁称止据元史所载以宰相王文谦枢密张易主领裁奏于上仍命左丞许衡参预其事王恂郭守敬并领太史院事分掌测验推步于下而又博征杨恭懿诸人助之然犹五年而成六年而颁行十年而进书五种二十六卷后三十年续进书九种七十九卷则成之綦难已髙皇帝倡兴大业元朝所有典章散失止存授时成法数卷元统等因之为大统厯仅能依法布算而不能言其所以然之故后来有志之士亦止将前史厯志揣摩推度并未有守敬等数年实测之功力又无前代灼然可据之遗书所以言之而未可行用之而不必验也夫莫难于造厯莫易于辨厯天之髙星辰之逺而先期布算使时刻分秒毫髪不差非积久测验累经修改其势不能是故难也若欲辨术业之巧拙课立法之亲疎则以日月交食五星凌犯豫令推算临时候验时刻分秒合即是不合即非若数一二安可欺乎是故易也今日用人务求其能合者而已即法未遽成务精择其言其书可以必合者而已臣部四十等年原疏推举五人为史臣徐光啓臬臣邢云路部臣范守已崔孺秀李之藻今三臣俱故独臣光啓见在本部似可督领其事恭圣明任使施行至臣之藻以南京太仆寺少卿丁忧服满在籍如?圣明録用伏乞勅下吏部查明履厯酌量相应员缺起补前来协同任事臣部仍劄委祠祭司官一员职司分理但以元史及国初旧事考之又似非一二臣工所能独就所能速成者尚须博访遍求选择共事庶集众思以底成绩则又俟督领之臣另行斟酌题请伏惟圣裁
一议博访取按大明会典凡天文地理等艺术之人行天下访取考验収用?治十一年令访取精通天文者试中取用嘉靖三年科臣建议部覆保举于是以户科给事中乐頀工部主事华湘俱陞光禄寺少卿提督钦天监事然二臣终不能改守敬之旧所以至今寝阁今亦不敢遽谓海内无人但私习天文律有明禁而监官不知律意往往以此沮人是以世多不习或习之而不肯自言耳臣等考之周礼则冯相与保章异职稽之职掌则天文与厯法异科盖天文占之宜禁者惧妄言祸福惑世诬人也若厯法则止于敬授人时而已岂律例所禁哉今议臣部访求及通行各省直不拘官吏生儒草泽布衣但有通晓厯法者具文前来其言天文者一槩不取即明厯者亦不必遽行起送先取其著述文字并令豫算交食凌犯数条或制造仪器式様并申到部查核果有禆益方行取用庶真材得以自见而赝鼎滥竽无能杂进矣但据臣等所见闻近世言厯诸家大都宗郭守敬旧法比于见在监官艺犹鲁卫无能翘然出于其上也至若嵗差环转嵗实参差天有纬度地有经度列宿有本行月五星有本轮日月有真会似会皆古来所未闻惟西国之厯有之而舍此数法则交食凌犯终无宻合之理髙皇帝尝命史臣呉伯宗与西域马沙亦黒翻译厯法盖以此也万歴四十年监正周子愚建议欲得参用务令会通归一今亦宜仿其説参用西法果得会通归一即本朝之厯可以逺迈前代矣伏乞圣裁
一议用钱粮修厯事重且繁用人既多经费亦钜如元史所説郑重若斯即当时用度可想见已今时诎不能举赢则取人必求实干造器必求实益供亿必不可虚冒时日必不可虚度庶事成而费亦可省也如官俸除见任外其余择职事稍简衙门见缺补用钦天监亦考取见任厯官三四员听用则官俸省矣若访取草泽知厯人等必须心精手巧确当一臂之用者不得过十人钦天监天文生考取其心手精敏能书善算者不得过十五人则饩廪省矣又如观象台见在浑仪简仪正方案等体大费钜目今垫平修整即可施用就有新式未敢议造若必须制用量造小様或兼用铜木材料以为凖则所费不多其台上下旧议造房数间今亦止须修旧以便测验人员更畨歇息其开局之处查得宣武门内有旧剏首善书院系在空闲堪以整理暂住则造作省矣以上诸费除见任见役官生俸给照常支领外其余应添给本色者量行户部添给应估计修整者量行工部修整其纸劄笔墨等费及零星合用查得臣部所属太医院及训科训术僧道録司等项有上纳事例银两収贮户工二部者旧议于中咨取应用合无暂准前议臣等酌量减省择其必不可已者量行取用仍造四柱文册按季奏闻达部事竣之日仍造总册奏报伏乞圣裁
一议考成绩按唐书载僧一行造大衍厯七年而仅成草藁元郭守敬等造授时厯十年而始进书籍今古书尽亡测验推步必须星廻嵗转著述讲究动经年月若更优游时日未免积久躭延不止失时亦且多费臣等议得开局之后宜仿周礼日考日成月考月要之法每月终将日逐测验推算簿类报臣部季终将三月内所成簿籍书册或所造仪器法式总报臣部进呈御览事竣之日将己未进呈者一并具奏至若成造重大仪器及刋刻全书以章一代之鸿谟以垂万世之法式及効劳官生人等计功议叙诸事至期容臣部酌量议拟请防施行伏乞圣裁崇祯二年七月十一日具题本月十四日奉圣防这修改厯法四欵俱依议徐光啓见在本部着一切督领李之藻速与起补蚤来供事该部知道
礼部题为钦奉明防修改厯法谨开列事宜请乞圣裁事照得修改厯法已经本部具题于七月十四日奉圣防这修改厯法事宜四欵俱依议徐光啓见在本部着一切督领李之藻即与起补蚤来供事该部知道钦此钦遵到部臣等奉防改修厯法钦命见在本部左侍郎徐光啓一切督领所有各衙门应行事宜必须勅书关防以慎重大典相应题请合命下行移翰林院撰文本部铸给关防施行縁系【云云】事理未敢擅便谨题请防崇祯二年七月二十一日具题本月二十四日奉圣防是与做督修歴法关防
书总目
臣窃惟星厯之学兴于邃古如伏羲作干支神农分八节黄帝综六术颛顼命二正是已六经可考者则虞书之在玑齐政厯象授时周礼之土圭致日月冯相氏会天位辨时叙也而黄帝以下六厯皆不传其传者自西汉太初厯始太初以后迄于胜国千四百年改厯者七十余次创法者十有三家约略计之二十余年而一修改百余年而一创法其间学士畴人布衣草泽流传衍绎曽无絶绪即有守株之陋时呈秀林之材矣元郭守敬兼综前术时剏新意授时既就以为终古絶伦后来学者谓守此为足无复措意三百五十年来并守敬之书亦皆湮没即有志之士殚力研求无能出守敬之藩更一旧法立一新义确有原本确有左验者则是厯象一学至元而盛亦自元而衰也我高皇帝神圣首出深明象纬元统李徳芳争言嵗实消长圣谕云但以七政行度交会无差者为是然而二臣亦各不能自为无差是后特命儒臣呉伯宗等翻译西域厯书三卷载在掌故又面谕词臣李翀等曰迩来西域阴阳家推测天象至为精宻有验其纬度之法又中国书之所未备此其有关于天人甚大宜译其书随时披阅庶几观象可以省躬修徳顺天心立民命焉又称其测天之道甚是精详岂非礼失而求之野乎所惜者翻译既少又絶无论説是以一时词臣厯师无能用彼之法参入大统会通归一者又其本法系阿剌必年所造是隋开皇己未去今一千三十二年其地复迤西数万里千年以来天象宻移事事迁革无从更定数万里外地度经纬亦各参差牵彼就此自多乖迕今本科所推交食与大统互异五星凌犯亦未能悉合天行盖为此也迩来星厯诸臣颇有不安旧学志求改正者故万歴四十年有修厯译书分曹治事之议夫使分曹各治事毕而止大统既不能自异于前西法又未能必为我用亦犹二百年来分科推步而已臣等愚心以为欲求超胜必须防通会通之前先须翻译盖大统书籍絶少而西法至为详备且又近今数十年间所定其青于蓝寒于水者十倍前人又皆随地异测随时异用故可为目前必验之法又可为二三百年不易之法又可为二三百年后测审差数因而更改之法又可令后之人循习晓畅因而求进当复更胜于今也翻译既有端绪然后令甄明大统深知法意者参详考定镕彼方之材质入大统之型模譬如作室者规范尺寸一一如前而木石瓦甓悉皆精好百千万年必无敝壊即尊制同文合之双美盛朝之钜典可以逺迈百王垂贻永世且于髙皇帝之遗意为后先合辙善作善承矣臣惟兹事义理奥?法数殷繁述叙既多宜循节次事绪尤纷宜先基本今拟分节次六目基本五目一切翻译譔着区分类别以次属焉谨条列如左
节次六目
一曰日躔厯
二曰恒星厯
三曰月离厯
四曰日月交会厯
五曰五纬星厯
六曰五星交会厯
基本五目
一曰法原
二曰法数
三曰法算
四曰法器
五曰会通
右六节次循序渐作以前开后以后承前不能兼并亦难凌越五基本则梓匠之规矩渔猎之筌蹄虽则浩繁亦须随时并作以周事用然而臣更有説者大事必须众力疾行当无善步郭守敬时厯学未坠集合大僚数辈及南北厯官然犹五年而成厯七年而颁行二十余年而典籍始备今人数既乏功绪倍繁恐旁观者议其旷日迟久则臣有三议于此其一苟求速就则豫算日月交食三四十年次用旧法略加损益附会其间数月可竣夫厯家疎宻惟交食为易见余皆隐防难见者也交食不误亦当信为成厯然三四十年之后乖违如故矣此则昧心罔上臣等所不敢出也其二依循节次辨理立法基本五事分任经营今日躔一节大叚完讫恒星半已就绪太隂方当经始次及交食次及五星此功既竟即有法有数畴人世业悉可通知二三百年必无乖舛然其书已多于曩昔其术亦易于前人矣其三事竣厯成更求大备一义一法必深言所以然之故从流溯源因枝达干不止集星厯之大成兼能为万务之根本此其书必逾数倍其事必阅嵗年既而法意既明明之者自能立法传之其人数百年后见有违离推明其故因而测天改宪此所谓今之法可更于后后之人必胜于今者也两端胪列事在徐图先其易简次其繁重惟是功非朝夕人必旁求借非多助为时愈久此必然之势也若臣弱植衰年庸才末学即第二议必非臣所能竟何况其三特如精卫填海有求成之望愚叟移山论可为之理而已伏惟圣明矜詧崇祯四年正月某日礼部尚书兼翰林院学士协理詹事府事奉勅督领修正厯法事务【臣】徐光啓谨撰
第一次进呈书目
计开
书五卷内
日躔厯指一卷　　属法原
测天约説二卷　　属法原
大测二卷　　　　属法原
表一十八卷内
日躔表二卷　　　属法数属日躔
割圆八线表六卷　属法数
黄道升度表七卷　属法数
黄赤距度表一卷　属法数
通率表二卷　　　属会通
太子宾客礼部左侍郎兼翰林院侍读学士臣徐光啓谨奏为恭承恩命自揣无能谨陈愚见以祈圣明采择事臣以庸愚备员佐礼旷官素食每抱兢慙顷因日食不合伏?俞允臣部所请修改厯法臣以昔年旧议厠名其间钦奉谕防这修改厯法事宜四欵俱依议徐光啓见在本部着一切督领李之藻速与起补蚤来供事该部知道钦此钦遵臣闻命自天有如蚉负虽知才识短浅而君父之命所不敢辞除报名廷谢外切念厯数一家今为絶学而臣滨海?儒无从师授万厯四十等年礼臣谬相推举者亦为臣能虚心采听庶或因人成事以襄大典非谓臣能创立矩矱自胜前人也十八年来益加衰老旧学遗忘勉肩重任亦率循素志广集众长冀幸得当以报恩命而已臣惟古来言歴者有二误其一则元史厯议言考古证今日度失行者十事夫已则不合而归咎于天谬之甚也其一则宋儒言天必有一定之数今失传耳夫古之厯法当时则合者多矣非不自谓已定久而又复不合则岂有一定可拘哉臣所闻者天行有恒数而无齐数也有恒者如夏至日长冬至日短终古不易不齐者如长极渐短短极渐长终嵗之间无一相似嵗法如此他法皆然以至百千万年了无相似而用法商求仍归辏合迟速永短悉依期限此天地之所以为大也今所求者每遇一差必寻其所以差之故每用一法必论其所以不差之故上推逺古下騐将来必期一一无爽日月交食五星凌犯必期事事宻合又须穷原极本着为明白简易之説使一览了然百世之后人人可以从事遇有少差因可随时随事依法修改且度数既明又可旁通众务济时适用此则臣之所志而非臣之所能故不无望于众思羣力之助也谨陈急要事宜四欵分三十三条上尘御览伏惟圣明裁择施行事绪繁多有逾限制恳祈圣鉴臣不胜激切惶悚待命之至为此具本谨具奏闻
计开
一厯法修正十事
其一议嵗差每嵗东行渐长渐短之数以正古来百年五十年六十六年等多寡互异之説
其二议嵗实小余昔多今少渐次改易及日景长短嵗嵗不同之因以定冬至以正气朔
其三每日测验日行经度以定盈缩加减真率东西南北髙下之差以步日躔
其四夜测月行经纬度数以定交转迟疾真率东西南北髙下之差以步月离
其五宻测列宿经纬行度以定七政盈缩迟疾顺逆违离逺近之数
其六宻测五星经纬行度以定小轮行度迟疾留逆伏见之数东西南北髙下之差以推步凌犯
其七推变黄赤道广狭度数宻测二道距度及月五星各道与黄道相距之度以定交转
其八议日月去交逺近及真会似会之因以定距午时差之真率以正交食
其九测日行考知二极出入地度数以定周天纬度以齐七政因月食考知东西相距地轮经度以定交食时刻
其十依唐元法随地测验二极出入地度数地轮经纬以定昼夜晨昏永短以正交食有无多寡先后之数右十事俱目前切要其余备细条目未敢凟陈伏乞圣裁
一修厯用人三事
其一中外臣僚臣部所举南冏臣李之藻已?録用仍令蚤来其余果有专门名家亦宜兼収容臣等随时访求有立法超卓陈义精当者具实奏闻以待简用其二用西法髙皇帝尝得囘囘厯法称为干方先圣之书令词臣呉伯宗等与马沙亦黒同事翻译至今传用惜亦年逺渐差万厯间西洋天学逺臣利玛窦等尤精其术四十等年曽经部覆推举今其同伴龙华民邓玉函二臣见居赐宇必得其书其法方可以较正讹谬増补阙略盖其术业既精积验复久若以大统旧法与之会通归一则事半而功倍矣
其三修厯合用人员如测验推步制造仪器及能书善算者臣部已经条列但目前未能齐集姑就见在堪任者着令効用再俟访求招致有实用者半年之后听臣部类齐考试各取所长不敢滥収以滋糜费考后在事诸人若著述论议推算簿籍造作仪象凡系进呈及见用存贮者俱册记本人姓名使各见所长且在今可以上下其食他日可以差次其功至诸人所用廪粮本折容臣部分理司官酌量案呈另行具奏伏乞圣裁一急用仪象十事
其一造七政象限大仪六座俱方八尺木匡铜边木架其二造列宿纪限大仪三座俱方八尺木匡铜边木架其三造平浑悬仪三架用铜圆径八寸厚四分其四造交食仪一具用铜木料方二尺以上
其五造列宿经纬天球仪一架用木料油漆大小不拘其六造万国经纬地球仪一架用木料油漆大小不拘其七造节气时刻平面日晷三具用石长五尺以上广三尺以上
其八造节气时刻转盘星晷三具用铜径一尺厚二分其九造时钟三架用铁大小不拘
其十装修测七政交食逺镜三架用铜铁木料右诸事俱目前急用余可接续制造者未敢备开其旧法须用铜者为费不赀今兼以铜铁木料成造小者全用铜铁总计所费数亦不多恳祈勅下工部随时应用臣部依前覆议按季类奏但木料止堪暂用事完仍须精铜铸式以垂永久伏乞圣裁
一度数旁通十事
其一厯象既正除天文一家言灾祥祸福律例所禁外若考求七政行度情性下合地宜则一切晴水旱可以约略豫知修救修备于民生财计大有利益其二度数既明可以测量水地一切防濬河渠筑治堤岸灌溉田畆动无失策有益民事
其三度数与乐律相通明于度数即能考正音律制造器具于修定雅乐可以相资
其四兵家营阵器械及筑治城台池隍等皆须度数为用精于其法有裨边计
其五算学久废官司计会多委任胥吏钱谷之司关系尤大度数既明凡九章诸术皆有简当防要之法习业甚易理财之臣尤所亟须
其六营建屋宇桥梁等明于度数者力省功倍且经度坚固千万年不圮不壊
其七精于度数者能造作机器力小任重及风水轮盘诸事以治水用水与凡一切器具皆有利便之法以前民用以利民生
其八天下舆地其南北东西纵横相距纡直广袤及山海原隰髙深广逺皆可用法测量道里尺寸悉无谬误其九医药之家宜审运气厯数既明可以察知日月五星躔次与病体相视乖和顺逆因而药石针砭不致差误大为生民利益
其十造作钟漏以知时刻分秒若日月星晷不论公si处所南北东西欹斜坳突皆可安置施用使人人能分更分漏以率作兴事屡省考成
右十条于民事似为关切臣闻之周髀算经云禹之所以治天下者句股之所繇生也盖凡物有形有质莫不资于度数故耳此须接续讲求若得同事多人亦可分曹速就伏乞圣裁崇祯二年七月二十六日本年八月初一日奉圣防这条议厯法立论简确列欵明备修正嵗差等事测验推步叅合诸家西法自宜兼収用人精择毋滥李之藻着速催前来仪象急用工部委官督造度数旁通有关庶缋一并分曹料理该衙门知道
太子宾客礼部左侍郎兼翰林院侍读学士督修厯法臣徐光啓谨题为钦奉明防修改厯法谨开列事宜请乞圣裁事照得臣于本年七月十四日奉圣防督领修厯事务即于次日选用知厯人并匠役等制造仪器原题大仪九座今因工料未敷先完三座畧可给用已移置本局安顿讫今月十五日祗领勑书并本部铸给钦降关防随行钦天监择日具题奉防已于本月二十二日开局讫所有合用官生人等支给并仪器工料谨酌量中数列欵具题请防伏惟圣明裁定勑下各该衙门钦遵施行
一支给
一协理分理官各一员光禄寺日给酒食等项似应同纂修官照品支给
一钦天监官原题选取官三员今据称厯官七员艺能相等而局中又不必七员俱到合无日轮二员供事其二员似应照纂修馆署丞等官事例支给
一后有取用官员俱斟酌前例一体给与
一西洋天学逺臣二名万厯间原有光禄寺下程廪给似应该寺酌量照旧给与
一选取徴用知厯人不拘吏监生儒原题准选用十名今欲分别三等艺能其一能明度数本原讲解意义传教官生者其一测验推步精宻不差者其一制造大小仪器工巧合法者三项皆属上等每名每月给米一石银一两八钱其有兼长特出三艺俱全一人当数人之用者酌量加给但今三月以来访取仅得三人其艺能不及者不敢滥収后有续取者照例支给
一厯科天文生考取能书善算者原题准选用十五人今局中不必多人止轮三名常用供事每名除月粮外加给米五斗盐菜银九钱其余但有成书并工誊録者计日支给每名每日给银五分诸人中有术业进益能及上等者照前加给已上二欵一时人数或缺逐名扣给有挂名旷废者计日除减
一督修协理各用书办一名每名月给银九钱看管仪器局夫一名厨夫一名每名月给银六钱
一每月用呈文纸一千张冈连纸一篓
一厯局观象台二处每月用煤六十斤
一寒月四个月每日用木炭四十斤
一工料
一七政列宿大仪九座每座约工料银三十两若防有铜铁木植约用工价银二十两
一平浑悬仪三架
一交食仪一具
一天球地球仪二架
一平面日晷三具
一星晷三具
一自鸣钟三架中様者每架价银五十两大者及小而精工者价值甚多今不必用
一望逺镜架三副每架约工料银六两镜不在数前器止目前急用他可续造者不在此数至于分画界限工力精细有小器一具应费百日之功者俱知厯人干办另有前项本身廪给不在工料之数又诸器未经成造难以定估人数亦有多寡不齐通俟按季造成四柱支销文册具奏达部
一该局房屋合应工部量行修理当加添者量行加添并量备棹椅器物数事崇祯二年九月二十三日具题二十六日奉圣防这修厯官生人等支给并仪器工料等项俱着依议办给该衙门知道
太子宾客礼部左侍郎兼翰林院侍读学士督修厯法臣徐光啓等谨题为修改厯法事崇祯二年七月十一日该本部题为日食事十四日奉圣防这修改厯法四欵俱依议徐光啓见在本部着一切督领李之藻速与起补蚤来供事该部知道钦此钦遵随行一面制造仪器续于九月十五日祗领勑书关防二十二日开局行据钦天监开送选取官生戈丰年周?等到局分畨测验晷景臣之藻祗奉简命亦于去冬十一月自原籍杭州府起程前来行至杨州沧州两处为因血疾再发医疗躭延今幸获痊已于本月初六日陛见讫旋即到局协同臣光啓恪遵原议规则督率该监官生在局供事推求测验改正诸法先是臣光啓自受命以来与同西洋逺臣龙华民邓玉函等日逐讲究翻译至十月二十七日计一月余所著述翻译厯説厯表稿草七卷忽因警患臣光啓屡奉明防拮据兵事因之辍业独两逺臣与知厯人等自行翻译复得诸色歴表稿草八卷日稽月省臣等凛凛职业不敢怠荒独念天道幽逺厯学精奥自古圣喆皆不能为一定之法独郭守敬称为絶论今复与天不合则其法亦未精宻臣等占?老儒所诵习者不过汉唐宋元史册之所纪载资性愚?亦岂能自出聪明髙睨往古苐今改厯一事因差故改必须究其所以差之故而改正之前史改厯之人皆不其然不过截前至后通计所差度分立一加减乘除均?各嵗之下谓之改矣实未究其所以然也臣等昔年曽遇西洋利玛窦与之讲论天地原始七政运行并及其形体之大小逺近与夫度数之顺逆迟疾一一从其所以然处指示确然不易之理较我中国往籍多所未闻臣等自后每闻交食即以其法騐之与该监所推算不无异同而大率与天相合故臣等窃以为今兹修改必须叅西法而用之以彼条欵就我名义从厯法之大本大原阐发明晰而后可以言改耳臣等借诸臣之理与数诸臣又借臣等之言与笔功力相倚不可相无然而布算既宻事绪亦繁汗牛充栋之书臣等方愁精力有限嵗月易销不意本年四月初二日臣邓玉函患病身故此臣厯学专门精深博洽臣等深所倚仗忽兹倾逝向后绪业甚长止借华民一臣又有本等道业深惧无以早完报命臣等访得诸臣同学尚有汤若望罗雅谷二臣者其术业与玉函相埒而年力正强堪以效用及今西洋掌教逺臣陆若汉南行即令访求速来共襄盛典事理亦便伏乞勑下臣部就便行文敦谕二臣并行所在官司资给前来庶令人出所长早奏厥绩臣等竭其愚昧谘访商量一则通晓厯法之人悉宜収集京师一则此二臣者皆系外国宾旅请乞皇上明防徴求重其事亦重其人故不免以一事之防仰凟天听至于各省直地方有学术能窥原本推步确见左验者臣等再勤博访取用未敢一一凟陈也谨题请防崇祯三年五月十六日具题本月十九日奉圣防厯法方在改修汤若望等既可访用着地方官资给前来该衙门知道
礼部尚书兼翰林院学士协理詹事府事督修厯法臣徐光啓等题为修改厯法事先该臣等于本年五月十六日题为前事十九日奉圣防厯法方在改修汤若望等既可访用着地方官资给前来该衙门知道钦此钦遵通行咨访去后访得逺臣罗雅谷见寓河南开封府随经该府知府袁楷具文起送资给前来于今月初二日到京理合具题伏命下令赴鸿胪寺报名习仪见朝随令到局与逺臣龙华民一体供事其汤若望另俟访取到日具题请防施行崇祯三年七月初六日具题奉圣防罗雅谷准朝见到局供事该部知道
礼部尚书兼翰林院学士协理詹事府事督修厯法臣徐光啓谨题为奉防囘奏事臣于十月十七日登台测月食具本囘奏奉圣防考验厯法全在交食览奏台官用器不同测时互异还着较勘画一具奏钦此钦遵随行督率该监堂属官并知厯人等到台前后较勘三次设立表臬及用合式罗经于本台日晷简仪立运仪正方案上较定本地子午真线以为定时根本据法当制造如式日晷以定昼时造星晷以定夜时造正线罗经以定子午若晨昏隂当造如式行漏与该监所有铜漏比验画一以济二晷所不及但备办界画工力甚细今工尚未竣而较勘略定理合先行奏闻臣等窃照定时之法当议者五事一曰壶漏二曰指南针三曰表臬四曰仪五曰晷其一壶漏等器规制甚多今所用者水漏也然水有新旧滑濇则迟疾异漏管有时而塞有时而磷则缓急异定漏之初必于午正初刻此刻一误无所不误虽调品如法终无益也故壶漏者特以济晨昏隂晷仪表臬所不及而非定时之本所谓本者必准于天行则用表用仪用晷昼测日夜测星是已其二指南针者今术人恒用以定南北凡辨方正位皆取则焉然所得子午非真子午向来言隂阳者多云泊于丙午之间今以法考之实各处不同在京师则偏东五度四十分若凭以造晷则冬至午正先天一刻四十四分有竒夏至午正先天五十一分有竒然此偏东之度必造针用磁悉皆合法其数如此若今术人所用短针双针磁石同居之针杂乱无法所差度分或多或少无定数也今观象台有赤道日晷一座及正方案臣等以法考之其正方案偏东二度日晷先天半刻计在当时亦用罗经与表臬防定故差数为少若专用罗经者恐所差刻分多少亦无定数而大抵皆失于先天据此以交食时刻即其失不尽在推步也今但用表臬或仪器以求子午真线或依偏针加减别造正线罗经以与旧晷较勘差数立见矣三曰表臬者即周礼匠人置之法识日出入之景参诸日中之景以正方位今法置小表于地平午正前后累测日景以求相等之两长景即为东西因得中间最短之景即为真子午其术更为简便也四曰仪者本台原有立运仪用以测验七政髙度臣等即用以较定子午于午前累测日髙度分至于长极而消则因最髙之度即得最短之景此午正时南北真线也五曰晷者造成平面晷体依前仪器表臬南针三法参互考合务得子午夘酉真线因以法分布时刻加入节气诸线即成平面日晷若今时所用圆石欹晷是为赤道晷亦用所得子午线较定此二晷者皆可得天正时刻所谓昼测日也若测星之晷亦即周礼夜考极星之法然周时北极一星正与真北极同壤今时久宻移此星去极三度有竒周官旧法不复可用故用重盘星晷上盘书时刻下盘书节气展转相加依近极二星用时指垂权测知天正时刻所谓夜测星也总五事而论之壶漏用物用其分数南针用物用其性情然皆非天不因非人不成惟表惟仪惟晷悉本天行私智谬巧无容其间故可为时造厯之准式也今若于准表准仪准针任用一事因之以造日星二晷又因二晷以较定壶漏用加减轻重之法令迟疾如意则天正时刻人人通知在在画一矣如是而交食时刻尚有后先则失在推步也然而推步之学其中事理有须申明奏闻者盖厯自汉迄元一千三百五十年凡六十八改而后有授时之法是皆从粗入精先迷后得谓古法良是后来失传误改者皆谬论也自元至今又三百五十年略无修正并郭守敬之遗书一百余卷悉皆散逸徒取其仅存之粗迹为熙朝之大典讵是事宜而昔日台官阻挠特甚此则前代厯家义所不敢出也近?圣明加意厘正诸臣专已成心悉已捐除而见臣等著述稍繁似有畏难之意不知其中有理有义有法有数理不明不能立法义不辨不能着数明理辨义推究颇难法立数着遵循甚易即所谓明理辨义者在今日则能者从之在他日则传之其人令可据为修改地耳非必在台诸臣悉皆晓畅也若立成诸表皆先为一定之法一成之数如旧用测圆术求距度一率即须展转乘除穷日之力而臣等翻译原文二万一千六百率又改从大统加减演算为三万六千率用之推步展卷即得其他诸法亦多类此此则今之愈繁乃后之愈简以臣等之甚难开诸臣之甚易何足畏哉此臣等所尝面谕而今以入告庶诸臣知臣言之不欺旁观者知厯法歴理一成俱成逺寻前绪下啓来兹实未易也縁系奉防囘奏事理除赤道晷恒是先天半刻可用原晷修改或临时扣减定算平面晷可于正方案界画其星晷行漏罗经待工完之日付该监台官施用并指授造法用法外合应先行囘奏为此具本谨具题知崇祯三年十一月二十四日具题二十八日奉圣防厯学甚防其理数法象必须悉心互叅不可偏执览奏制器测晷及指传台官等事具见详审知道了该部知道
新法算书卷一

[book_title]卷二
钦定四库全书
新法算书卷二　　　　　明　徐光启等　撰縁起二
礼部尚书兼翰林院学士协理詹事府事督修厯法臣徐光啓奏为因病再申前请恳祈圣鉴以完大典事臣等近推本年十一月十八日冬至时刻用仪器三事累测日躔如法布算与该监原推不合而该监原推与近来议厯者所言又不合欲求画一使人人晓畅确然无疑当于臬表二器酌就一巧便之法因于二十八日前往观象台再行备细考验计画不意偶然失足颠坠台下致伤腰膝不能动履见今延医调治据例止应注籍未宜輙以上闻而在臣特不得不言者为修厯事务势难阙人故也案查去年七月十一日礼部为日食事条陈四欵内一欵言治厯重事须博访遍求选择共事庶集众思以底成绩则又俟督领之臣另行斟酌题请等因本月十四日奉圣防这修改厯法四欵俱依议徐光啓见在本部着一切督领李之藻速与起补蚤来供事该部知道钦此续于本年七月二十六日臣复具奏为恭承明命自揣无能谨陈愚见以祈圣明采择事内开专门名家亦宜兼収容臣等随时访求有立法超卓陈义精当者具实奏闻以待简用等因八月初一日奉圣防这条议厯法立论简确列欵明备修正嵗差等事测验推步叅合诸家西法自宜兼収用人精择毋滥李之藻着速催前来仪象急用工部委官督造度数旁通有关庶绩一并分曹料理该衙门知道钦此臣自兹奉命以后料理未几旋遭报警辍业逾时今秋才欲续成而寺臣李之藻物故目下算数测誊写员役虽不乏人而释义演文讲究润色较勘试验独臣一身即使强健逾人尚苦茫无究竟况今疾困支离卧病一日则误一日之事以此再申前请伏乞勑下吏礼二部商求堪用人员更简数辈前来供事若使臣医药遂效可速于告成如或痊可未期亦便于承接矣臣昨具疏以较勘时刻回奏伏奉圣防厯学甚防其厯数法象必须悉心互叅不可偏执览奏制器测晷及指传台官等事具见详审知道了该部知道钦此仰见我皇上通防之睿虑无穷之教思臣自今以往敢不夙夜佩服无论一已原无特见不敢偏执即载籍有异同众论有彼此亦不敢偏狥而惟以七政运行为本昔元统李徳芳争言厯事髙皇帝曰二统皆难凭只验七政行度交防无差者为是洋洋圣谟垂训至矣臣亲承此意故一切立法定数务求与天相合又求与众共见但其理义甚奥而?法数甚曲而繁自非集思广益何能速就况臣既衰且病展转?惶不得不凟陈于圣明之前也外访取西洋逺臣汤若望向寓陜西西安府今经该府咨给前来理合奏闻并命下令赴鸿胪寺报名见朝随令到局一体供事伏勑防臣无任激切惶悚待命之至崇祯三年十二月初二日奏本月初六日奉圣防审厯非比他艺果有精晓堪任的着吏礼二部择用不得偏狥取到人员知道了该衙门知道
礼部尚书兼翰林院学士协理詹事府事督修厯法徐光啓谨题为钦奉明防恭进厯书事案照崇祯三年九月二十日该臣题为奉防修厯因事暂辍谨略陈事绪以明职守事内开先后共成厯书并立成表一十九卷竢办厯毕日纠集官生次第缮写进呈御览等因二十三日奉圣防这奏修厯事绪知道了原议案季考成既因事暂停译成书表着缮写完日进览该部知道钦此钦遵随将翻译撰述过书表等二十三卷并总目一卷共二十四卷行钦天监官生缮写完备其间卷数有多于前题者系近日续成有前经开载今未完者因本书卷数尚多合待通完并进为此谨将见在厯书厯表二十四册二套进呈御览伏祈睿鉴縁系钦奉明防恭进厯书事理理合具本谨具题知
计开
厯书一套六卷内
厯书总目一卷
日躔厯指一卷
测天约説二卷
大测二卷
厯表一套一十八卷内
日躔表二卷
割圆八线表六卷
黄道升度表七卷
黄赤道距度表一卷
通率表二卷
崇祯四年正月二十八日题二月初一日奉圣防厯书留览未完的缮冩续进该部知道
礼部尚书兼翰林院学士协理詹事府事加俸一级督修厯法徐光啓题为钦奉明防恭进厯书事案照本年正月二十八日该臣题为前事恭进第一次厯书二十四卷二月初一日奉圣防厯书留览未完的缮写续进礼部知道钦此钦遵一面撰述修润一面测算缮写依礼部原题三月一考成则四月终宜有续进但讨论润色原拟多用人员今止臣一人每卷必须七八易稿且测量全义十卷恒星厯八卷两逺臣分曹著述于时尚未全完难以截数先进而恒星图表务求分秒无差两臣与在局人员日算夜测最难就绪近今缮写齐备凡书表图像三种共二十卷一折谨具本进呈御览臣于本年正月有进呈厯书总目一卷内开基本五目其法原法器今测量全义并前测天约説大测等书已陈其大约矣法数即立成表各依七政本厯附载会通止二卷已经进讫法算即系算术暂用旧法亦足供事更有超防深奥者宜待异日是则基本五目略已足用今未敢多端旁骛以致稽延若节次六目前已完过日躔书表三卷今续完恒星书表图像八卷一折其月离厯则稿草半就交食厯五星厯方当经始容臣等陆续完进伏祈圣鉴縁系钦奉明防恭进厯书事理未敢擅便谨具题知
计开
第二次进呈书目
测量全义十卷
恒星厯指三卷
恒星厯表四卷
恒星总图一折
恒星图像一卷
揆日解订讹一卷
比例规解一卷
崇祯四年八月初一日具题初四日奉圣防览奏进第二次厯书著述详悉知道了该部知道
礼部尚书兼翰林院学士协理詹事府事加俸一级督修厯法臣徐光啓谨题为日食分数非多厯法借为明证谨具数上闻略陈义据以祈圣鉴以待騐事案照本年六月十一日该臣题为月食事本年十月十五日夜望月食十三日奉圣防览奏并图象知道了该部知道钦此其本月辛丑朔仍该日食为是二分以上未及三分例不救防止应具本题知然臣窃思之论救防可以例免通行论厯法正宜详加测验盖厯不差不改不验不用如日月交食皆天验之大者而月食在夜加时早晚苦无定据壶漏迟速自昔以为难凭星算切凖台官业已传习又独谙者知之不能共见也惟日食明白易晓按晷定时无可迁就无容?匿故厯疎宻独此最为的证况臣等翻译纂辑渐次就绪而向后交食为期尚逺此时不一指实与该监诸臣明白共见即厯成之后臣等之术无凭取验诸臣在事何从强其必信而安意习之谚曰千闻不如一见未经目击而以口舌争以书数传虽唇焦笔秃无益也非独此也是日之必当测臣等于此有四説焉按日食有时差旧法用距午为限中前宜减中后宜加以定加时早晚若食在正中则无时差不用加减故台官相传谓日食加时有差多在早晚日中必合独今此食既在日中而加时则旧术在后新术在前当差三刻以上所以然者七政运行皆依黄道不繇赤道旧法所谓中乃赤道之午中而不知所谓中者黄道之正中也黄赤二道之中独冬夏二至乃得同度余日渐次相离今十月朔去冬至度数尚逺两中之差二十三度有竒岂可仍因食限近午不加不减乎若食在二至又正午相值果可无差即食于他时而不在日中即差之原尚多亦复难办适际此日又值此时足为显证是可验时差之正术一也交食之法既无差误及至临期实其加时又或少有后先此则不因天度而因地度地度者地之经度也本方之地经度未得真率则加时难定其法必从交食时测验数次乃可较勘画一今此食依新术测其加时刻分或先后未合当取从前所记地经度分斟酌改定此可以求里差之真率二也台官见臣等述譔颇多推算甚繁疑为不可几及之事若云差违几刻宜当改正即葸然惧矣繇未能根极要领故也即如时差一法溺于所闻但知中无加减而不知中分黄赤今一经目见一经口授人人知加时之因黄道人人知黄道极之嵗一周天奈何以赤道之午正为黄道之中限乎一时发覆蹊径了然何足为难而臣等又取黄道中限随时随地算就立成监官已经誊录临时用之最为简便其他诸术亦多类此足以明学习之甚易三也该监诸生所最苦者惟从来议厯之人诋为擅改不知其斤斤墨守者郭守敬之法即欲改不能也守敬之法加胜于前多矣而谓其至竟无差亦不能也如时差等术盖非一人一世之聪明所能揣测必因千百年之积而后智者防通立法若前无绪业即守敬不能骤得之况诸臣乎人虽上智于未传之法岂能自知有而后尽心焉可矣此足以明疎失之非辜四也有此四者即分数甚少亦宜详加测以求显验故敢冒昧上闻伏乞勅下该监量拨厯科官生到局该监到台各豫定晷景临时依法瞻测则分数毕呈疎宻具见宻合则向来述作不为空言有差则向后各法因之裁定其于厯事深为裨益所以当诣局者观象台日晷甚小仪器稍粗臣局有石晷木仪似为详宻又难移动故须分投实以相印证也为此谨将本日日食分秒时刻起复方位九服异同并具图象一并上进伏祈圣明裁度施行縁系日食事理未敢擅便谨题请防
计开
崇祯四年十月初一日辛丑朔日食分秒时刻并起复方位
日食二分一十二秒依大统厯日体十分推算
初亏午正一刻内九十四分四十一秒　西北食甚未初二刻内一十三分三十三秒　正北复圆未初四刻内五十一分三十三秒　东北计食限内凡七刻八十三分二十四秒
食甚日躔黄道经度大火一度二十五分二十八秒食甚月离白道经度未至中交二度一十五分二十一秒月纬度距黄道北实行七十五分二十二秒不应见食用三差法算得本地视行距黄道北二十七分应见食又用二径折半法算得月入日体二分一十二秒
各省直食分
京师顺天府见食二分一十二秒
河南陜西山东三省俱见食一分内外人目难见与不见食略同
南京应天府以南全不见食
向北食分渐多至大漠以北食既
崇祯四年九月初八日具题本月十一日奉圣防这日食分数着该监局各预定晷景临期分投测验以相印证述防内览字误鉴辛丑误辛亥改正行该部知道
礼部尚书兼翰林院学士协理詹事府事加俸一级督修厯法臣徐光啓谨奏为日食事本年九月初八日该臣题为前事本月十一日奉圣防这日食分数着该监局各预定晷景临期分投测验以相印证述防内览字误鉴辛丑误辛亥改正行该部知道钦此钦遵于今月初一日到局督领钦天监秋官正周?五官司厯刘有庆漏刻博士刘承志天文生周士昌薛文灿同两逺臣罗雅谷汤若望率在局知厯人等预将原推时刻?定日晷调定壶漏又将测髙仪器推定食甚刻分应得此时日轨髙于地平三十五度四十分又于宻室中斜开一隙置窥筩眼镜以测亏复画日体分数图板以定食分各安顿讫至午正二刻内方见初亏则臣等所推实先天半刻有竒至正四刻食甚仪上得日髙三十五度四十分系司厯刘有庆守测实为宻合至未初三刻内已见复圆则臣等所推又后天一刻有竒而食甚分数以窥筩映照实未及二分比原推亦少半分以下此诸官生人等众目所共见也臣于本月初八日疏中开列四欵其第二言本方之里差经度未得真率则加时难定故欲因此一食斟酌改正今食甚之度分宻合则经度里差似己的确无烦更改盖交食经度以食甚为主故也独食分加时未及原推者盖因太阳光大昔人言日食须至一分以上乃得见之而臣前疏亦言今食在河南山东陜西等处食止一分内外人目难见与不见食略同今因此推究知日光闪灿惟食及四五分以上者乃得与原推相合若分数原少者其见食更少故一分内外者与不见食略同则二分有竒者所见宜不及二分也食分既少则食限时刻因之亦少矣然惟宻室窥筩形象分明故得此分数时刻与该监官生明白共见不能不信若不用此法止凭目力则?耀不真或用水盆映照亦荡揺难定恐所见者仅可一分以上加时或止三四刻也今交食书表半已就绪完成之日教习官生令已后推算日食合应先用本法算定再查食分多寡酌量加减仍将本法当食若干今当见食若干明白开载其观象台上原有板房一间至日食时亦宜如法障蔽仍置备窥筩眼镜一架与该监应用以便据实奏闻其月食目所易见止时刻难定除漏壶外再用星晷测量及用恒星髙几度分为初亏某星髙几度分为食甚至期用仪器测验以定真正时刻此法诸官生已谙依法用之必可得其实率矣臣无任激切惶恐待命之至谨具奏闻崇祯四年十月初二日奏初七日奉圣防览奏知卿测详审以后推验事宜即如议行该部知道
礼部尚书兼翰林院学士协理詹事府事加俸一级督修厯法臣徐光啓谨题为月食事窃照崇祯五年三月十六日癸丑夜望月食其食限分秒并起复位例应先期上闻除大统囘囘二厯近经钦天监具题外臣等新修交食厯渐次就绪谨依法推步将所得诸数逐一开坐并具图像进星圣览再照臣等于今年十月十六日囘奏月食疏内开月食之难苦于游气纷侵往往先见而后食且闇虚之实体与外周之防气界限难分非目力可辨今用窥筩逺镜已得边际分明但初亏前约半刻许防气已见复圆后约半刻许防气方絶此防气者似食非食在所推食限分秒之外其分数系是本法所无今次测尚当详细推算附载本法至前推食既未合天者半刻今更制造小仪二具以便宻测详较亦欲先造急用大仪一座业已制就木模但须用铜千余斤工价百余两若此费无出则未敢必也伏乞勑下该部至期令监督等官如前测奏闻施行縁系月食事理未敢擅便谨题请防
计开
崇祯五年三月十六日癸丑夜望月食分秒时刻并起复方位
月食五分八十秒依日食例月体为一十分
初亏酉正四刻内五十一分五十秒月将出地平　东北
食甚戍正一刻内二十三分一十四秒月在地平上十度三十分　正北
复圆亥初二刻内一十分八十三秒月在地平上二十度四十三分　西北
计食限内凡九大刻三小刻又五十九分三十三秒共一十刻九分三十三秒
食甚日躔黄道在大梁宫一十四度二十五分五十四秒食甚月离黄道在大火宫一十四度二十五分五十四秒月离纬度
初亏月距黄道南四十分三十二秒
食甚月距黄道南四十四分四十七秒
复圆月距黄道南四十九分二秒
各省直初亏时刻
京师顺天府酉正四刻内五十一分五十秒
南京应天府福建福州府酉正四刻内七十九分二十五秒
山东济南府酉正四刻内八十六分二十二秒山西太原府酉正二刻内八十四分八十四秒湖广武昌府河南开封府酉正三刻内四十六分八十四秒
陜西西安府广西桂林府酉正二刻内一十五分三十九秒
浙江杭州府酉正四刻内九十三分一十六秒江西南昌府酉正三刻内八十二分四十六秒广东广州府酉正三刻内一十二分六十九秒四川成都府酉正初刻内七分五秒
贵州贵阳府酉正一刻内八十七分六十九秒云南云南府酉初三刻内九十五分九十五秒
崇祯四年闰十一月初六日具题本月初九日奉圣防该部知道
礼部尚书兼翰林院学士协理詹事府事加俸一级督修厯法臣徐光啓题为月食事臣于崇祯四年闰十一月初六日具题前事本月初九日奉圣防该部知道钦此钦遵于今年三月十六日督领该监秋官正周?五官司厯刘有庆博士薛文灿天文生朱国夀周士昌朱光灿同两逺臣罗雅谷汤若望率访取知厯人等于本局登台测验看得臣等原推初亏在酉正四刻内五十一分本日日入酉正四刻内八十三分月应带食而出因云阴不见食甚在戍正一刻内二十三分应食五分八十秒至本刻云气朦胧约食大半似与原推相合复圆在亥初二刻内一十分至本刻虽云气未尽约见复圆亦与原推相合其时刻本以测星为正法诸官生悉皆通晓今设有测髙仪器亦因云隂难用止用新式壶漏预先?定三限时刻除初亏食甚云阴难定外其复圆时刻亦为脗合官生人等所共见也再照臣等译譔厯书除前二次进呈过四十四卷外今年正月间续完月离交食等书三十卷已誊讫二十八卷余因冬月纸张用尽旋于市中鬻买誊完觉未合式未敢輙进如?圣鉴不妨纸色稍异当即日装潢进呈或容臣等少待南贩到日并续完数卷一并誊写上进伏勑防崇祯五年三月十七日具题本月二十日奉圣防知道了书着进览该部知道
礼部尚书兼翰林院学士协理詹事府事加俸一级督修厯法臣徐光啓谨题为钦奉明防恭进第三次厯书事臣于本年三月十七日题为月食事奉圣防知道了书着进览该部知道钦此钦遵谨将月离厯指并本表十卷交食厯指并本表六巻南北髙弧表十二卷诸方半昼分表一卷诸方晨昏分表一卷共三十卷装潢成帙谨具本进呈圣览窃照臣初次恭进厯书开具节次六目一曰日躔二曰恒星三曰月离四曰交食五曰五纬星六曰五星凌犯除前二次共书四十四卷内完过日躔厯指并表三卷恒星厯指并表图九卷一折今次完过月离厯指并表十卷外其交食厯六卷系是总论总表日食月食所宜共用而月食一法附载其中若日食一法理数甚繁尚须译譔厯指约三卷立成表约二十卷今属草将半又须于星度里差等事精加叅订乃敢着为定论五星一节比于日月倍为繁曲汉以来治厯者七十余家而今所传通轨等书其五星法不过一卷以之推步多有乖失所以然者日月有交食可证作者尽心焉五星无有故自古及今此理未晰也囘囘厯则有纬度有凌犯稍为详宻然千年以前之书未经更定而两书皆无片言只字言其立法之故使后来者入室无因更张无术凡以此耳今诸逺臣所传独为详备而译譔颇艰书成亦须二十余卷不能不少费时日也再惟该监官生向来在局供事止令与访取诸人一同推算立成诸表继以誊写进呈书册因书籍未备尚未能专功习学今交食总法及月食本法既以就绪容臣等督令到局渐次演习月食既通后来书籍亦当续完次及日食次及气朔躔离次及五星诸法可以节次成就矣但人情安于故习不有劝惩无繇防励容臣等时加督课其有怠惰顽梗者轻则量惩重则叅罚其勤学有成者容臣依前节次移送礼部考试术业如果精谙恳乞圣明量加叙录以示鼓舞其现在诸人而外该监官生有志上进者容臣从优立格招徕选取一体训习冀其中有襃然特出悉通大义者庶几羲和世业复见于圣代也
计开
第三次进呈书目
月离厯指四卷
月离厯表六卷
已上系逺臣罗雅谷译譔
交食厯指四卷
交食厯表二卷
已上系逺臣汤若望译譔
南北髙弧表一十二卷
诸方半昼分表一卷
诸方晨昏分表一卷
已上系二臣指授监局官生推算
崇祯五年四月初四日具题本月初十日奉圣防卿所进厯书已留览具见用心详宻未完的陆续譔进其督教劝惩等事依议行礼部知道
礼部尚书兼翰林院学士恊理詹事府事加俸一级督修厯法臣徐光啓题为月食事窃照本年九月十四日己酉夜望月食其食限分秒时刻并起复方位例应先期上闻除大统囘囘二厯已经钦天监具题外臣等用新法推步谨将所得数逐一开坐并具图象进呈御览伏乞勅下该部至期令监督等官如前测验奏闻施行縁系月食事理未敢擅便谨题请防
计开
崇祯五年九月十四日己酉夜望月食分秒时刻并起复方位
月食四分四十二秒依日食例月体为十分月未入见食三分五十秒
月已入不见食九十二秒是日日出夘正三刻内八十一分九十二秒
初亏夘初三刻内六十一分七十四秒月在地平上十度六分一十一秒　东南
食甚辰初一刻内三十七分四十五秒月在地平下五度七分二十八秒　正南
复圆辰正三刻内二十二分七十七秒月在地平下二十一度六十四分三十九秒　西南
共食限内凡一十一大刻三小刻又二十四分三秒共一十一大刻九十四分三秒
食甚日躔黄道大火宫四度五十六分三十秒
月离黄道大梁宫四度五十六分三十秒
月离纬度
初亏距黄道北六十七分三十三秒
食甚距黄道北七十三分四十八秒
复圆距黄道北七十九分五十七秒
各省直初亏时刻
京师顺天府夘初三刻内八十八分七十四秒
南京应天府福建福州府夘初四刻内一十六分四十九秒
山东济南府夘初四刻内二十三分四十六秒山西太原府夘初二刻内二十三分八秒
湖广武昌府河南开封府夘初二刻内八十四分八秒陜西西安府广西桂林府夘初一刻内五十二分六十三秒
浙江杭州府卯初四刻内三十分四十秒
江西南昌府卯初三刻内一十九分七十秒
广东广州府卯初二刻内四十九分九十三秒四川成都府寅正四刻内一十九分九十七秒贵州贵阳府卯初一刻内二十四分九十三秒云南云南府寅正三刻内三十八分八十九秒
崇祯五年四月二十九日题五月初二日奉圣防礼部知道
大学士徐题本月十四日夜望月食臣已于本年五月初二日题奉圣防礼部知道钦此窃惟交食之法臣等所译譔新法与旧法不无参差若在早晚其验尤着盖郭守敬之术视古为宻其差最多不过四五刻惟是四五刻之差在日出入之交未免以夜刻为昼以昼刻为夜故前世有推而不食有食而失推者以此之故非星官厯人敢有改易也如今次一食大统法日出卯正二刻新法日出卯正三刻所差约一刻其食时囘囘厯推初亏在辰初初刻则昼食矣大统推初亏卯初一刻依本法见食者五刻依新法见食者六刻新法初亏卯初三刻在旧法后二刻依本法见食者四刻依旧法见食者五刻此外若定时有先后升降有正斜地气有厚薄亦皆参差之縁也故每交食时臣曽题请身往测必得其真时刻真分数少有参错又因而究其所以然然后目前辨难可据以剖晰异时推步可用以寻求矣今臣仰荷圣恩备员揆地例当于中府衙门随班救防如此则本局督视无人虽有逺臣台官等依法测验不至乖舛然非臣目所亲见而即凭以上闻且勒以垂后实臣心所未安也且是日见食者仅四刻月又当斜入于地初亏时月在地上仅十余度若在中府则墙屋?蔽恐不可得见验爰以此请乞容臣于是日照前登台实测次日具本奏闻庶于钦若大典不无禆益伏勅防谨题
崇祯五年九月十二日具题本月十四日奉圣防览卿奏以月食诣局验具徴恪慎朕知道了
大学士徐题臣于本月十四日钦奉明防至今十五日丑时前往厯局督同逺臣及该监官生在局知厯人等测月食依法用仪器二具测量星度推算时叅以星晷壶漏务求四事脗合逐时逐刻测至卯初一刻忽有云气隐蔽月体至天明云尚未开凡食分时刻皆无凭测验理合奏闻谨题崇祯五年九月十五日具题十八日奉圣防朕知道了
礼部尚书兼东阁大学士臣徐光啓谨奏为月食事本年九月十五日臣奉防前往厯局测月食自卯初至日出时俱云隂不见随于本日具掲囘奏十八日奉圣防朕知道了钦此又本日该钦天监一本为观事二十一日奉圣防月食据灵台官奏卯初一刻初亏忽遇薄云渐布该监竟称云隂不见何故异同其食时先后各法不一也着奏明礼部知道钦此案照先时推歩本食据钦天监灵台官俱依郭守敬授时厯法初亏在卯初一刻臣等译譔新法初亏在卯初三刻囘囘厯初亏在辰初初刻三法之不同如此至期测正欲借以辨其离合合则据为凖式离则尚费推求不意至卯初一刻遂有隂云迄于天明未见开朗诸法是非无从徴验该灵台官言先有薄云后见浓云该监言云隂不见灵台语意稍详而云隂不见亦厯书成语略有异同其实一也迨奉明防该监已经呈部覆奏但三法不同之因则厯科官生专谙旧法其习学新法时日未久未能一一究明臣不得不代陈之盖闻交食之法先求平朔望平朔望之算起于厯元今厯法本用元授时厯以至元辛巳为厯元当时所立四应稍有未合臣等新法以崇祯元年戊辰为厯元两者相提已推得旧法后天六十五分为半刻有竒矣既得平朔望以求定朔望定朔望即日月之食甚定分也法以日躔盈缩月转迟疾推其各差又以两差之较为加减时差用以加减于平数得定数焉昨九月十四日夜望则太阳在缩厯而授时法缩厯起夏至不知日有最髙有夏至两行异法缩厯宜从最髙起算也惟宋绍兴年间两行同度郭守敬后此百年去离仅一度有竒故未及觉今最髙一行已在夏至后六日有竒以推缩差则旧法后天一十八分有竒也是日太隂在疾厯迟疾之法授时止论一转周新法谓之自行轮月自行之外又有两次轮以次宻推则旧法疾厯先天二度有竒以推疾差又后天四十分也次以缩疾两差相较变为时而求定望宜用减法旧法则一推而得四十八刻九十分新法再推先得四十一刻一十三分有竒次得四十四刻八分两得相较又差三刻弱故旧法之食甚定分得二十八刻弱新法得三十刻弱以推初亏则旧法得在子正后二十二刻二十二分为夘初一刻新法得在子正后二十三刻五十九分为夘初三刻此旧法与新法异同之因也若囘囘厯又异二法者臣等实未能尽晓其故仅知彼厯元为阿剌必年与隋开皇相值去今一千三十余载矣年逺数殊意其平朔望亦未合也即以减分论则是日太阳缩厯在四宫一度依彼法得缩差一度四十一分新法得一度四十三分其差二分太隂疾厯在十宫十七度依彼法得疾差二度一十九分半新法得三度六分其差一十三分半两差相并得十五分半变为时约彼法在新法后四刻今差五刻者意其縁正在厯元四应否则创法之处距西一万余里或里差又未合也总之三家所报各依其本法展转推求乃始得之不能立异以相畸亦不能中变以相就必欲辨其疎宻则在临食之时实测实验而已今已往之事无复可论将来准法似须商求所宜求者盖有二端其一曰食分多寡按交食法中不惟推步为难并较验亦复未易臣前疏尝言日食时阳晶晃耀每先食而后见月食时防气纷侵每先见而后食盖食者二体相交之谓也日食既交因其大光人目未见必至一分以上乃得见之月食未交闇虚之旁先有黒影侵入于月及其体交反无界限故推步纵无舛谬而较验多任目任意揣摹影响不能灼见分数以证原推得失亦无繇知如宋臣周琮所定差天一分以下为亲二分以下为近三分以下为逺非苟自恕盖其术止此而已今欲灼见实分有近造窥筩新法日食时用于宻室中取其光影映照尺素之上自初亏至复圆所见分数界限真确画然不爽月食不能定其分秒之限然二体离合之际鄞鄂着明中间色象亦与目测逈异此定分法也其一曰加时早晚定时之术相传有壶漏为古法近有轮钟为简法然而调品皆繇人力迁就可凭人意故不如求端于日星昼则用日夜则任用一星皆以仪器测取经纬度数推算得之是为本法其验之则测日有平晷新法测星有立晷新法皆砻石范铜镵画数度节气时刻一一分明以之较论交食皆于本晷之上某时某刻先期注定至时徴验是合是离灼然易见此定时法也二法既立一遇交食凡古今诸术得失疎宻如明镜髙悬妍?莫遁矣然而台官之情甚以此为苦何者彼之本法有时先后天一二刻或四五刻自以为差天至此不免于罪戾故耳以臣论之台官之厯郭守敬之厯也守敬之法今日之所谓差当时之所谓宻也臣尝厯考古今疎宻之致矣月食诸史不载所载日食自汉至隋凡二百九十三而食于晦日者七十七晦前一日者三初二日者三其疎如此唐至五代凡一百一十而食于晦日者一初二日者一初三日者一稍宻矣宋凡一百四十八则无晦食更宻矣犹有推食而不食者十三元凡四十五亦无晦食犹有推食而不食者一食而失推者一夜食而书昼者一至加时先后至四五刻者当其时已然至今遵用安能免此乃守敬之法三百年来世共归推以为度越前代何也髙逺无穷之事必积时累世乃稍见其端倪故汉至今千五百嵗立法者仅十有三家盖于数十百年间一较工拙非一人之心思智力所能黾勉者也守敬集前古之大成加以精思广测故所差仅四五刻比于前代洵为宻矣若使守敬复生今世欲更求精宻计非苦心竭力假以数年恐未易得何可责于沿袭旧法如诸台臣者乎今食分加时并如臣等新法较勘则差殊毕露倘遂以此为诸臣罪能无惶怖能无畏葸然而实非彼罪即加之谴责亦付之无可奈何而已事有非力所及者亦古法所必寛也岂惟诸臣即臣等新法遂成似可悉无前代之误乃食限或差半分上下加时或差半刻上下虑所不免惟是臣等不敢以差自安亦不敢以差自废正须縁此防差遡厥因起别求新意据理改定臣所惧者诸臣以惶恐畏咎之心坚其安习溺闻之陋臣等书虽告成而愿学者少有倡无和有传无习恐他日终成废阁耳伏望圣明察其从前之失实非由已开其向往之路嘉与图新即有疎逺且勿遽加罪谴但令陈説所以然之故有能精习透晓者量加优异久而不谙罚亦随之将必有翘然杰出明羲和之大业应唐虞之景运者矣若日晷星晷窥筩三器者局中所用体制甚小工作尤粗倘须上呈御览则模式应加广长赋列应加精赡其费亦不过数十金耳如?赐俞容臣等仰遵前防仍于户工二部事例银内咨取令在局诸臣募工备料造成恭进伏勅防臣无任悚惕待命之至为此具本谨具奏闻崇祯五年十月十一日具奏十五日奉圣防览卿奏月食先后各法不同縁由及测验二法考据详悉朕知道了即着传示监局官生依法占测务求至当以称朕钦若授时之意日晷等器如议制成进览该部知道礼部尚书兼东阁大学士臣徐光啓谨奏为修厯缺员谨申前请以竣大典事臣于崇祯二年七月十四日钦奉明防督领修正厯法事务中因兵事辍业至三年八月续理前绪四年正月二十八日以后三次进过厯法书表共七十二卷一折于日躔月离恒星经纬日月交食各种法义并立成数目略已具备所少者止日食一卷及五星经纬交防以较全功则未完者约四分之一也猥以疎庸仰?特简入阁办事控辞未遂迄今五月竟不能复寻旧业止令在局逺臣该监官生并知厯人等推算得各色立成表二十余卷译譔得日躔交食及土木火星厯指藁草六卷内立成表则诸臣自能详加磨覆陆续缮写惟厯指谭述法意义多奥?臣不在局尚未能修润成书也臣曽于崇祯三年十二月初二日以协修缺员具表请补奉防下部至今未得其人今者日多草创而莫为成全恐稽大典则用人一事似属难缓但治厯明时古昔视为鸿钜故前汉首用丞相张苍而近代著作有以宰相枢宻主领裁奏于上太史令丞等测验推步于下者诚重之也方今在任大臣既各有本等职掌外臣之中臣所知者如山东巡抚朱大典陜西按察使李天经又有封疆方面之责不得不于庶僚草泽中求之是以广谘博访徘徊数月今看得原任监察御史告病在籍金声思致沈潜文辞尔雅博涉多通兼综理数堪以委用使居讨论修饰之任其遣文析义当复胜臣若已成诸书方令该监官生渐次学习中间会通二法亦须甄明大意者为之董率臣又看得原任诰勑房办事大理寺评事今听降王应遴学亦通综且数请修厯屡疏奉防在部可据用之率领官生可以集事且此二臣者不烦徴求不増资费在金声病已痊愈乞勑下都察院催取赴补便可前来在王应遴现在缺亦乞勑下吏部量与相应职级使之供事倘得此两臣在局而臣亦时加稽覈即前项未完书表可计期告竣矣若草泽中未必无人臣所求惟取好学深思心知其意试有徴验者方敢上闻今未敢滥及也臣不胜惶悚待命之至为此具本谨具奏闻崇祯五年十月十一日具奏十五日奉圣防该部知道
钦天监监正张守登谨奏为遵防囘奏事本年九月十四夜望月食云隂掩覆未见亏形仰遵明防责令囘奏臣等随将云隂异同之故具呈礼部代题奏闻随于本月十二日奉圣防据该监称月食云隂不见有无别法考求着他确议来説以后凡遇交食该部先将各法异同一并开写来看临期如法测证定疎宻分别具奏钦此该礼部移文到臣捧读严纶不胜惶惧随行观官详查当日月食云隂不见有无别法考求据实呈报以凭囘奏随据该在台直日官王?等呈称职等推步交食惟遵厯元成法此外无敢臆测其本年月食届期委属云隂掩蔽无从测验本科株守沿袭旧法并无别法可以考求亦不敢妄为拟议惟是四方云隂不覆之处尚有能见食者或可徧询而得之也等因到臣该臣等看得交食之分数多寡惟以人目为据而人目所见之亲切必以天气之清朗为真是夜月食初亏在臣监依郭守敬旧法算在夘初一刻辅臣徐光啓依西洋新法算在夘初三刻及临测验臣监在城东隅星台辅臣在城西隅星台相距约十里而两处并为云隂掩蔽不见初亏原推虽差二刻所见实出一揆盖授时固有嵗差里差之异而臣监实不能通融其法西法以真会似防为算于此事似颇搜探其根今臣已遣所属官生诣局学习新法以详究异同之源庶自今以后之推算或可订其疎宻也若于无别法中而臆度为法无可确议中而妄揣为议此则臣所不敢出矣但云隂因地气上蒸普天之下尚有云所不蔽之处故宋司马光言京师不见他处必有见者伏乞勑下礼部行文近畿数百里内各府各将前九月望卯初一刻月食有无云隂曽否见食据实囘奏纵时刻未得的确其食与不食必可知也若数百里内悉皆隐蔽更移文逺方亦必可考而知也若臣才识浅劣伏望圣慈赦宥优容臣不胜惶悚待命之至崇祯五年十月二十七日具奏十一月初八日奉圣防该局既有新法着行习学叅验有无脗合仍行查前时月食晷刻分数详报礼部知道
新法算书巻二

[book_title]卷三
钦定四库全书
新法算书卷三　　　　　明　徐光启等　撰縁起三
太子太保礼部尚书兼文渊阁大学士臣徐光启谨奏为治厯已有成摹课功防应严核谨将在事臣工分别上请恳祈恩叙以光大典事臣才识疎庸滥膺重任钦承明防修正厯法夙夜殚竭四载于兹业与该局逺臣及知厯官儒等修改测译书造器如从前进过厯书及昨报完厯书并前后所造仪器已经上闻用尘御览特以微臣卧病私室药石罔效日致尫羸恐难终事故请补缺员蒙皇上俞允下部议覆矣苐见在臣工勤敏有加劳瘁堪录惟臣察之最审考之允当苟不及臣目覩身承之日陈其万一设朝露忽溘后事之臣谁有为皇上请者敢分别叙之如逺臣罗雅谷汤若望等譔译书表制造仪器算测交食躔度讲教监局官生数年呕心沥血几于頴秃唇焦功应首叙但逺臣辈守素学道不愿官职劳无可酬惟有量给无碍田房以为安身养赡之地不惟后学攸资而异域归忠亦可假此为劝知厯生员邬明着访举儒士陈于阶等思精推测巧擅绘制书器方借前劳讲解正需后効所当照纂修办事例优叙者也知厯人如生员程廷瑞孙嗣烈孟履吉监生李次霦访举儒士杨之华祝懋元张寀臣黄宏宪董思定李遇春赵承恩等同心续学殚术承天十狐之腋堪裘众集之思成益所当照纂修効劳例量叙者也原任大理寺评事今带衔光禄寺录事王应遴武英殿办事中书陈应登督率官生叅订讹正武举魏邦纶测算明晓堪备策使三臣着声勤慎所当同行优叙者也其该监官生如右监副戈承科秋官正周?原任五官保章今降充天文生朱国夀五官保章正刘有庆中官正贾良栋缺保章正贾良琦博士朱光显天文生朱光灿朱光大等勤学可嘉俟学习完日另叙伏念奏绩课成论功行赏从来尚矣况敬天勤民攸系更重如唐厯大衍一行造之七年而稿成元厯授时守敬造之十年而书进未有子来遹成如今日者测騐推歩上合天行讲求著述下穷人巧日成月要不敢悠忽而隳庶工费省工良共効精勤而襄钜典诚举局之光一时之选也伏乞圣明俯赐鉴裁勑下该部分别纪录事完议叙以彰激劝臣无任惶悚待命之至崇祯六年十月初六日奏十二日奉圣防该部知道太子太保礼部尚书兼文渊阁大学士臣徐光启谨奏为进缴勑印开报钱粮以清厯务以完臣局事臣叨受皇恩兢兢拮据不意劳惫之余交加疾痛髙厚未効涓埃犬马将填沟壑言念及此惟有涕零如厯法重务虽幸吿成而未了规摹尚湏善后荷?皇上俞臣所请将李天经下部议覆其督领厯局印信一颗及谕臣勑谕一道臣应先期奏缴俟接任官到日叧行奏请改给至于钱粮一项自崇祯三年正月至崇祯六年三年共领户礼工三部咨到银八百七十余两臣逐项自行料理纎悉明备已开细数封贮公所因进内仪器正在鸠工难以遽行销算俟接官逐件查对奏缴臣敢先以总数报闻恐溘露不免乎朝夕漏巵或误于将来则臣从来矢公节省之意钦天报主之诚两失之矣伏祈皇上勅下该衙门验収在案谨将勑谕印信差钦天监博士朱光显赉送到阁防施行臣不胜惶悚待命之至崇祯六年十月初七日奏本月十二日奉圣防勑印着该衙门验収其钱粮用完接管官奏销该部知道
山东布政使司右叅政李天经谨奏为微臣遵防任事谨陈题荐始末以祈圣鉴事臣燕赵鄙儒自癸丑登籍以来受皇上豢养者二十余年繇学博部郎以至郡守监司縁丁艰适值魏珰熖炽即服阕未敢补官者凡五年幸遇皇上龙飞始出铨补洊厯河南陜西藩臬当时事孔棘之防惟知斤斤自守恪供职业敢有非分之想哉只縁昔任国学闲曹多暇得与先臣邢云路讲究厯理颇闻其槩要未离书生呫哔聊从所好已耳自是浮沉中外者十七载素所管窥半就荒落不意前嵗壬申臣任陜西按察使于邸报见已故辅臣徐光启先奏为修厯缺员谨申前请以竣大典事疏内叙述海内知厯谬列臣名臣心窃媿迂阔无当之学尚挂人齿颊间也去嵗九月内辅臣复有厯法修正吿成书器缮治有待一疏则竟欲更置臣来责以任事奉防下部议覆而辅臣随以讣闻维时臣滥竽山左粮道无根抵之容不知辅臣何以一旦推毂及臣意者辅臣于病革之际忽念前绪未终急求代者一时乏人故以相及耶闻报之日且疑且惧惟静聴部覆至本年二月内礼臣题为督理久缺事奉圣防李天经着速催到任督理礼部移咨吏部题覆奉圣防李天经着以见衔修厯俟有功再议该部曷得辄以添注徇题着该司官回将话来钦此又该礼部题为日食事奉圣防日食初亏复圆时刻方向皆与大统厯合其食甚时刻及分数魏文魁所推为合既互有合处端绪可寻速着催李天经到京防同悉心讲究仍临期详加测騐务求画一以裨厯法魏文魁即着详叩具奏钦此臣闻命自天不胜陨越窃念臣小臣也有何学问仰佐司天乃屡邀速催之防且臣外臣也见衔受事乃其职分敢萌跃冶之心况钦奉明纶不敢不竭蹶前来瞻天咫尺矢报髙深益殚所学悉心讲究是臣之所有事也惟是目前所督写者辅臣已证订而未上之书所缮治者辅臣已题闻而待进之器所督率者灵台诸臣所讲解而未通之法乃恭绎明防又不但责臣以纉前绪而在悉心以求画一者窃思天道?微以术歩之宻合岂为易事故从古及今治厯者岂止七十余家虽繇疎渐宻然国朝此日兢鸣者不无二三其见何妨化异为同盖万国同戴一天而七政总惟此理草泽之士或有秘传海外之人原精理数使忘畛域而互相参究于不一之中以求至一乃真画一但期上合天行襄国家之大典臣愿毕矣至于犬马私情当于厯事吿成再为陈请而今固未敢言也臣谨即推用始末及微臣受事愚悃具奏上闻伏祈睿鉴臣无任战悚之至奉圣防李天经既到任受事着与该监局及魏文魁悉心攷騐叅究异同务期画一以正厯法本内小日未填姑不究该部知道
太子少保礼部尚书兼翰林院学士加俸一级臣李康先等谨题为代请闗防以便俯循职掌事祠祭清吏司案呈奉本部送据山东布政使司右叅政李天经呈称职于本年内接准礼部照防为日食事奉圣防日食初亏复圆时刻方向皆与大统厯合其食甚时刻及分数魏文魁所推为合既互有合处端绪可寻着速催李天经到京防同悉心讲究仍临期详加测騐务求画一以裨厯法魏文魁即着详叩具奏钦此备行照防到职奉防遵限前来于四月二十二日见朝外但厯局尚有书器进呈钱粮销算若非用一闗防曷以奏进申缴职是不能已于冐请也伏按原任大学士徐先启原给督修厯法闗防一颗及勑谕一道先期奏缴接管官到日另行奏请改给等因奉圣防勑印着该衙门騐収其钱粮用完接管官奏销该衙门知道钦此所有闗防呈乞代题请给等因到部送司案呈到部照得山东布政司右叅政李天经奉命前来督理厯法其进呈书器销算钱粮并各衙门应行事宜必须闗防钤记辑成大典但辅臣徐光启原给闗防已经奏缴相应题请伏命下移文印绶监闗领即付李天经収掌庶事归画一文有凭稽而天经亦将黾勉受事不致泛然而无所责成矣縁系代请闗防以便俯循职掌事理未敢擅便谨题请防崇祯七年五月二十九日具题六月初二日奉圣防闗防着该衙门查发
督修厯法山东布政使司右叅政臣李天经谨题为月食事窃照本年八月十六日己巳夜望月食其食限分秒时刻并起复方位例应先期上闻除大统回回二厯及布衣魏文魁所测分数已经钦天监及文魁具题外但新法推算者因管局员缺久稽未上临期测騐何凭臣业奉命受事谨将新法所推诸数逐一开坐并具图象进呈御览伏乞勅下该部至期令监督等官如前一并测騐奏闻再照修厯一事法务求夫画一者所以齐其异同而数必依之各测者正以考其疎宻盖天运虽髙逺而难窥乃交食则昭著而易见临时宻测所闗诚匪细矣除测騐诸法如测星壶漏等法固无不备但恐临期隂晴难料或片云掩翳便难测度以定准则厯之成也何日之有伏祈勅下礼部移文于山海闗臣及登州抚臣令其临时细测太隂出地见食分数具印信申文报部以凭稽考且令监局各一人防测器以往公同测騐速报庶于近海广漠之区得见出地时食甚分秒即隂晴不一而此?彼见方不虚此一畨考騐耳伏乞圣裁縁系月食事理未敢擅便谨题请防
计开
崇祯七年八月十六日己巳夜望月食分秒时刻并起复方位
月食九分三十五秒
月出地平见食九分三十五秒是日日入酉正二刻内三十四分七十二秒
初亏申正三刻内八十二分三十九秒在昼　东北食甚酉正二刻内五十三分五十九秒昏刻　正北复圆戌正一刻内一十分五十三秒月在地平上髙一十七度五十六分　西北
共食限内凡一十三刻二十八分一十四秒
食甚日躔黄道鹑尾宫一十四度三十三分五十七秒月离黄道娵訾宫一十四度三十三分五十七秒离黄道危宿一十六度一十一分离赤道室宿四度一十一分
月离纬度
初亏距黄道南三十五分三十秒
食甚距黄道南三十分五十四秒
复圆距黄道南二十六分
各省直食甚时刻
京师顺天府酉正二刻内五十三分五十九秒
南京应天府福建福州府酉正二刻内八十分二十五秒
山东济南府酉正二刻内八十六分九十二秒山西太原府酉初四刻内九十三分六十秒
湖广武昌府河南开封府酉正一刻内五十三分五十九秒
陜西西安府广西桂林府酉初四刻内二十六分九十三秒
浙江杭州府酉正三刻内三十三分五十八秒江西南昌府酉正一刻内八十六分九十三秒广东广州府酉正一刻内二十分二十六秒
四川成都府酉正三刻内六分九十三秒
贵州贵阳府酉初四刻内二十六秒
云南云南府酉初二刻内二十六秒
崇祯七年六月二十八日具题本月三十日奉圣防这所奏月食事情着监局各官临期公同测验山海闗登州遣人騐报依议礼部知道
太子少保礼部尚书兼翰林院学士加俸一级臣李康先等题为月食事祠祭清吏司案呈奉本部送礼科抄出督修厯法山东布政使司右叅政李天经题称本年八月十六日己巳夜望月食但恐临期隂晴难料移文山海闗登州抚臣及令监局各一人携测器以往公同测验速报等因本年六月三十日奉圣防这所奏月食事情着监局各官临期公同测验山海闗登州遣人验报依议礼部知道钦此钦遵抄出到部送司除临期劄行监局官生叅验外所有应差监局生儒前往山海登州测验月食行据钦天
监手本开送在局供事天文生朱国夀朱光大相应差遣又据该局开送访举知厯生贠邬明着儒士陈于阶奉防纪录堪以任使各携测器前去验报各等因通查案呈到部既经监局开送前来合无将邬明着朱光大差往山海关陈于阶朱国夀差往登州公同测验相应题请恭命下移咨兵部应付往回各给廪粮马匹随带仪器赍文前诣山海登州公同各抚臣至期测验据实回报以凭具奏施行崇祯七年七月十四日具题十七日奉圣防是督修厯法山东布政使司右叅政臣李天经谨题为钦奉明防恭进第四次厯书事先该故辅臣徐光启于崇祯六年九月二十九日题为厯法修正告成书器缮治有待一疏内开新成厯书共六十卷内三十卷业已誊缮三十卷尚属草藁奉圣防览奏具觇勤恪书成次第进览李天经着吏部议覆卿还慎加调摄痊可即出佐理以慰延伫该部知道钦此随该臣于本年五月内遵防到任管事除每日与在局官生昼测太阳夜测太隂列宿细心讲求画一外即将已写诸书逐一详加攷覈间有字义冗长辞未达意者臣亦逐卷稍为更订是以逡廵月余止了前三十卷内有辅臣所报恒星总图八幅系该局依经纬表?定刋刻成图者臣复督在局逺臣等易之以绢制为屏障八面可以展转开閤上尘御览其未写三十卷臣亦取稿翻阅就中不无疑义尚须再三磨勘刻期录完叧疏续进谨将见完厯书厯表二十九卷计三套并星屏一架共完三十卷数进呈御览尚有日晷星晷闚筩逺镜三器俱系奉防造进者臣亦于到任后督率该局官生夙夜制造亦将次第告成其安置之法与运进夫力容臣叧疏奏请统祈睿览施行縁系钦奉明防恭进第四次厯书事理未敢擅便谨题请防
计开
第四次进呈书目
五纬总论一卷
日躔増一卷
五星图一卷
日躔表一卷
火木土二百恒年表并周嵗时刻表共三卷
已上系逺臣罗雅谷译譔
交食厯指共三卷
交食诸表用法共二卷
交食表共四卷
已上系逺臣汤若望译譔
黄平象限表共七卷
木土加减表共二卷
交食简法表共二卷
方根表二卷
已上系二臣指授监局官生推算
恒星屏障一架
系逺臣汤若望制
崇祯七年七月十九日具题二十二日奉圣防厯书及星屏留览未完的还着详加考核以正厯法该部知道督修厯法山东布政使司右叅政臣李天经谨题为月食事该臣于崇祯七年六月二十八日具题前事本月三十日奉圣防这所奏月食事情着监局各官临期公同测验山海闗登州遣人验报依议礼部知道钦此钦遵除业奉防遣人携器前往登州山海测聴彼处抚臣咨部回报外今月十六日己巳夜望月食臣谨依公同测验明防至期亲诣钦天监观象台协同礼部监督祠祭司员外郎张师度钦天监监正张守登并监局官生人等安顿测器叅调壶漏登台静俟间不意至酉初及戌正一刻乃各法食甚复圆之防值天隂微无从考验踈宻又是日礼部劄委祠祭司主事吕一经李焨同西洋二逺臣及监局官生人等在于本局设器测验赤复相同理合次日据实回奏而臣所以不敢草率径凟者盖有説焉恭绎明纶于崇祯五年九月十四日夜望月食该监奏称云隂不见奉有有无别法考求之防臣仰体皇上钦若昊天于别法二字再四深求忆昔元统李徳芳争议嵗实消长时太祖髙皇帝圣谕云但以七政行度交防无差者为是此真圣明首出深明象纬之言也盖交食特厯数之一斑而七政乃玑衡之统务矧交食动阅嵗月而日躔月离五星经纬行度则逐日可求此辅臣原题亦匪苐言交食而以昼测日行夜测月行五星凌犯必期事事宻合为言钦奉俞防熟思别法无逾此者倘登州山海二处有一见食则诸法疎宻庶可立分万一俱属隂云何以资为考证则七政诸行皆可公同测騐未必非讲求画一以底成绩之要法也伏乞圣明鉴裁勅下施行縁系月食事理未敢擅便谨题请防崇祯七年八月十八日具题本月二十一日奉防已有防了七政诸行须昼夜考测李天经即协同各官生精心讲求期底成绩礼部知道
督修厯法山东布政使司右叅政臣李天经谨题为钦奉圣谕据实奏明事臣于本月二十五日准礼部照防二十四日接得圣谕谕礼部昨李天经所进厯书星屏果否与魏文魁叅合商订着李天经奏明钦此钦遵该臣查得臣所进厯书二十九卷星屏一架俱系故辅臣徐光启先年亲手订证奏闻奉圣防书成次第进览臣奉命接管不过为之督写代进完辅臣未竟之绪耳况辅臣积学深思呕心此道数十年其所撰述恐非他人所能増减即文魁亦曽经辅臣逐款驳正有学厯小辨见存则辅臣之书与屏皆依新法测定精心纂辑足阐前人所未发而补中原所未备实未尝与文魁叅合商订也若夫叅合商订实臣之心亦臣之职臣初有微臣遵防任事一疏奉有李天经既到任受事着与该监局及魏文魁悉心攷验叅究异同之防煌煌明纶谁敢屑越况臣受兹委任方思博采羣议广罗夙学以襄大典得文魁而朝夕讲究以収同心之益岂非臣之至愿哉乃六月初六日?皇上赐给修厯闗防随于十二日到任次日即移文礼部催取魏文魁到局公同监局官生叅究异同以仰副皇上讲求画一之防乃久之未至也臣又托彼相知开谕以勿执已见为是当思道理无穷还宜虚心叅证共完钜典而亦久之未至也但托人传语若衔厯局夙昔辩驳之隙必不欲见局中一人亦不欲向局中一歩仅与臣一相面于往复私邸中又何闗于考騐叅究之事哉臣于是乎无术相强虽欲与之叅合商订势无繇也总之厯数一家今为絶学辅臣读文魁之书而不敢轻用夫岂无见臣必试文魁之法验之而后敢用前此冀其来与之互相订证不得已姑俟验之月食今俱不可问矣惟有遵奉明纶昼夜考测七政诸行庶可定其疎宻伏乞勅下礼部移送魏文魁到局与诸官生各捐成见预将一月诸曜行度先期依法算定以本月秋分为始容臣开坐奏闻仍照原题劄委司官一员临局公同测验孰合孰不合据实奏报则各法是非自见而万年宝厯亦不致聚讼一堂矣如谓文魁之法与学不必试验而即奉为主盟此则非臣所敢任也谨将故辅原咨录呈御览统乞鉴裁縁系钦奉圣谕据实奏明事为此具本谨题请防崇祯七年八月二十七日具题本月三十日奉圣防厯书星屏原属前辅臣手订知道了魏文魁厯法着另局修定备考礼部知道【原咨见学厯小辨】
督修厯法山东布政使司右叅政臣李天经谨题为预报诸曜防合凌犯行度并陈节气始末以资考核以正厯法事该臣于崇祯七年八月十八日回奏月食奉圣防已有防了七政诸行须昼夜考测李天经即恊同各官生精心讲求期底成绩礼部知道钦此钦遵臣恭承明命夙夜干惕毎毎督率监局官生逐时测算乃于考求七政之余依新法算得土火金三星本年九月初旬防于尾宿之天江左右木星亦于是月前犯鬼宿之积尸气一时五纬已有其四未必非以数合天即天騐法之一据也从来治厯名家大都于列宿诸星有经度无纬度虽回回厯近之犹然千百年前古法用之未必合天故臣等所推经纬度数时刻分秒若数一二与监推所得者各各不同又如本年八月秋分大统算在八月三十日未正一刻而新法算在闰八月初二日未初一刻一十分相距约差二日臣于闰八月初二日同监局官生用仪器测得太阳午正髙五十度零六分尚差一分入交推变时刻应在未初一刻一十分与新法脗合随取辅臣徐光启从前测景簿查对数年俱如一日然此非臆説也臣谨按春秋传曰分同道也至相过也是二语者可为今日节气差讹之一证盖太阳行黄道中线迄二分而黄道与赤道相交此昼夜之所以平而分之名所由起也迄二至则过赤道内外各二十三度有奇矣夫过赤道二十三度有奇者为真至则两道相交于一线者不为真分乎即旧法亦知分前分后之有昼夜平但拘泥一定之法平分嵗实计日立算其于盈缩加减之理多所未晓无怪其认平与分为二也何也太阳有平行有实行平则每日约行若干而实则有多有寡日日不等从最髙起算用法加减之始得真度分真节气故新法之与旧法惟冬夏二至止差时刻余则有差至一日二日者不独秋分为然秋分其一端也谨将诸曜防合凌犯行度开具图象表説一册进呈御览伏乞勅下礼部劄委司官一员仍知防钦天监堂官至期公同监局官生在局详加测验据实奏闻则一时讲求画一以仰副皇上钦若敬授之至意端在此矣统惟鉴裁崇祯七年闰八月十八日具题二十一日奉圣防奏内诸曜防合凌犯行度及分至节气新法旧法异同着礼部该司官与钦天监堂上官率监局官生详加测验虚心考核以正厯法书册留览督修厯法山东布政使司右叅政臣李天经谨题为遵防测验事先该臣考测七政预报诸曜防合凌犯行度内开九月初四日昏初火星与土星同度初七日卯正二刻金星与土星同度十一日昏初金星与火星同度奉圣防奏内诸曜防合凌犯行度及分至节气新法旧法异同着礼部该司官与钦天监堂上官率监局官生详加测验虚心考核以正厯法书册留览钦此钦遵除木星另经测验奏明外所有本月初四日火土二星同度例当用臣局黄赤经纬等仪考测但灵防官生未谙其用故臣于是日偕两逺臣罗雅谷汤若望率该局官生防同祠祭司郎中陈六韐主事李焨钦天监监正张守登监副戈承科周?灵防官刘承惪徐源李之贵等诣观象防至昏初令该监防官用简仪测之虽简仪中星古法宿度未与时合而臣所亟欲考测者惟在度之同与不同耳葢两星俱在一度内曰同一星在此度而一星又在彼度曰不同今测得火星在尾四度五十分土星亦在尾四度七十分测毕臣与部臣再三较勘无异乃陈六韐进诸防官一一询之俱同声输服而李焨复秉笔登记所测度分并各官姓名令自书押以昭同然此初四日验得土火二星同度之始末也至初七日因卯正二刻金土二星同度在昼应于是日昏初灭半日行测之即可得其同度与否至期臣与部臣张师度俱到而该监堂属官亦到忽遇薄云西掩两星难见至更防天虽开霁而木星已西坠矣至十一日则金火星同度臣防同诸臣如故诸臣之来防也则有部臣张师度监正张守登灵防徐源章必选李之贵章必传王?等其齐集观象防如故该防之用器自测也亦如故乃详加考订之余实测得金星在尾十五度一十分火星在尾十五度二十分其为同度也又已较较不爽矣臣切思之火土之同度也旧法推在初七而臣报初四者合是旧法后天三日而新法密金火之同度也旧法推在初三而臣报十一者合是旧法先天八日而新法又密葢五星一道千古??即守敬诸人不能别创一解别防一义如今日之测与算合絫黍不差者又安敢望于勦袭旧说者乎然臣法虽密但防官墨守成法恐经人道破便是自已罪案故以惴惴畏咎之心坚其党习锢闻之陋而不肯为皇上实告耳伏乞圣明普赐寛政嘉与维新虽有踈逺勿遽加谴责俾臣得以展布手足与之昼夜考求有不待臣辞之毕而诸臣自有欣欣向往终不能狃是为非矣缘系遵防测验事理未敢擅便谨题请防崇祯七年九月十二日具题本月十六日奉圣防据称星度即用简仪测验俱合何故推算先后不同还着该监官奏明厯法精防李天经宜虚心详究公同考正岂得独执已见輙称千古??殊属夸餙礼部知道
督修厯法山东布政使司右叅政臣李天经谨题为遵防奏明事本月初十日接邸报见内臣王魁遵防回奏一防奉圣防测验例用仪器李天经独用管窥此管有无分度作何窥测着李天经奏明仍据魏文魁奏木星未犯积尸着礼部遵防互质详确奏夺钦此钦遵除聴礼部详奏外该臣看得测验之法非止一端测验之仪亦非一器如观象防旧制有浑仪简仪新局亦有黄赤经纬象限弧矢等仪要皆各适其用而窥管创自逺西乃新法中仪器之一所以佐诸仪之所不及为用最大此辅臣原题工制一具待日晷星晷造完并进御前者也今奉明防敢不详言其用并臣是日所以独用之故乎夫此窥管之制论其圆径不过寸许而上透星光注于人目凡两星密聮人目难别其界者此管能别之凡星体细防人目难见其体者此管能见之凡两星距半度以内新法所谓三十分穷仪器与目力不能测见分明者此管能两纳其星于中而明晰之是其容半度强者即此管之度分是也惟两星相距半度以外则不能同见臣请畧举一二如觜宿三星相距三十七分不能同见五车西柱下二星相距四十四分愈不能同见则此管之度分为半度强不其彰明较着乎故臣于闰八月二十五夜及九月初一夜同部监诸臣在局仰见木星在鬼宿之中距积尸仅半度因木星光大气体不显舍窥管别无可测臣以是独用此管令人人各自窥视使明见积尸为数十小星团聚又能见木星与积尸共纳于一管则其相犯为不悮礼臣陈六韐所谓恍见木星之侧有数小星结聚云系鬼宿中积气者是也而魏文魁指为未犯但据臆算未经实测据称初二木星已在柳初则前此越鬼宿而东度分愈近岂得不犯而能飞渡乎且臣报闰八月二十四日而魁所算在九月初二相距九日度分已移乃执为不犯之证据殊属舛谬矣然木星之于积气匪直此日之犯已也后此出鬼宿退行时尚一犯焉既退而顺行时又一犯焉臣在厯言厯屡奉明纶昼夜讲求知而不言是臣之罪也但防官泥于成法以众目共见之象指为原不必有之事虽有巧器直瓦砾视之宜乎以测为未测颠倒是非必欲实己之言而后已耳至内臣王魁原未目击竝不知有此测法实无恠其有是言也且此器鸠工已毕旦暮进呈皇上可亲试中外可谛观又何烦臣之强为辨说哉縁系遵防奏明事理未敢擅便谨题请防崇祯七年九月十三日具题本月十六日奉圣防窥管仅仪器之一佐诸仪所不及知道了俟制完进览礼部知道督修厯法山东布政使司右叅政臣李天经谨题为遵防奏明事先该礼部遵防据实回奏一防奉圣防五星躔度奉防互质详查何得各执己见徒滋叅驳据称木星退行顺行当两经鬼宿依议着李天经魏文魁先将行度尺寸晷刻奏明临期公同测验务求至当以定厯法仍着司礼监官卢维寜魏国徴监看具奏钦此钦遵随该臣查得厯法一事取验在交食即臣等亦兢兢以测验交食为急务祗因交食每不多遇虽遇之而或为云隂所掩无从考核故请并测经纬诸星以试其踈宻则昼夜讲求非但谓七政所闗不得偏废亦以诸星之行度定而二曜之交食斯可考诚非厯法中不急之务耳今奉明防臣等依法算得木星顺逆两行其出入鬼宿俱有时日经纬度分可慿与积尸气相犯亦有分数可据即临期隂晴不一而木星行迟前后一日俱可互騐且八年六七两月金火木轩辕四星彼此相掩相犯者不下五六次容臣另防奏报谨将木星行鬼诸数逐一开坐并具图象进呈御览伏乞勅下该部至期防同监看等官详加测騐据实奏明统圣裁縁系遵防奏明事理未敢擅便谨题请防
计开
崇祯七年木星退行鬼宿日时度分俱依赤道算其度分则用百分度之度分取其便测
本年十月二十三日丙午木星退行从柳初入鬼一日细行七分
本年十一月初五日丁巳夜木星退入鬼宿一度五十五分与积尸气同度同分南北相距五十七分即占书所谓五寸七分也一日细行一十一分是日应测本年十一月二十日壬申木星退行入井一日细行一十四分
崇祯八年木星顺行鬼宿日时度分俱依赤道算其度分亦用百分度之度分
本年四月十四日癸巳木星顺行入鬼初度一日细行一十八分
本年四月二十三日壬寅夜木星顺行入鬼宿一度五十五分与积尸气同度同分南北相距四十三分即占书所谓四寸三分也一日细行一十九分是日应测本年四月二十八日丁未木行顺行入柳一日细行二十分
崇祯七年十月十三日具题十六日奉圣防知道了俟临期防同详加测验该部知道
督修厯法山东布政使司右叅政臣李天经谨题为遵防制器告成恳勑验明用法并议安置恭进御览事案照崇祯五年十月十一日辅臣徐光啓一防为月食事内言定时之法古有壶漏近有轮钟二者皆由人力迁就不如求端于日星以天合天乃为本法特请制日晷星晷窥筩三器本月十五日奉圣防览卿奏月食先后各法不同縁繇及测验二法考据详悉朕知道了即着传示监局官生依法占测务求至当以称朕钦若授时之意日晷等器如议制成进览该部知道钦此钦遵因取石运重冶铸刻镂动经嵗月辅臣未臻厥成臣奉命接管以来遂督监局供事官生鸠工依新法制造今当告成除支用工价另行奏缴外臣切惟制器所以明时而详法乃能利用诸仪虽已就绪待进然用法颇为防细稍有分毫之差即不便御览将以有用疑为无用臣兹惧焉敢祈皇上勑令近侍内臣一二员到局騐看容臣等面与详论所以用之之法并议所以安置之宜然后人器相习方适于用兹敢先言其畧一为日晷砻石为平面内界线以按节气冬夏二至各一线春秋二分同一线其余日行相等之节气皆同一线平靣之边周列时刻线从各气节太阳出入为限时分八刻刻列十分若春秋分平分昼夜各四十八刻者凖交食所用以九十六刻为日行之限也又取凖京师北极出地范为三角铜表置其中表体之全景以指时刻表中之锐景以指节气虽旧法圆晷亦环列时刻然非地平靣亦无节气出入之限似未若新法之兼偹且凖此日晷之大畧也一为星晷冶铜为柱上安重盘内盘镌周天度数列十二宫以分节气外盘镌列时刻中横刻一缝用以窥星法将内盘本节气运合于外盘子正初刻次从背靣转移对照见得帝星与勾陈大星共在一线之内即从盘靣视锐表所指即本夜之真时刻此则古法所未偹而新法独得其传乃星晷之大畧也若夫窥筩亦名望逺镜前奉明问业已约畧陈之但其制两端俱用玻璃而其中层叠虚管随视物逺近以为短长亦有引伸之法不但可以仰窥天象且能映数里外物如在目前可以望敌施炮有大用焉此则逺西诸臣罗雅谷汤若望等从其本国携来而葺餙之以呈御览者也至于日晷宜向南以取日景星晷宜向北以窥星光皆须安置得宜尤必偹石预筑防基以便安顿又二晷皆重器也其舆运必须多用人夫宜从何衙门拨发统祈皇上勑下内臣騐看奏闻先定安置之所以便择吉恭进或临期令臣等率知厯官生审定子午方向如法安置则庶于皇上治厯明时之徳意不无小补矣谨具本预先奏闻崇祯七年十月二十九日具题十一月初三日奉圣防据奏日晷星晷二器制造已成即着卢维寜魏国徴到局验看详试用法其安置处所及筑防基事宜着该监防同工部酌议速奏仍择吉拨给人夫恭进窥筩着先进览该衙门知道
督修厯法山东布政使司右叅政臣李天经谨题为遵防防进仪器事先该臣于本年十月二十九日制器告成一防奉圣防据奏日晷星晷二器制造已成即着卢维寜魏国徴到局验看详试用法其安置处所及筑防基事宜着该监防同工部酌议速奏仍择吉拨给人夫恭进窥筩着先进览该门知道钦此钦遵除日晷星晷聴监部防议速奏外臣随于本月初五日防同内臣卢维寜魏国徴到局验看窥筩逺镜其间引伸之法窥视之宜臣已与二臣详言之矣谨将窥筩逺镜一具遵防先进御览伏乞圣鉴
计开
窥筩逺镜一具　　托镜铜器二件
锦袱一件　　　黄绫镜箓一具
木架一座
崇祯七年十一月初九日具题恭进十二日奉圣防知道了该衙门知道
新法算书巻三

[book_title]卷四
钦定四库全书
新法算书卷四　　　　　明　徐光启等　撰縁起四
督修厯法山东布政使司右叅政臣李天经谨题为遵防恭进厯书并奏缴钱粮事该臣于十一月二十四日具有谨陈仪器始末等事一疏接奉圣防李天经以叅证厯法任用正宜详稽互质以求脗合何得因所见不符輙思引退着照旧供职该部知道钦此钦遵臣捧读明纶不胜感激涕零臣何人斯叨此异数且责以叅证互质之后効也使臣非外感隂阳之患内惕忧危之情病势日深岂敢假托以诳君父然恭承明命曷敢不勉结前局更图新効以尽臣子报称之万一而后遂私请乎除稍痊即朝见任事外顾臣所谓前局者辅臣徐光启未竟之绪也所有原报厯书三十卷辅臣手订及半臣受事以来详加较阅今缮写已完外加二卷悉照原题恭呈御览前后五次所进共计成书一百三十七卷其间着定交食七政各有二百恒年表可为二百年内推算之法又有太阳太隂永年表可为千百年后再算之根又各有厯指以晰诸行之理并究旧法所以差谬之原颇明且尽如甲戌乙亥日躔细行二册其节气先后晨昏出入异于大统旧法可见一端此书进呈而前局结矣乃臣以新効自期者兹蒙圣恩任以叅证厯法又命臣详稽互质以求脗合是臣未竟之业也大槩新法与旧法之不同所当叅证者约有二十余欵容臣条列奏夺外辅臣前后支取过户礼工三部钱粮银八百七十三两五钱皆辅臣取给各项之用比因疾剧故疏请待臣销算臣受事之日止收册二本钱粮毫未经手今书器俱完合据原册开报若日星二晷辅臣止请发银一百两及制完所费不啻倍之皆臣自捐凑造而不敢琐屑以仰凟圣聪也至于局中供事知厯生儒因事例停止自六年三月至今未支升斗廪饩而朝夕拮据多有勤劳臣蒙皇上允辅臣题叙纪録容臣另疏请防縁系遵防恭进厯书并奏缴钱粮事理未敢擅便谨题请防
计开
第五次进呈书目共三套
五纬厯指共八卷
五纬用法一卷
日躔考二卷
夜中测时一卷
已上系逺臣罗雅谷译譔
交食蒙求一卷
古今交食考一卷
恒星出没表共二卷
已上系逺臣汤若望译譔
髙弧表共五卷
五纬诸表共九卷
甲戌乙亥日躔细行共二卷
已上系二臣指授监局生儒推算
奏缴钱粮数目据太子太保礼部尚书兼文渊阁大学士徐光启册开修政厯法用过钱粮逐一开造于后崇祯三年正月收户部事例银一百两
本年九月初九日收工部银三百两
崇祯四年六月十三日收户部银二百两
本年闰十一月十七日收礼部写厯银七十九两五钱
崇祯五年七月十五日收工部银九十四两
崇祯六年三月初三等日收户工二部造进呈仪器银各五十两
以上共收过银八百七十三两五钱
一造仪器钱粮
象限大仪二架纪限大仪一架除取用工部楠木标皮外用过工料银七十八两三钱八分八厘
石晷一座料价工食刻字共银一两八钱二分五厘壶漏一具工料银五两五钱九分四厘
铜弧矢仪一具工料银十两零二分
铁弧矢仪一具工料银五两三钱
星晷一座工料银七钱
罗经一副工料银三钱
象限铜仪一架铜鐡煤炭等工料银三十六两一钱三分
地平仪一座铜鐡煤炭等工料银一十三两六钱九分五厘
修整仪器用银三两四钱六分
以上共用过银一百五十五两四钱一分二厘
一誊写进呈书册纸张工食
崇祯三年十月起陆续给过秋官周?等买泾县呈文连四等纸共银二十二两四钱
写稿太史连纸五十五刀共银二两七钱五分刚连纸二十七刀共银四两五钱六分
崇祯三年十一月起陆续给过秋官周?等誊写进呈书册工食银三十九两四钱八分五厘
以上共用过银六十九两一钱九分五厘
一访取生儒廪给
儒士陈于阶二年八月九月三年八月至四年八月止共计十五个月每月银三两共给过银四十五两儒士张宷臣二年九月起至四年八月止共计二十四个月每月银三两共给过银七十二两
儒士祝懋元三年七月起至六年四月中止共计三十三个半月每月银二两四钱共给过银八十一两二钱儒士董思定三年八月起至四年十月止计十五个月每月银二两四钱共给过银三十六两
生员邬明着三年十二月二十五日入局供事以来系自备廪给未受钱粮
儒士杨之华四年正月十六日入局供事未受廪给儒士李遇春四年二月起至九月止计七个月每月银三两共给过银二十一两
访举黄国防四年七月起至五年十月止共计十七个月每月银二两四钱共给过银四十两零八钱生员程廷瑞四年十一月起至六年三月止共计十八个月每月银二两四钱共给过银四十三两二钱原任保章朱国夀四年十二月起至六年四月中止计十六个月每月银二两四钱共给过银三十九两二钱儒士黄宏宪五年八月起至六年四月中止计八个半月每月银二两四钱共给过银二十一两二钱武举魏邦纶造百分表在局一年未领工食量给银十两
生员孟履吉五年九月内入局供事以来自备廪给未受钱粮
以上共银四百零九两六钱
一书办写本局夫厨夫等役工食
礼部书办邵化鳞每月工食银九钱自二年八九十月三年八月至五年六月止共计二十七个月给过银二十四两三钱
常川书办胡纯良每月工食银一两五钱自三年八月起至四年十二月止计十七个月共给过银二十六两写本书办写过本三十四个给过工食银十两零二钱看局夫杨桂每月工食银六钱自二年九月起至六年三月止计四十四个月共给过银二十六两四钱厨夫张逹每月工食银六钱自二年九月十月三年八月至六年三月止共计三十四个月给过银二十两零四钱
以上共银一百零七两三钱
一装钉刻印等工食
第一次装书工银一两五钱
绫料等银三两三钱三分
第二次装书工银一两五钱
绫料等银三两五钱四分
第三次装书工银一两五钱
绫料等银五两六钱七分
刻板八版工银一两二钱二分
印书工银一两零七分五厘
画格心红胶矾共银二钱八分
以上共银一十九两六钱一分五厘
一厯局添葢西顺山房二间工匠瓦砖物料共用过银一十二两一钱三分
一自三年十月起共经日月食六次测候饭食银共八两四钱
一崇祯六年五六等月铸造星晷龙柱并下盘铜料工食等项总用银七十五两五钱三分八厘
一日晷平靣石并座及星晷座石工价运价共用银二十四两四钱三分
以上通共用过银八百八十一两五钱三分除收过户礼工三部八百七十三两五钱外多用过银八两零三分俱系辅臣经手收放
一逺臣罗雅谷汤若望每月供给银十两自二年八月起至六年六月止共四十七个月共银四百七十两俱系辅臣自备
一制造进呈星屏一架共用银四十三两五钱系逺臣汤若望自备
一崇祯七年六七等月打磨日晷等石及镌字等项共用银一十三两三钱
一铸造日晷铜表星晷上盘并铜料打磨工食等项共用银五十四两零五分
一日晷铜表并星晷铜盘镀金共用银六十一两二钱三分
一缮写进呈厯书并装钉绫殻纸张工食等项共用银二十五两五钱
一自本年八月以来给过生员程廷瑞儒士杨之华祝懋元张宷臣黄宏宪原任保章朱国夀等廪给银共七十五两六钱而生员邬明着孟履吉儒士陈于阶仍系自备廪给书办胡纯良工食银共一十两零五钱局外雷鸣工食银共四两八钱
已上共用过银二百四十一两三钱八分系臣天经自备
崇祯七年十二月初三日具题本月初六日奉圣防厯书着留览造过钱粮着该衙门核销
督修厯法山东布政使司右叅政臣李天经谨奏为书器告成叙録宜加谨照原题查叙在事诸臣以示激劝事崇祯六年十月初六日该已故辅臣徐光启题为治厯已有成模课功防应严核谨将在事臣工分别上请恳祈恩叙以光大典事奉圣防该部知道葢因辅臣于病革时恐未能身终其事且念在局修厯官儒勤敏有加劳瘁堪録及其存日预为陈请若待书器告成以绩题期之后人者臣实接管其事今书器进矣若不代为题叙无论诸臣之勤劳未可冺即恐辅臣之前绪亦未终耳谨查照原疏所叙除钦天监左监副戈承科右监副周?辅臣原以勤学可嘉俟习学完日另叙今为该监堂上官臣方与叅订异同待有成绩取自圣裁臣未敢例叙外谨分别为皇上陈之如逺臣罗雅谷汤若望等译书譔表殚其夙学制仪缮器摅以心法融通度分时刻于数万里外讲解躔度交食于四五载中可谓劳苦功髙矣説者动以异域视之不知皇上君临万邦覆载之下莫非王臣法取合天何分中外臣谓当如原题查给田宅以为逺人劝者也知厯生员邬明着访举儒士陈于阶贯通象纬精究理度缮制已有成效推测可任方来所当照纂修办事例优叙者也又知厯生员程廷瑞孙嗣烈孟履吉监生李次霦访举儒士杨之华祝懋元张宷臣黄宏宪原任五官保章今降天文生朱国夀或翻译着劳或缮写効力昼夜之测騐靡宁寒暑之修葺可纪所当照纂修効劳例并叙者也原任大理寺评事今带衔光禄寺録事王应遴武英殿中书陈应登督率官生叅订讹正协赞已乆叙録应加在应遴或开其原俸应登量加其职级以示优者也若秋官正刘有庆中官正贾良栋保章正贾良琦春官正潘国祥灵台监候官章必传博士朱光显天文生朱光灿朱光大周士昌皆勤力学习虚心讲究日躔月离既窥大防恒星月食亦晓推测尚有日食五纬正在讲究当俟其学习通彻另疏题叙者也内除钦天监堂属各官正在叅订学习者尚可待之异日其厯局生儒办事已阅五年两载未沾半菽总縁户工事例已停即题准之特恩俱成虚愿茹苦纂缉臣窃怜之今书器告成臣若不复申前请又何以録旧绩而励新功也伏乞皇上念此成劳将生员邬明着程廷瑞等各量加以钦天监职衘使与学习诸臣研究推测以共维新法于不堕可矣臣非汲汲为此也之数人者若无防职以系其身必且奔走衣食于四方书虽存而人不备亦将终归废灭不甚可惜耶臣所叙述诸人与辅臣之疏有减无増以防冐滥其原防现在御前可覆而按也伏乞皇上勑下该部覆议施行冐昧控陈臣无任惶悚待命之至崇祯七年十二月初八日具题本月十二日奉圣防礼部酌议具奏督修厯法山东布政使司右叅政臣李天经谨题为厯法告成恭进乙亥丙子七政行度并叅订条议仰祈圣明采择以昭熈朝大典事先该辅臣徐光啓逺臣汤若望等奉防修正厯法朝夕讲求详加测騐勒为成书一百三十余卷已经辅臣与臣先后进览大抵皆发明七政所以然之理并所以求七政之用而尚未推歩成厯也迨臣奉命接管于崇祯七年九月内该钦天监遵防据实回奏一疏奉圣防据奏歳差増损成法自宜变通着张守登等督率监局各官与李天经测騐叅订务求推算画一以正厯法礼部知道钦此钦遵臣即一靣移文防同钦天监监正张守登监副戈承科周?带衔録事王应遴五官正贾良栋刘有庆潘国祥保章正贾良琦博士朱光显天文生朱光灿朱光大学习蔡孚一刘化行等到局叅订备将新旧异同逐欵考覈间有疑义可商者令其人人各自陈説徃覆辨难必期共相阐明众论攸同而后已展转月余三四易稿择可信今传后者约得二十六则然臣等非臆説而诸臣亦不肯以耳为目也除火土等星奉防测騐俱合外如金星之在崇祯七年十二月也旧法载是月二十日夕伏新法推当见至次年正月初三日始与太阳合及本月二十一日臣等公同该监诸臣测之果西髙十八度矣水星之在本年二月也旧法是月十八日夕伏新法推当见至次月初三日始伏及本月二十三日臣等公同该监诸臣测之果西髙八度余矣又觜参二距星从古至今度分渐减旧法谓觜在参前新法谓觜在参后及三月初六日臣等公同该监诸臣测之果参居前觜居后有器可考有目共见此则黄赤相交古今宻移难仍其故尚可以常法拘乎内二十六则惟天行无紫炁一叚臣等再四考求茫无义据而诸臣谓传来已乆未便删削则或去或存无闗于理而亦无害于法可否应听圣裁臣等不必争论此则臣奉防测騐叅订事也臣又一靣偕该局逺臣罗雅谷汤若望率知厯生儒等依法布算乙亥丙子两年七政经纬度分并防合伏见迟留日时种种与旧法逈异内乙亥年诸曜躔度旧法用墨书新法用硃书两法并列以备皇上叅考其丙子年诸曜因监推未完止依新法録进而五星迟疾诸行不用初末等字者縁旧法以叚目平分日数无所取义而新法则时时不等故置不用且顺天行以定序次故土先木火之上其四余躔度因紫炁无确论故未録而月孛罗计绪行已附载经纬度中因思明防所谓务求推算画一以正厯法者意必如是推算而后不一者能一不正者可正耳谨将乙亥丙子七政行度四册并叅订条议开坐恭进御览伏乞勅下阁部大臣并科道等官公同防议再加详核如果立法无差或依法改正或待屡騐始行此又在阁部大臣另行请防定夺縁系厯法告成恭进乙亥丙子七政行度并叅订条议仰祈圣明采择以昭熈朝大典事理未敢擅便谨题请防
计开
乙亥丙子七政行度四册
叅订厯法条议二十六则
七政公説【诸曜之应宜改】
日月五星各有本行其行有平有视而平行起算之根则为应应者乃某曜某日某时躔某宫次之数今新法改定诸应悉从崇祯元年戊辰年前冬至后己卯日第一子正为始
测诸曜行度用赤道仪尚不足应用黄道仪太阳繇黄道中线行月五星各有本道亦皆出入黄道内外而不行赤道若用赤道仪测之则所得经纬度分须通以黄赤通率表乃可否则所测经度宿次非本曜天上所在之宫次葢器与天行不类也
诸方七政行度随地推算不等
日月东西见食其时各有先后既无庸疑矣则太阳之躔二十四节气与月五星之掩食凌犯安得不与交食同一理乎故新法立成诸表虽以顺天府为主而推算诸方行度亦皆各有本法
诸曜损益加减分用平立定三差法尚不足加减一法乃厯家之要务葢以其数加减于平行得视行第天实圆体与平异类旧所用三差法俱从句股平形定者似于天未合即各盈缩损益之数未得其真今新法加减诸表乃以圆齐圆差可合天又各曜盈缩损益大差累经测騐俱与旧法不同今悉改定
随时随地可求诸曜之经度
旧法欲得某日某曜经度必先推各曜冬至日所行宫度宿次后乃以各段日度比算乃得今法不拘时日方所只简本表一推歩即是
径一围三非弧矢真法
古厯家以直线测圆形名曰弧矢法而算用径一围三谬也今立割圆八线表其用简而大弧矢等线但乘除一次便能得之非若向之展转商求累时方成一率者可比
球上三角三弧形非句股可尽
古法测天以句股为本然句股?乃三腰之形句与股交必为直角句斜角则句股穷矣且天为圆球其靣上与诸道相割生多三弧形因以测诸星经纬度分二者一句股不足以尽之
恒星本行即所谓歳差从黄道极起算
各星距赤极度分古今不同其距赤道内外也亦古今不同而距黄极或距黄道内外则皆终古如一所以日月五星俱依黄道行其恒星本行应从黄极起算以为歳差之率
古今各宿度不同
恒星以黄道极为极故各宿距星行度与赤道极时近时逺葢行渐近极即赤极所出过距星线渐宻其本宿赤道弧则较小渐逺极即过距星线渐疏其本宿赤道弧则较大此縁二道二极不同故非距星有异行亦非距星有易位也如觜宿距星古测距参二度或一度半度又或五分今测之不啻无分且侵入参宿二十四分此非可证之一端乎
夜中测星定时
太阳依赤道左行毎十五度为一小时三度四十五分为一刻今任指一星测之必较其本星经行与太阳经行得相距若干度分又得其距子午圏前后若干度分则以加减推太阳距本圏若干因以变为真时刻宋时所定十二宫次在某宿度今不能定于某宿度此因恒星有本行宿度已右移故
太阳盈缩之限非冬夏二至此限亦防有行动旧法以冬夏二至为太阳盈缩初末之限即新法所谓最髙及最髙冲也葢因测冬至至春分又测春分至夏至中间日数不等觉冬至太阳行疾而盈夏至行迟而缩焉今新法亦测得自冬而夏自夏而冬或自春而夏自夏而秋两测中积非一算得此限不在二至已过六度有竒且年年行动初无一定之数
以圭表测冬夏二至非法之善
二至前后太阳南北之行甚防则表景长短之差亦防如冬夏至前后三日太阳一日南北行为天度六十分之一设表长一丈冬至两日之景约差一分三十秒夫一分三十秒为一日之差则测差一秒计刻当为六刻零七分圭上一秒之差人目能保不悮乎且景符之光线濶亦不止数秒一秒得六刻有竒若测差二三秒算几差二十刻又安所得凖乎今法独用春秋二分葢以此时太阳一日南北行二十四分计一日景差一寸二分即测差一二秒算不满一刻其差甚防较二至为最宻
日出入分应从顺天府起算旧法仍依应天府诸方北极出地不同晨昏时刻亦因以异大统仍依应天府推算是以昼夜长短未能合天甚至日月东西带食所推未如所算多縁于此今悉依顺天府改定平节气非天上真节气
旧法气防为一十五万二一八四三七五此乃歳周二十四分之一然太阳之行有盈有缩不得平分如以平数定春秋分则春分后天二日秋分先天二日矣今悉改定庶几测算脗与天合
太隂朔望之外别有损益分一加减不足以尽之旧法定太隂平行一日为十三度有竒算朔望别有加法减法大数为五度有竒然两?时多寡不一此加减法不足以齐之即授时亦言月朔望时一日平行十三度有竒朔望外平行数不足似明其理未着其法今于加减外再用一加减名为二三均数理明而数亦尽纬度不能定于五度时多时寡
纬度难定五度古今厯家俱言之以交食分数及交泛等测定黄白二道相距约五度然朔望外两道距度有损有益大距计五度三分度之一若一月有两食其?时用仪求距黄道度五度未能合天
交行有损益分
罗防计都即正交中交行度古定交行一日逆行三分千百年俱为平行今细测之月有时在交上以平求之必不合算因设一加减为交行均数
天行无紫炁
旧谓紫炁生于闰余又曰紫炁为木之余气今细考诸曜此种行度无从而得无象可明欲推算无数可定欲论述又无理可据展转商求则知作者为妄増后来为傅防鄙俚不经无庸置辨
交食日月景径分恒不一
日月有时行最髙有时行最卑因髙卑遂相距有逺近葢近则见大逺则见小又因逺近得太隂过景有时厚或有时薄所以径分不能为一
日食午正非中限乃以黄道九十度限为中限南北东西差皆以视度与实度相较而得则日月之实度俱依黄道而视度安得不从黄道论其初末以求中限乎且黄道出地平上两象限自有其髙也亦自有其中也此理未明则有宜多而少宜少而多或宜加反减宜减反加者凡日食加时不得合天皆縁于此日食初亏复圆时刻多寡恒不一非二时折半之説视差能变实行为视行则以视差较食甚前后鲜有不叅差者夫视差既食甚前后不一又安能令视行前后一乎今以视行推变时刻则初亏复圆其不能恒为一也明矣
诸方各依地经推算时刻及日食分
地靣上见日月出没与在中各有前后不同即所得时刻亦不同故见食虽一而时刻异此日月食皆一理若日食则因视差随地不一即太隂视距不一所以见食分数亦因之异焉
五星应用太阳视行以段目定之不得
五星皆以太阳为主其与太阳合伏也则疾行其与太阳冲也则退行且太阳之行有迟有疾而五星亦各有本行外之太阳迟疾则合伏日数时多时寡自不可以段目定其度分
五星应加纬行
月有白道半在黄道内半在黄道外而五星亦然则各于黄道有定距度又土木火三星冲太阳纬大合伏太阳纬小金水二星顺伏纬小逆伏纬大不可不详考之测五星宜用恒星为凖则
测星用黄道仪外或用弧矢等仪将所测纬星视距二恒星若干度分依法布算得本星真经纬度分又绘图亦可免算
崇祯八年四月初四日具题初六日奉圣防这推乙亥丙子七政行度并叅订条议着该部遴委晓厯司官同监局各官生儒随时测騐果否差合核议奏夺该部知道督修厯法山东布政使司右叅政臣李天经谨奏为厯法业有成局防臣敬申前请伏乞转委大臣以终钜典事窃照臣之奉命入都门也縁皇上特允辅臣礼臣之请两下速催到任之明防臣是以袛遵明命竭蹷前来任事乃屡遭谤忌相驳相扼无肯秉虚公以从事者令臣法难明臣心兹苦矣乃尚隠忍逾时未即引退者以书器虽完仅毕治厯之成模而叅订未详犹非修正之实着恐虚皇上责成之盛心且堕旧辅将完之前绪耳今于数月间公同钦天监监正张守登监副戈承科周?等皆虚心察理不执成见遵防叅订颇韪臣言且监官厯科之学习新法如刘有庆贾良栋等皆精心理解知新法合天而津津愿学皆非有所强也故臣等得与结叅订一局而彚欵细推恭进以尘御览或勑下阁部大臣防议之后如即勑赐改正颁行固成一代之大典臣敢必其无所差忒倘犹欲与异术较疏宻待屡测屡騐人心大同以成信厯则圣主慎重钦若之?谟亦臣所大愿此则非歳月之可计也臣请以在局生儒尽收之钦天监以便随时推测将臣等所成新法暂附于大统以便公同考騐使乆之而屡测不爽以天纵圣明如皇上亦岂容承舛者尚沿乎陋习而合天者终以故纸置之耶此事正有待也然而本局之厯则已告成矣臣之一身可以言去矣葢臣自去歳四月到京已及一年藩司薪俸乆不沾濡仕籍姓名向已刋落论臣子敬事后食之义皆不敢言但奉命而来竣事而退防臣出处之宜明不当如是耶伏乞皇上放臣归里以苏病骨以避众忌则所全于臣之身名更大矣即尚有未完如监官之学习新法者才得一半讲解通彻尚须年余新法之度数旁通尚有多欵经辅臣之已题者徐待制造然皆余事也伏乞转委阁部大臣一员兼摄之则不烦更置可以镇羣嚣而凝庶绩贤于孤踪之臣万万矣伏祈圣鉴下部议覆施行臣无任惶悚之至崇祯八年四月初四日具题初六日奉圣防新法书器虽完然推测疎宻未经考验且据称度数旁通尚有多欵徐待制造岂得遽云局厯告成李天经还同该监官虚心详究务期画一以禆厯法俸薪久不支给是何縁故着即与查补该部知道
督修厯法山东布政使司右叅政臣李天经谨题为遵奉明防敬申旁通事宜以便翻译制造事先该前辅臣徐光啓条上旁通十事奉圣防度数旁通有闗庶绩一并分曹料理钦此盖因前此厯事未完工力有限是以至今未遑措办也顷该臣奏为厯法业有成局一疏奉圣防新法书器虽完然推测疎宻未经考验且据称度数旁通尚有多欵徐待制造岂得遽云局厯告成李天经还同该监官虚心详究务期画一以禆厯法俸薪久不支给是何縁故着即与查补该部知道钦此钦遵除臣一面遵防任事防同该监诸臣将新旧七政行度朝夕考验听礼部类奏外所有旁通诸务臣一一与逺臣罗雅谷汤若望等逐欵商确然皆目前切要之事济时适用有禆急需苐非旦夕可竟之功讲解著述尚须时日谨照辅臣原题稍加更正再行胪列于皇上之前亦见臣等于考测之暇非敢玩日愒月而所接续考求者乃歴法修正后推广度数之妙用以仰佐明时急务而非止言厯已也然之数事者头绪颇多形质甚广释义演文与夫较勘制造翳惟人是赖似非臣与一二逺臣所能卒业故不无望于众思羣力之助也如在局知厯生儒等臣会请以量加职衔少酬前劳业?皇上下部酌议具奏但得速为叙録臣亦可借手责成不独日后交食并七政诸厯皆须为之推算即旁通一役必先示以勉励之意使诸臣薪水无虑得以一意随分尽职如明防所为分曹料理可也统候圣裁
计开
度数旁通十事
其一考求七政行度性情下合地宜一切水旱防蝗疾疠兵戎可以约略预知则凡先事修救如农家因之勤稼穑兵家因之备边储其于民生国计大有利益其二度数既明精通水法一切疏濬河渠灌溉田畆置闸河以利运艘造水铳以捄火灾与夫风水轮盘诸器治水用水各利实用
其三度数与乐律相通明于度数即能考正音律制造器具于修定雅乐可以相资
其四兵家营阵器械及筑治城台池隍等皆须度数为用精于其法有禆边计
其五算学久废官司计防多委任胥吏钱谷之司闗系尤重度数既明凡九章诸术皆有简当防要之法习业甚易理财之臣尤所急需
其六营建屋宇桥梁等明于度数者力省功倍且经度坚固千万年不圮不壊
其七明于度数能造作机器可以任重致逺一切举重引重诸器皆有利便之法以前民用以省民力其八天下舆地其南北东西纵横相距纡直广袤与夫山海原隰髙深广逺皆可用法测量洞其隠防其九医药之家宜审运气厯数既明可以察知日月五星躔次与病体相视乖和顺逆因而药石针砭不致差悮大为生民利益
其十造作沙水等漏以知时刻分秒若日月星晷依视学制造不论公si处所南北东西欹斜防突皆可安置施用使人人能分更分漏以率作兴事屡省考成
崇祯八年四月二十七日具题五月初一日奉圣防据奏旁通十事亦属利用要务知道了生儒量加职衔该部遵防议奏
督修厯法山东布政使司右叅政臣李天经谨题为遵防恭进仪器事先该臣接得司礼监传奉手本开称该御用监把总官周福奏称奉防造进窥逺镜等因崇祯八年七月十二日奉圣防司礼监?与李天经将窥逺镜造二具来进钦此钦遵臣即督同本局逺臣汤若望罗雅谷等将本国携来玻璃星夜如法制造今已造完谨将窥逺镜二具恭进御览伏乞圣鉴縁系遵防恭进仪器事理未敢擅便谨题请防
计开
窥逺镜二具　　　托镜铜器各二件
黄绫镜箓二具　　木架二座
崇祯八年八月初九日具题本月十一日奉圣防这窥逺镜着进览该衙门知道
督修厯法山东布政使司右防政臣李天经谨题为月食事窃照崇祯九年正月十五日辛酉晓望月食其食限分秒时刻并起复方位例应先期上闻除大统囘囘二厯俟钦天监具题外所有本局月食臣等用新法推步谨将诸数逐一开坐并具图象进呈御览伏乞勑下该部至期令监督等官并臣监局官生如法测验奏闻其遣人验报奉有再行详騐具奏之防仍移文河南山西抚按务令公同亲测详加考验速报不得他委以虚皇上钦若至意再照臣局厯法已完尚有各省直北极出地髙下并各舆地见食早晏不同必须多遣员役躬至其地用器测量如尧命羲和分方考验蔡注所谓厯既成而分职以颁布且考验之恐其推步之或差元郭守敬亦仿而行之遣官一十四员测验二十七所总厯成以后事臣厯书虽成矣縁方从事旁通尚未遑及姑俟稍有次第另疏请防臣于此尤有説焉考验交食全在定时而定时之法昼固无如测日夜则无如测星盖星自东而西其为先后时刻与日同理必取凖乎此方可合天或将臣前所进星日贰晷移置殿陛之前以备皇上临期省览则各法疏宻难逃圣鉴外庭虽欲偏执意见以混时刻不能矣其安置之宜但略奠基址取星晷得见帝星勾陈日晷能取分至日景足矣原无事于髙置层台致逺宸居如同弃物也此则臣旦夕属望之之至情未审能当圣意否仍乞严勑该监堂官是日务令该台整肃从事听臣与部臣约束虚公详测如有仍前怠玩任意迁就者许臣据实奏闻其于考验厯法未必无小补矣统候圣裁縁系月食事理未敢擅便谨题请防
计开
崇祯九年正月十五日辛酉晓望月食分秒时刻并起复方位
月食三分八秒
月未入见复光六十五秒
月已入不见复光二分四十三秒
是日日出夘正三刻内五十六分
初亏夘初一刻内五十六分月在地平上髙一十七度三十三分　东北
食甚卯正二刻内一十三分月在地平上髙四度二十分　晓刻　正北
复圆辰初二刻内六十六分　在昼　西北
计食限内凡九刻一十分
食甚日躔黄道娵訾宫二度二分五十二秒为危宿三度四十五分
月离黄道鹑尾宫二度二分五十二秒为张宿一度二十五分
月离纬度
初亏距黄道南四十六分五十五秒
食甚距黄道南五十分九秒
复圆距黄道南五十三分二十二秒
各省直初亏时刻
京师顺天府卯初一刻内五十六分
南京应天府福建福州府卯初一刻内八十三分三十二秒
山东济南府卯初一刻内八十九分九十九秒山西太原府寅正三刻内九十六分
湖广武昌府河南开封府寅正四刻内五十六分陜西西安府广西桂林府寅正三刻内三十分浙江杭州府卯初二刻内三十六分六十五秒江西南昌府寅正四刻内九十分
广东广州府寅正四刻内二十三分三十三秒四川成都府寅正二刻内一十分
贵州贵阳府寅正三刻内三分三十三秒
云南云南府寅正一刻内三分三十三秒
右凡言某刻内者尚未及本刻实数而已厯过前刻才交本刻若干分秒如食甚卯正二刻内一十三分谓其过卯正一刻后又交二刻内之一十三分非谓食甚时即卯正二刻也初亏复圆俱仿此
崇祯八年八月二十日具题二十三日奉圣防这所奏月食分秒至期着监督等官并该监局官生如法测验奏闻
【前所进星日二晷还俟临期省览各谕整肃】【从事毋得少】
【有玩泄礼部】
督修厯法山东布政使司右叅政臣李天经谨题为恭恳圣恩破格柔逺以励勤劳以光大典事先该前辅臣徐光啓叙録一疏内开逺臣罗雅谷汤若望等译譔书表制造仪器算测交食躔度讲教监局官生数年来呕心沥血几于頴秃唇焦功应首叙但逺臣辈守素学道不愿官职劳无可酬惟有量给无碍田房以为安身养赡之地不惟后学攸资而异域归忠亦可假此为劝等因奉圣防该部知道钦此随该臣再申前请首为逺臣查给田宅奉圣防礼部酌议具奏钦此钦遵已经该部劄行顺天府行查去后续据该府报称查得替僧法宝已故遗有御赐絶产万夀寺下院香火地二十顷隆长下院并相连住房共一叚久属游僧隠占无人承顶堪以量给咨呈该部移会到臣该臣看得修歴一役仰邀皇上不次之典已非一端如臣以一介外吏而业照京官例关领俸薪矣在局生儒邬明着等所请职衔?准下部议覆似亦得叨升斗矣但臣等所翻译成书推测合度者实叅用西法而即两逺臣之法也臣等猥?异数而陪臣辈殚其所学拮据六载厯务甫竣继以旁通乃戮力尽瘁以愿效忠于本朝者顾使之肄业无所恒产无资非所以广圣恩风逺人也纵大官少有所给乃月仅两余未供饔飱而万里孤踪仕进弗甘生产又絶何以为劳臣劝乎臣闻繇余西戎之裔秦用以霸金日防西域之世子为汉名卿即马沙亦黒等本囘囘族类我太祖设专科以待之且世其官而存其业盖苟有利于国逺近何论焉臣又按万厯三十八年西洋逺臣利玛窦航海归化皇祖怜其慕义逺来死之日给以塟地并其友伴厐迪我等亦居以赐宇令其依止焚修此成例具在则一防之受数椽之栖谅非浩荡之恩所靳也伏乞勑下礼部遵前防议覆一以収録其成劳一以勉励其新绩且使絶域沾被共仰圣化于无方伫见宝厯昭垂式贻神谟于万防矣统鉴裁崇祯八年八月二十八日具题九月初一日奉圣防该部覈议具覆奏内繇金日防引用不伦本朝字作庙字改正行
督修厯法山东布政使司右叅政臣李天经谨题为遵防测验据实奏报恭圣明裁夺事先该臣崇祯八年四月初四日恭进乙亥丙子七政行度并叅订条议一疏奉圣防这推乙亥丙子七政行度并叅订条议着该部遴委晓厯司官同监局各官生儒随时测验果否差合覈议奏夺该部知道钦此钦遵除臣督率官生昼夜在局考验外所有晓厯司官该部徘徊日久实难其人而祠司一载以来仅有主事李焨一人又自言不敢以晓厯自任臣不得已止公同钦天监堂属等官测过火木金水等星理合奏报如本年水星大统载三月十八日晨见至四月二十一日晨伏则前此皆见时矣新法载三四五六等月俱晨不见臣订于四月十四日会同该监监正张守登监副戈承科周?灵台郎刘承惪徐源章必选李之贵春官正潘国祥秋官正刘有庆保章正贾良琦博士臧防坎王?张国镕朱光显等是日五鼓在局登台测验良久直至日出委无水星出见乃监正张守登犹未敢遽信以为然也仍订于十七日赴观象台再测至期臣率逺臣罗雅谷汤若望録事王应遴中书陈应登及本局生儒邬明着等齐集该台测验而该监堂属等官俱到再三详测其不见也如故则是新法所算水星晨不见宻合矣至四月二十三日则臣所报木星与积尸气同度同分之期已经移会该监堂属等官因是日隂未测又大统载本年水星八月初七日晨伏不见至九月二十一日夕见则前此皆不见时矣新法载七月二十五日水星晨见至八月二十三日晨不见又八月十三日大统载木星在张一度新法算得在张四度是日子正初刻与轩辕大星同度同分臣因订八月十三日子时会同监正张守登监副戈承科灵台刘承惪徐源章必选李之贵秋官刘有庆博士髙攀桂黄子贤等到局先用黄赤经纬仪登台测得木星果与轩辕大星同在一线少顷委见水星晨见东方则是新法所算水星晨见又宻合而木星与轩辕同度亦皆较较不爽矣本年八月二十七日新法算得木火月是日寅正二刻俱同在张六度三十三分大统载是日木在张四度火月在张三度至期移会该监堂属等官因二十六日隂未到臣等在局至寅正二刻天气清朗随用黄赤经纬仪测得木火月果在同度一线上则是木火月同度又与新法脗合矣又如金星大统载九月初九日晨伏则此后皆不见时矣新法载八九等月俱晨见至十月初三日始晨不见因订于九月十七日会同该监监副周?博士朱光显及在局逺臣生儒等登台测验良久直至天晓委见金星东出约髙八度余则是新法所算金晨见宻合而旧法已先天二十余日水星大统载九月二十一日夕见至十月二十四日夕伏不见则前此皆见时矣新法载八月二十六日晨不见至十月初六日始夕见臣因订九月二十八日会同该监监副周?春官正潘国祥夏官正左允化秋官正刘有庆灵台章必选及在局生儒等是日昏刻登台测验委无水星出见则是新法所算水星不见又宻合而旧法后天一十五日总之五星之有伏见犹日月之有交食交食苦不多遇而五星则夜夜可测时时可测者且本局毎测置有印信文簿令监官随测随书以昭同然俱经申呈在部孰宻孰疎谅难逃于圣鉴谨一一详报伏乞勑下该部将臣前后数测行令钦天监堂属等官曽否测验果否差合据实囘奏静听圣明裁夺施行崇祯八年十二月十四日具题十七日奉圣防这新法所测火木金水等星见伏行度是否宻合钦天监堂属各官曽否公同测验着该部查明据实具奏
礼部题为测验月食事祠祭淸吏司案呈到部案查先该臣部回奏崇祯五年九月十四日夜望月食云隂不见等因五年十月十二日奉圣防据该监称月食云隂不见有无别法考求着他确议来説今后毎遇交食该部先将各法异同一并开写来看临期如法测候证定疎宻分别具奏钦此又该督修厯法李天经题称【云　云】崇祯八年八月二十三日奉圣防这所奏月食分秒至期着监督等官并该监局官生如法测验奏闻前所进星日二晷还俟临期省览各谕整肃从事毋得少有玩泄礼部知道钦此今照本年五月十五日辛酉晓望月食该臣先将新旧各法开坐具题御览外又该臣部题差监局官儒潘国祥黄宏宪前往河南测验厯局供事官陈应登天文生朱光大前往山西公同抚按亲测验报等因八年十二月十二日奉圣防是钦此查得祠祭司今只主事李焨一人据本官称一人见闻有限应选委别司一官同往随委主客司员外郭之竒同本官率同监局官生届期先诣观象台防验去后今据主客司员外郭之竒祠祭司署司印主事李焨呈称职等先据钦天监官张守登督修厯法防政李天经另局修厯布衣魏文魁各报本月十五日卯时月食时刻分秒具奏奉防测验随奉堂批委职等同往观象台一同钦天监官张守登叅政李天经布衣魏文魁测验本日子时职等同到观象台随委监官黄子贤刘有庆贾良琦专守调仪器两局生儒邬明着孟履吉张宷臣林防世徐克孝蒋所乐专测验职等站立台上专觑月轮至夘时初一刻零四十三分有竒月初亏去极七十九度七十分至卯正一刻月食甚约有四分至夘正二刻雾气澹霭月轮隠现但觉防露光气即随不见盖食体尚存而渐复防光入地者等因到部该臣等看得天文?防髙逺算法甚难据两家测验所差亦仅争分秒再加考究厯法可得其大概矣除河南山西二处抚按咨报到部另行具奏外既经该司详测开报理合具本谨具题知奉圣防据奏测验月食分秒初亏食甚及月未入见复光新法为近但以十三为水是何説还着奏明其魏文魁所推食甚时刻与灵台测验相符还河南山西二处奏报至日再加考究以正厯法崇祯九年正月十六日
新法算书卷四

[book_title]卷五
钦定四库全书
新法算书卷五　　　　明　徐光启等　撰缘起五
督修厯法山东布政使司右叅政臣李天经谨题为月食事该臣于崇祯八年八月二十日将本局新法所推崇祯九年正月十五日辛酉晓望月食分秒时刻起复方位开坐奏闻奉圣防这所奏月食分秒至期着监督等官并该监局官生如法测验奏闻前所进星日二晷还俟临期省览各谕整肃从事毋得少有玩泄礼部知道钦此钦遵至本月十四日夜臣督率逺臣罗雅谷汤若望大理寺评事王应遴及本局知厯生儒邬明着孟履吉李次虨张宷臣祝懋元等公同礼部祠祭司主事李焨主客司员外郭之竒钦天监监正张守登并厯科灵台等官齐赴观象台测而布衣魏文魁亦在焉先是臣恭绎明纶无任惶悚随经移文与诸臣约此畨月食各法参差最易辩别而在事各官政宜虚公恪慎仰副隆指其间时刻之先后分数之多寡臣悉备为申説且刋刻图式与众共见而诸臣已了了意中矣至初亏台官徐源等用简
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>