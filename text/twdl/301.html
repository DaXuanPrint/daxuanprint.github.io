<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="浙江通志序（赵序）,浙江通志序（石序）,浙江通志序（教序）,浙江通志序（蒋序）,浙江通志序（李序）,浙江通志序（杨序）,浙江通志序（顾序）,浙江通志序（丁序）,浙江通志序（毛序）,浙江通志序（顾序）,浙江通志部文,浙江通志凡例,浙江通志姓名,浙江通志目录,卷之首图考总序,浙江通志卷之一,浙江通志卷之二,浙江通志卷之三,浙江通志卷之四,浙江通志卷之五,浙江通志卷之六,浙江通志卷之七,浙江通志卷之八,浙江通志卷之九,浙江通志卷之十,浙江通志卷十一,浙江通志卷之十二,浙江通志卷之十三,浙江通志卷之十四,浙江通志">
<meta name="description" content="五十卷,首一卷。清赵士麟、王国安等修,张衡、黄宗羲等纂。赵士麟,字玉峰,河阳(今河南孟县)人。康熙三年。(1664年)进士,卒于康熙三十八年。(1699年)。二十三年。(1683)以副督御史巡抚浙江,城杭内河淤塞数百年,下令疏浚,水道复通,还善治城隍,修建学校,后于西湖一书院肖像祀之。张衡。(1630—1696),字友石、晴峰。清景州。(今河北景县)。人。顺治十八年。(1611)进士,授内阁中书舍人,升工部郎中,后为浙江学政,补陕西榆林道,年七十乞休。在浙江上任纂。《浙江通志》。著有。《禊亭华轩诗稿》、《">
<title>康熙浙江通志_赵士麟_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙浙江通志</span> <br/>
          作者： <span class="inputVal" id="bkauthor">赵士麟</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]1719776</span> <br/>
          说明： <span class="inputVal" id="bkdec">五十卷,首一卷。清赵士麟、王国安等修,张衡、黄宗羲等纂。赵士麟,字玉峰,河阳(今河南孟县)人。康熙三年 (1664年)进士,卒于康熙三十八年 (1699年)。二十三年 (1683)以副督御史巡抚浙江,城杭内河淤塞数百年,下令疏浚,水道复通,还善治城隍,修建学校,后于西湖一书院肖像祀之。张衡 (1630—1696),字友石、晴峰。清景州 (今河北景县) 人。顺治十八年 (1611)进士,授内阁中书舍人,升工部郎中,后为浙江学政,补陕西榆林道,年七十乞休。在浙江上任纂 《浙江通志》。著有 《禊亭华轩诗稿》、《听虞阁集》、《燕台新咏》。黄宗羲 (1610—1695),字太冲,号南雷,又号梨洲。与顾炎武、王夫之同称为明末清初三大思想家。父尊素,为东林名士,以劾魏忠贤,被害死狱中。年十九,即入京为父讼冤。崇祯末,又与东林后裔一百四十八人作《南部防乱揭》,声讨阉党八孽阮大铖。清兵南下,复集合志,起兵抵抗。后入四明山,组织“世忠营”,结寨自固。复追随南明鲁王于海上,任左副都御史,辗转流徙,坚持抗清。事败后,毕力著述。康熙时举博学鸿儒,荐修《明史》,皆力辞不就。其学师事刘宗周,博古通今,倡经世致用。其一生著述宏富,主要著作又有《易学象数论》、《授书随笔》、《律吕新义》、《孟子师说》、《深衣考》、《今水经》、《四明山志》等。还辑有《明文海》、《明史案》、《宋元学案》、《南雷文案》等。《浙江通志》修于康熙二十二年 (1682),二十三年 (1683) 刻本。全书五十卷首一卷,分三十八门:有图考、沿革、星野、疆域、城池、公署、山川、形势、古迹、关梁、都会、水利、风俗、田赋、户口、监课、物产、学校、祠祀、寺观、陵墓、文职官、兵防、帝王、名宦、选举、人物、儒林、孝义、文艺、隐逸、寓贤、烈女、方伎、仙释、艺文,杂记等门。此志基本循嘉靖《浙江通志》体例,内容较疏略,但水利、疆域记载较详。</span> <br/>
          封面： <span class="inputVal" id="bkimg">Z_11346.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙浙江通志
[book_author]赵士麟
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]1719776
[book_dec]五十卷,首一卷。清赵士麟、王国安等修,张衡、黄宗羲等纂。赵士麟,字玉峰,河阳(今河南孟县)人。康熙三年 (1664年)进士,卒于康熙三十八年 (1699年)。二十三年 (1683)以副督御史巡抚浙江,城杭内河淤塞数百年,下令疏浚,水道复通,还善治城隍,修建学校,后于西湖一书院肖像祀之。张衡 (1630—1696),字友石、晴峰。清景州 (今河北景县) 人。顺治十八年 (1611)进士,授内阁中书舍人,升工部郎中,后为浙江学政,补陕西榆林道,年七十乞休。在浙江上任纂 《浙江通志》。著有 《禊亭华轩诗稿》、《听虞阁集》、《燕台新咏》。黄宗羲 (1610—1695),字太冲,号南雷,又号梨洲。与顾炎武、王夫之同称为明末清初三大思想家。父尊素,为东林名士,以劾魏忠贤,被害死狱中。年十九,即入京为父讼冤。崇祯末,又与东林后裔一百四十八人作《南部防乱揭》,声讨阉党八孽阮大铖。清兵南下,复集合志,起兵抵抗。后入四明山,组织“世忠营”,结寨自固。复追随南明鲁王于海上,任左副都御史,辗转流徙,坚持抗清。事败后,毕力著述。康熙时举博学鸿儒,荐修《明史》,皆力辞不就。其学师事刘宗周,博古通今,倡经世致用。其一生著述宏富,主要著作又有《易学象数论》、《授书随笔》、《律吕新义》、《孟子师说》、《深衣考》、《今水经》、《四明山志》等。还辑有《明文海》、《明史案》、《宋元学案》、《南雷文案》等。《浙江通志》修于康熙二十二年 (1682),二十三年 (1683) 刻本。全书五十卷首一卷,分三十八门:有图考、沿革、星野、疆域、城池、公署、山川、形势、古迹、关梁、都会、水利、风俗、田赋、户口、监课、物产、学校、祠祀、寺观、陵墓、文职官、兵防、帝王、名宦、选举、人物、儒林、孝义、文艺、隐逸、寓贤、烈女、方伎、仙释、艺文,杂记等门。此志基本循嘉靖《浙江通志》体例,内容较疏略,但水利、疆域记载较详。
[book_img]Z_11346.jpg


[book_title]浙江通志序（赵序）
皇上御极之二十有三载，予受命来抚浙，方莅治，而布政使石君以浙省通志梓成，请叙其简端。予省览其编次始末，巨晤细昈，如发栉缗贯，义例备善。盖是书提纲擘书，实惟总制王公，而赞襄厥成，则职司其事者咸与有劳绩焉。其间摉征文献，聘致儒绅，所以讲求乎阸塞制防之纬繣，因革举措之源流，与夫人才风俗，繁赜幽显，一一参质研剖，而毋使有侻讹之疵，椿驳之陋，其用心亦云瘁矣。然予因是以见我国家景运之隆，功德惚潏，畅九垓而溯八埏，故文治之为日星河汉，下应乎方国者，彪炳洪洞，若此之彰彰也。古者神圣特兴，建中宅和，其用归于上若天行，下奠地舆，中植人纪。王圻御侯甸，侯甸修，男釆卫，而一之于王，于是乎庆赏刑威之文布焉，九丘而后禹贡陈焉。周官外史掌方国之志，小行人掌五物，以周知天下之故，故诸侯之国亦置史官，所以合王制也。其后春秋、国语所引周志、郑书，下及战国游士，有越绝、吴越春秋之属，其言虽瑰玮博通，而属辞比事，非史家之正。汉光武诏南阳撰作风俗，于是沛、三辅、鲁庐江，沿及晋、隋以后，如挚虞、陆澄、任昉之流，郡国之书，星见踵出。唐宋诏儒臣所撰元和郡县、太平寰宇，以捃摭方州之志，非不霅煜可观，然不过学士家侈陈风物，发皇巨丽，抑国家所以张大声灵，涣扬其疆域会同之盛而巳。揆诸禹贡、周官之意，所为辨其政，齐其教，于以若天行，植人纪，侐侐乎未之闻也。所谓王道隆，则从而隆，王道污。则从而污，岂不信哉！我皇上法五始之要，修文德以风动万方，内外宾服，著作之庐，古文毕发，于是俞庭臣请以辑一统之志，诏十五国各以其书上史官，资编摩。此其意岂仅若汉、唐以来为侈张浩博，黼藻承平之观巳哉？是方国之为修明故典，亦非徒瑰玮巨丽，比于往册之星见踵出者，所得以上应休明者也。而浙江砺山带海，川原汇环，风气宣达而威纡，盖东南之墺区交会也。黄颛制九州，而扬居一，逮禹贡职方氏所载疆理，昉自上古，抑晋、宋间所名东扬州者是巳。若风土人物之盛，自唐始称，且独为东南之望。然唐、宋之季，或方镇草窃，欧阳史有牢牲视人之讥，或驻跸踉跄，地力竭而不应，天气亢而不属，斯亦疲矣。至明而人才度越往昔，其佐命砥节，卫社稷，辅太平，以逮文章行业之士，为一代所首称。然鲸鲵之毒，每扞封守，畔换之奸，或偾内防，其于人心风会，耆定惠保之难言，亦墍见矣。自我国家恩德之所匝洽，经纶之所布濩，川灵海若，冈不秩厥职，江山壮严，祥澜千里，而其风土人物，熙熙焉，总总焉，王者之世之风翔矣。今是籍所载，班班可考也。猗欤休哉！虽然，皇上跻治唐、虞协和之化，西渐东被，其于方国之陈土地财赋，来同有截，付之瑞应尔已。若乃辨其政而齐其教，将以若天行，植人纪，则所宝者惟贤，所重者惟民尔。浙鑫锡竹箭之贡，不如其以忠敬孝弟为賮输，礼义廉让为梯航也。浙之俗，昔所称好巫尚鬼，流风未沬者，其必尽变而之乎诗书庠序之间而后可也。抑浙文学虽日盛，得毋颜、谢、徐、庾之流，韵士靡则诬者乎？自昔伟人代起，如褚登善、陆敬舆、张子韶、赵阅道、商弘载、王伯安，其人安在？今者不扬跞轶迹而上，为国之桢，为邦之纪者也？人心风会得其正，将见天道应乎上，五谷熟，丝麻遂，风雨寒暑时，民不夭疾，兽胎不𫧿，鸟卵不毈，虹蚬不出，灾害不生。考太极上元，首甲子，甲于位为正东，浙，东方也。王道昭明，更化善俗，将自浙始，以上答朝廷协和万邦之至仁。是志也，其殆当王道之隆而隆，固禹贡职方氏之所待以资编摩者耶？予膺简命而来，责重任宏，受事参息，敢不惕励以襄盛化，与尔浙共效休平之一助哉？敬因是编以抒其志云。时康熙二十有三年，岁次甲子，仲夏上浣，赐进士出身、巡抚浙江等处地方、提督军务、都察院右副都御史滇南赵士麟谨题。

[book_title]浙江通志序（石序）
夫任土作贡，载在虞书，居方辨物，乘于周易，是志之所由昉也。二南十五国之风，则以诗而辨其俗之贞淫，鲁记、晋乘、越绝国语，则以史而记其政之得失。若志也者，上考星分，下穷地理，该今综古，巨细靡遗矣。今海宇大一统，东西渐被，南北车书，遐圻荒徼，梯航而至，从古幅陨之广，未有若本朝者也。<
圣天子驾驭风云，潜心典籍，武功既赫，文教聿修，内命翰苑词臣纂修会典，外命各省制抚编辑通志，于以彰昭代之治，垂示万祀，甚钜典也。琳承乏浙藩，恪遵成命，开设志局，聘集绅儒，广搜博采，删芜就简，每成一帙，呈诸两台，笔削订政，凡四阅月而告成，分晰条缕，共五十卷。其沿革则合之古今，其星野祥异则稽之往籍；其田赋、户口、盐课，则本之全书；其山川疆域、形胜、水利，则按之与图。稽古则有都会、古迹、陵墓、祀典，考今则有学校、公署、城池、关梁、兵防。若夫名宦留遗爱之思，人物表钟英之秀，职官列叙其爵，选举咸登其名。载名人之余韵，傍及寓贤；扬翰墨之声华，更分交苑。采幽芳而志隐逸，崇道学而显儒林，敦品行而标孝义，旌壶德而罗列女。又若前古偏安偏霸之帝后，羽化面壁之仙释，一艺成名之方技，锡住杯浮之寺观，无不伦列简编，纲罗无漏。至于艺文，首录本朝之士，王言杂志，并及里巷之谣颂。物产则生其壤，风俗则因其习。譬诸八音六律之并奏，方成韶濩之音；五采九章之相宣，始为黼黻之美。庶几上进九重，披览毕具。班固所云因时而建德者，不以远近易则也。爰考旧志，刊于胜国嘉靖之辛酉年间，迄今百二十载，而各郡邑志又半散于兵燹之余，故校辑尤难。是役也，诸绅士之夙夜手编，各执事之寅恭互阅，而折衷上台，总其成焉。琳不敏，竭蹶从事，幸无陨越，何敢附名于不朽？谨循秦、豫之志，为之弁言云。康熙二十有二年癸亥仲冬之吉，浙江布政使司布政使加五级石琳拜手撰。

[book_title]浙江通志序（教序）
六经载道之书也。若考镜治忽，总贯古今，莫详于史；辨风俗，审方域，莫该乎志。然即载事之书，而义理悉蕴其中矣。周、秦而上，国各有史，降迨马、班、陈、范，家擅著述，体例渐伦。贞观以后，乃悉统于朝廷，历代仍之。而史之权始尊。自是志乘竞出，风土有纪，方舆有考，耆旧之序，名德之赞，几于充栋，而是非失衷，往往贻讥。明成、弘之际，诸道颇事编葺，省志亦多出于学士大夫，纲罗捃拾，终属野乘，故或举或阙焉。今皇上聪明天纵，规模宏远，既集宇内鸿博之儒，恪修信史，旋命直省类撰省志，以俟整齐正定，成一统之鸿宝，而志之权遂与史均重矣。两浙襟江带海，人物之瑰奇，民赋之盈衍，常为九州冠。顾旧无通志。嘉靖乙未、丙申间，华亭徐少传存齐始创为之，未克就。越十有六年辛亥，武进薛督学方山，因徐所录史传，并近世家乘文集，分类手书。又十年辛酉，经七易稿而后成。如是其不易也，于今又百二十有余载矣。郑樵云：志者，宪章之所系，必老于典故，然后能为。况代易时移，久且传闻异词，几同茫昧，即有志缵述，盖其难哉。大中丞王公，以坐论之英，回翔馆阁，早窥金匮石室之秘。填抚两浙，政成人和，慨然以监往宪。今为任，延礼名硕，集之棘院，广搜博采，进退予夺，悉禀清裁，六阅月而竣，犁节目，正谬误，事典以核，辞质以雅。呜呼，非具明断之识，雄伟非常之才，其孰能与于此乎？新不敏，滥被协理之任，读其书，因之重有感也。夫牛女之墟，绣错依然，山川不改，昔何以淳庞，今何以桀黠，昔何以解阜，今何以佌漓？岂曩盛不可复见，抑化导者之未至也。按志所载，服官于兹土者，有若任长孙静泊无为，张伯饶明用信赏，刘祖荣剪除烦苛，顾伟仁门阶闲寂，江休映食无兼味，裴几原鞭罚不施文。饶丹扆之箴，希文恤荒之政，元晦常平之法，端明濬筑之规，谢襄之修举学校，夏寅之藻鉴人才，杜请托则时敏著称，革羡耗则国贤励工，皆由政绩用彰，芳垂奕祀。愿与凡百君子，共期砥饬，以无负我后爵糈之隆恩，暨大中丞轨率之懿范。章程在前，俎豆在后，敬念之矣，岂特山经水注，图书纪载之末云尔哉！至于荟萃之功，琅公方伯为懋，短檠秃颖，寒暑不辍，诸儒亦既孔勚矣。新以固陋，坐臻其成，则厚幸也。爰拜手而为之序。大清康熙岁次甲子，月在仲吕下浣觳旦，浙江等处提刑按察使司按察使教化新拜撰。

[book_title]浙江通志序（蒋序）
皇上御极之十有一年，允辅臣请，诏天下直省，聘集夙儒名贤，纂辑志书，汇为大清一统志，用彰同文之盛。嗣后方赫然大用兵，未遑从事。迄二十有二年，四方僭乱，尽已削平，威德遐畅，教化翔洽，礼明乐备，纲举目张，穷海归诚，稽首请命。幅员之广，声教之盛，文德武功之全备，真为近古之所未有。而各省省志俱得以太平休暇之岁月，设局授简，共效编摩，于以鼓吹休明，黼黻盛治。昔人所谓思报国恩，独有文章，此正其时也。虽然，盖难言之。尝观古昔圣王，省方问俗，诸侯贡其风诗，所以区贞淫，察奢俭，判秀顽，因风土之异宜，施之政教，以整齐化导之，使之风俗一，道德同，而纳之无偏无党，荡荡平平之王道。孔子作春秋，亦先征国语。志书者，犹夫诸侯之风诗，列国之国语也。考之周礼，大司徒职方、司险掌图，以知山川形势，地之所生。小史、内史掌志。以知言语土俗，博古之士，又有土训诵诗之官，道图志以诏王，所以别淑慝，垂劝惩，以昭示来兹，所系雇不重欤！而况两浙为山水奥区，人才渊薮，财赋所出，号称腴壤，文物所萃，蔚为名都，较诸偏隅远服，载笔正复未易。任编辑之责者。首则期其传信，著作之体贵乎谨严，所载必本诸史志、图经、传记、文集诸书，如禅官目晋，齐谐目六代，昔人所讥，慎勿蹈也。次则期其矢公，百世难欺，九原可质，如抑董宣于酷吏，升蔡琰为列女，作者冈顾是非，读者何知惩劝所当痛戒者此也。再则期其虚已，草创，讨论各具其长。古来博物推张华，多闻推弘景，乃弘景考沙苑不详，张华谈鸿沟不备，苟或编纂各以类分，而疑信何妨其质，专已自是，殊非述作之义也。终则期其崇简，传不去乎多闻阙疑，又云辞达而已矣。临文之道，取于阐明其义而止。扶风氏八十万言不为多，龙门氏五十万言不为少。他若山海、水经之书，郭璞、道元之注，杜佑目为诡诞，为迂谬，盖文采有余而寔义不足也，则简之道贵也。今我制抚两台奉部文，敕方伯公敬慎其事，延请诸绅衿，共事稽讨，与各执事参互考订，字斟句酌，始一成帙。于是伪者以正，芜者以删，隐者以显，残缺者以完，二三者以画一，参较异同，考镜得失，交献昭劝戒备矣。至于两浙襟江带海，数十年以来，鲸蜃出没，致廑圣人之睿算。今虽已奏清晏之绩，然衣袽之戒，裕于平日，乃一展卷，而战守攻御，形胜之要，可以了若指掌。他若税赋之盈绌，户口之生耗，名贤之宦迹，先民往哲之嘉言懿行，贞孝之事寔，文艺之流传，皆可按籍而见，洞然于披贤之余，下及铨注山水，笺疏禽鱼，并足以为闳览博物者之一助，亦有未可缺者。余幸生右交之代，江山清泰，日月光霁，平康正直，沐浴大化，快睹编辑之成书，上献天府，藏诸金匮石室。濡管之际，故不禁踊跃荣幸，而为序之如此。时康熙甲子暮春，浙江等处承宣布政使司督理粮储漕务道参政加三级京口蒋寅撰。

[book_title]浙江通志序（李序）
尝读禹贡一书，山川贡道，田赋物产，无不备载，而灿若列星。后世志乘，盖昉于此。是以太史采风，若分野、若地纪，若政治，若兵防，若职贡，以及礼乐文章，经常伟烈，皆修为邦国之志，以上贡天府，其由来尚矣。明高帝命儒士类编天下地理形势，文皇又遣官分行天下，采摭事实，英宗命儒臣因旧纂修，而成一统之志。此固开国承家之主，皆所亟讲，而垂为一代之典章者。今上御宇之十载辛亥，从大学士卫请，因命修直省郡县之志，而集为通志。盖将览户口之孰盛孰衰，察原隰之孰肥孰瘠，审风俗之或俭或奢，知贡赋之或盈或缩，形胜疆域，往烈遗踪，可一览而悉，所以备昭代之制作，襄太平之文治，以垂示来兹，昭玉帛车书大一统之盛也。乃浙省郡邑之志，或岁久烟没而失其传，或板帙散轶而莫可考，或火于祖龙之焰，或亡于兵燹之际，即间有存者，亦残缺失次，而纪载不备，所谓无征不信者矣。往岁即欲举行，会闽逆倡乱，警在震邻，诸守令方急军兴，曷修文事。兹幸狂孽悉平，蛮荒底定，而栖岛孤雏，稽颡归命，是薄海内外，冈不率服。幅陨之广，自汉唐以来，拓疆辟土，未有盛于今日者也，安可不亟亟此书，以共襄圣朝之巨典乎？夫两浙为禹贡扬州之域，大海东蟠，崇山南亘，西连巨区，北接江淮。滨于海者则鲸波为患，而防汛宜周；错于山者则萑苻是虑，而弭戢宜严。泽国劳于蓄泄，冲途疲于应酬。省城为吴越都会，而驯顽不一。其间坤舆乾象，灵秀所钟，土俗民风，积渐而著。建制有废兴沿革之殊，典秩有损益隆杀之异。食货关乎民命，官师系乎政教，学校淳漓，士风宜励，选举纯庞，得人所重。艺文戛金玉之声，城郭固守御之备。常平者所以备荒饥，河渠者所以通舟楫，恤灾弭患，先计绸缪；输赋催科，溢征罹咎。然则凡官于浙者，当思何以因势而利导之，乘时而调剂之，兴利除弊之计划，化民善俗之良规，诚不可不考古证今，斟酌取裁，而一一备载，以垂不朽者也。至于勋业著于旗常，吏治光乎史册，忠孝节义，百世犹馨，懿行芳规，千秋不泯者，盖代不乏人，而指不胜屈，是又足为后人之楷模，以挽回风尚，振励颓靡，更不可不远绍旁搜，参稽订核，以为是书之光。斯志也。幸荷因制宪大人、少司马大中丞王公前抚浙时，殚精竭思，捐俸设馆，延知名之彦，穷昼夜之力，征文考献，揆古准今，搜遗访轶，汰冗正讹，而裒集成书。制宪大人乃从机务旁午之隙，更一一手自较勘删定，不泥于旧，不狥于人，而无不出于至公至正，纲举枢机，目陈条理，犹众水之汇于海，繁星之丽于天，于是登诸天府，垂示来兹，昭玉帛车书大一统之盛，实仰赖我制宪大人有以襄圣治右文之典也。粹滥膺皇华之任，获观大邦之光，十载于兹，深庆是志之成，敢谬为数言，缀附简端云。康熙二十三年，岁次甲子季春，浙江等处提刑按察使司清军驿传道参议加六级沈阳李之粹敬题浙江通志六级沈阳李之粹敬题浙江通志序。盖闻史以表一代之治体，志以备一方之掌故，则胪陈其地之本末，条分缕晰，用以考镜今昔，风会之异同，生民之休戚，赋徭之轻重，人物之盛衰，不可苟也。我皇上御宇，声教四讫，车书一统，舆图之盛，近古未有。兹浙省肃遵功令，纂辑通志告成，而衡以备员典学，亦与编摩。既辍简，敢拜手飏言日：美哉！浙地负海枕江，天目为屏，具区为带，并包瓯、越，错壤吴曾，土膏而泽，山水秀丽，诚天下之奥区，而东南一大都会也。自皇清定鼎，特设大臣以节制之，宿重兵以弹压之，元戎守卒，棋布星罗，庶司百执，承流宣化，山陬海澨之间，小民之隐，无不上达。虽去神京三千里，而生养安全，区画备至，则固腹心庭户视之也。其正供之转输，及山虞、水衡之充入少府者，岁不下数百万，与江南并称财赋重地宜矣。衡谨按志乘，知其地之所产，濒海则鱼盐蜃蛤，濒湖则蚕桑粳稻，陵麓之毛则梓漆薪蒸，为生民所取资，可谓饶给矣。勾吴为太伯所临，东越为君子之国，其民好礼让。而敦节义，勤作业而多盖藏，力耕服贾，于以资生，可谓和乐矣。浙以东，山居谷饮，守愿朴而鲜华靡；浙以西，雅尚诗书，争诵读而则古昔，可谓淳厚矣。范蠡、文种之知略，赵忭、王十朋之风节，陆贽、陈亮之文章，张九成、吕祖谦之理学，后先出乎其间，可谓卓荦矣。乃臣窃审今日之时势，不无有间者，诚以嘉、湖诸郡，司农会计之数独重，岁额苦不登，催科滋困，而民力稍异也。前此军兴数年，糗梁刍茭之属，咸资闾阎，三衢、瓯括，瀳经抢攘，所在萧然，而土风稍异也。省会军民，杂处支郡，逼近江湖，习为奸宄，讦讼繁兴，草窃时有。民之惰者，又喜末作而贱本业，呰窳偷安，美衣而亡积聚，则风俗稍异也。魁伟奇杰之士，代不乏人，而浮华相尚，城阙或见，桃达之渐者，则士习稍异也。此四者，皆地方元气所系也。志乘具在，考镜异同，省视盛衰，开卷了然矣。班氏有言：世之盛也，国藉十世之基，家承百年之业，士食旧德，农服先畴，讼狱不生，民气和悦。信斯言也，则生聚教训之法，噢咻恬养之规，庸可巳乎哉？皇上达聪明目，旁烛无疆，必有大治濯俗，湛恩入人，布濩于吴山越水间，以巩万年之苞桑者，此一志也，岂徒以昭同轨之盛云尔哉！时康熙二十二年仲冬之吉，两浙督学使者张衡拜撰。

[book_title]浙江通志序（杨序）
康熙十二年，秦豫通志成，时浙省甫事采辑，会七闽窃逞，出六师张挞伐，赖我皇上智勇天锡，用兵机宜，皆断自宸衷，动罔不克。削平祸乱，浙西苏供顿，浙东出汤火。元元翔泳，乐见太平。今癸亥，乃诏刻期趋竣，以备史臣珥笔荟萃，成一统之鸿编。于是浙之督抚籓臬、监司守令，咸战战业业，博访耆硕，旁求俊彦，集之棘院，定以要约。凡三三五以来，上下数千年，莫不穷搜精讨，捃摭而裁订之，六阅月而削竹甫就。鼐适自山左归省故庐，猥辱任择，厕在评论之末，受其书而卒读焉，乃信是编之为功于民生治道，甚非浅鲜也。夫易观乎天文，察乎地理。禹贡奠高山大川，咸则三壤，诗咏关雎、麟趾、伐木、采薇三礼备宫府都鄙，原隰浍亩，序述坛𭏸道路、廪馆、比邻、夫家、兵旅伍两。春秋谨天戒，明王道，重民事。此皆圣君哲相，统天上立极，县诸日月，不刊之书也。史氏创为体例，纪人则有列传，纪事则有八书，纪年则有十表。以至杜佑之通典，夹漈之通志，端临之通考，撰述之富，何异八书。司马资治通鉴，经年纬月，了如列眉，无殊十表。此又名贤硕辅，网罗残阙，昭垂劝戒，得失之林也。若志之为书，准经酌史，而体例稍殊，或学士家之所藏弆，或稗官家之所惊奇，或耕农甿叟之所传说，悉为抄内，总汇成帙，借资百氏，而言匪一家。大氐稽郡邑之得失，即可以审风俗之贞淫；考淳漓于原野，即可以占治忽于黼辰。圣天子功成治定之日，亟事修举，以备乙夜之览，诚有见于此也。浙旧无通志有之，自方山薛氏始，览其规条，犹属野史。今是书上奉王纶，下资群益，而抚军王康侯先生久历史局，练悉掌故。是役也，手握三管，严考索，慎取舍，一代之典于是乎彰，厥功懋焉。至于编纂群贤，虚公寅畏，详赡淹雅，该括义理，则本诸经，发明政教，则揆诸史，读者能自得之，不具述。康熙二十二年一之日清源杨鼐谨序。

[book_title]浙江通志序（顾序）
周礼大行人之职，王之所以抚万邦诸侯者，岁徧存，三岁徧𫖯，五岁徧省。小行人辨异五物，凡政治之美恶，风俗之淳驳，山川之险易，人物之和沴，各为一书，以反命于王。盖圣人视天下为一身，虽梯航之远，山海之僻，皆欲周知其故，俾之登绥安而履纯嘏，若采诗以观民风，纳贾以观民之好恶，悉由是而推之也。国家何天之龙，奄有区夏。我皇上丕承鸿绪，垂裕万世，三孽既翦，九围砥正，乃诏天下修通志，以为辨异之助。于是浙之督抚藩臬，爰及其属，矢毖受事，延礼宿儒耆硕，载笔编辑，而豹文亦得论次于其间。既竣，谨识其简端日：昔黄帝方制天下，画野分州，史日东至于蟠木，实未暨扬、越也。神禹弼五服，肇十有二州，巳复为九州，而淮海维扬州。然吴越一星，至夫子删诗，尚未之及。汉唐以来，风土渐辟，而东南为重地。说者日：天地之气化，其开也有渐，其发也有时，自西北而东北，而东南，不其信然与？浙地左浙江，右具区，北大海，南天目，其格人端士，足以支拄国是，回易风俗，其人民秀丽竞爽，家诗书而户礼乐，其疆宇不及秦、楚之广，而物产财赋，恒当均输之半。顾自司马晋以来，频有海氛，卢循、孙恩之徒，斗舰疑城，占风测水，仇机毒矢，窃伏肘腋，以乘我之不及防。虽时际休明，恒鳃鳃以为虑。今皇上一奋厥怒，亲授方略，潮汐游汐，游魂禽猕之余，慴叠内向，拔数千年之隐患，而大一统于沧溟之外，固开辟以来未有之奇烈也。夫强藩悍臣，不尽芟薙，则逋逃得以煽其焰；神奸巨憝悉就殄绝，则丑孽无以假其息。甲乙之间，八闽逞逆，要结鲸鲵，以与我争海道而共水利。及乎次第削平，献俘庙社，而海上之技巳尽。由是包岛屿为襟带，销介胄为耰耡，两浙之民自兹含哺鼓腹，而歌咏衽席之上，非事之明征耶？今观是书，言人材则称其连茹，语财用则底于节俭，述官职则纪其法而廉，谨刑名则尚其慎而省。而兵防之系于民生国命者，尤兢兢焉。盖虽两浙之书，而圣天子所以布皇威而宣安攘者，举在是矣。夫史以翼经，史信而经明；志以翼史，志严而史信。盖此物此志也。皇上稽古右文，扬列圣之𬣙谟，缉清宫之睿藻，播乐章以继箫韶，纬天象以彰钦若，大经大法，次第整齐，而通志一书，际时并竣。记日：大人举礼乐，则天地将为昭焉。制治宏远之模，于斯至矣。时康熙二十有二年十一月谷旦，西泠顾豹文谨识。地西泠顾豹文谨识。十有二年十三月谷。

[book_title]浙江通志序（丁序）
岁癸亥，奉诏直省咸修通志。于是浙江督抚诸臣下其事于籓司，乃征聘本省耆硕俊髦之士，开局棘院，搜采编辑，斟酌损益，殚厥心力，阅三月而书告成。顾以澎之谫劣，亦获与评论之末焉。
粤惟两浙属禹贡扬州之域，秦汉为会稽，晋分吴兴，隋分余杭、永嘉，然皆错界淮楚、吴会间。唐、宋渐加区置，为东西路，至今疆画乃定，实东南一大都会也。襟带江湖，官山煮海，十有一郡，杭州乃称首治。天目之山，苕水出焉，左接繇拳之沃饶，右抱鄣城之秀衍。惟是底慎财赋，筐篚织文，为维正之供，甲于天下。其东则吐纳扶桑，蜷连斗极，宛委藏书之府，蓬岛神灵之窟。太末据瓯越上游，括苍扼溪岭险要，历代以来，允称乐土。以是人文郁兴，英隽挺出，于今为烈。是志之所载，盖巳伦次就班，昭然可叙也。虽然，志者，古史之流也。史源乎经，孔子因鲁史而作春秋。他如晋乘楚梼，皆纪一国事。浙僻处南服，昭公五年，于越获与盟会，始见于经。则衡断人物，义例隐约，宜缘本乎春秋。书以道政事，山泽林薮之繁，田赋贡税之所出，皆得书焉。如震泽底定，厥土泥涂，山日会稽，薮日巨区，则经界详核，辨土定赋，宜取法乎书诗。以审民风，视土俗贞淫奢俭、美刺昭焉。虽十五国之风，越邦未列，𬨎轩之采，则备讽谕，别邪正，宜鉴观乎诗。礼以治明，易以赞幽。凡星躧之度无过差，烝尝之举无僭滥，职官之设无旷守，庠序之教无废弛。稽古酌今，考度议数，宜就准乎礼与易。于是乎分类编摩，剖疑搜阙，于删繁就简之中。因文以明掌故，稽献以著典章，敢有或紊于经史者耶？自嘉靖间，薛应旗纂编而后，阅今且百有三十余年，芟冗益新，勒成巨典。将据简册者，以综要难也；搜遗轶者，以辨证难也；本咨询者，以核实难也；酌旧文者，以正讹难也。秉此四难，以抒一得，惟绳绳焉加慎之。凡夫体国经野，考俗准治，正名辨物，以资王政之行也，宁无小补哉？迩者蠢尔不宁，戎车屡驾，今巳悉奏荡平矣。然役夫殚供应之烦，田亩苦征求之亟，庶司将事，奔走不暇，百姓凋瘵，困未获苏，将图所以休息而生聚之者乎？我皇上诞敷之德，声化讫于四表，海嵎日出，罔勿幸俾，不但车书辐凑，弘圣朝大一统之规，行见农服先畴，士食旧德，安土重迁，咸乐生遂。由一方而达之一省，由一省而达之天下，使海寓复睹烟火万里之盛，父老咸有扶杖观化之风，征于斯志矣。澎伏在草莽，且作息而而歌击襄云尔。原任礼部祠祭清吏司郎中丁澎谨序。

[book_title]浙江通志序（毛序）
省之有通志，犹古者列国之各有史也。自司马迁作史记，为古今所取法，而郡国之志蔑闻焉。东汉以还，有南阳风俗、襄阳耆旧之纪，而志郡国者渐备，盖志者史之一体也。浙旧无通志，明嘉靖间，华亭徐阶创为之，武进薛应旗踵事集成，凡七易稿而始告竣，阅今巳一百二十余年矣。我皇上建极以来，耆定告成，薄海率俾，爰命修一统志，所以广风教，一章程，甚盛典也。征文考献，必取信于通志。于是督抚诸臣下其事于藩司，以及郡邑之长，刻期从事，先后各以书献。康熙癸亥七月，遂开局棘院，延集耆硕，听政稍暇，相与搜辑编摩，矢公矢慎。自秋徂冬，载历二时，大率原本薛志，而更加删润，且恪遵功令，复以秦、豫二志为准。试举其同异之槪而综核之。如薛志止纪都会，而兹则备列帝王。国书之异于私史也。薛志统形势、官制、物产诸条于杂志，而兹则分类定名，厘然不紊，亦犹支流之自为脉络，列宿之各为经纬也。至若附祥异于星野之后，盖以客星入牵牛，岁星入南斗，即为祥异所由征，此义类之同于豫而不同于秦者也。冠本朝兵制于历代之前，所以崇声灵而张挞伐，与秦、豫稍别，不妨变文以起例者也。又若名宦、人物，有美无刺，其义专主于风世，盖善善长而恶恶短，此则诸志之所同也。引伸触类，难更仆数，然岂仅矜淹雅，侈闻见而巳哉？昔萧何入秦，首取图书，因以周知户口阨塞之数，而朱熹宦辙所至，必先考其志乘，识者以为知务。今距薛志一百二十余年，其间民俗之繁富，风尚之醇庞，士习之端雅，不能无今昔之殊焉。在圣朝而庶，而富而教，固有其渐。然前事之不忘，后事之师也。则考掌故而晰利弊之源流，览故府而详补救之缓急，其所裨益宁浅鲜欤？是役也，督抚暨藩司诸公，提纲挈领于上，二三名儒按部就班于下，而际可等复谬为之订其疑误，综其起讫，毁誉不狥，恩怨不私，犹恐挂一漏万，品骘未详，惴惴集木之怀，阅数月如一日也。虽曰一国之史，不敢僭疑笔削，或可比于越绝、吴越春秋诸书云尔。康熙二十二年仲冬之吉，新定毛际可谨序。

[book_title]浙江通志序（顾序）
浙之省，于东南为最胜。其间土甘而泉美，壤奥而岩幽，山川钟秀于人文，物产增华于瑰异。凡夫艮岳、锦山、天台、鴈荡、娥江、瓶井、鹤亭之麓，富春之渚，为之景。宫阙之巍峨，慕仙灵之窟宅，至忠臣烈女之所感激而悲凉，逸士骚人之所流连而寄志。而丝枲灿黼黻之丽，珍错穷埤雅之经，盖不可胜纪焉，洵一大都会也。今天子圣神文武，削平僭乱，三孽既平僭乱，三孽既靖，海澨归附，中外欣欣向治，于是宏一统之规模，览职方之图载，恐年代辽远，文献失征，俾近今百有余年，制度沿革，财赋轻重，郡邑迁攺，以暨在朝在野，或显或晦，下至闺闱里陌，之芳徽懿迹，流风余韵，渐沦没于山阻水长，缥缈有无之间，其何以绍纂修于不以，绍纂修于不坠。爰发德音，敷时夏，厥惟省宪重臣，承流僚吏，罔敢不遵，皆博访名儒，采辑旧闻，搜讨轶乘，简册具备，而浙省之志亦遂以告成，甚盛典也。余忝以迂疏，备员首郡，因得于大人先生、荐绅诸君子之后，𬙆阅其篇章之富，记载之全，其列在志例中之颠末，无例中之颠末，无庸缀述，而独于风俗之端邪，人才之谲正，有关于世道人心之升降者，不能不三致意焉。夫世道人心之所关，亦秪在晰义利之分，严道术之辨耳。溯自禹曾诸侯于曾稽，而越疆始启。斯时取涂所经，舍航从陆，故州以杭名。鸣呼，何声教之蚤被欤！逮乎少康，封其支裔无余于兹土，似宜如朝鲜之得箕子，荆蛮之有泰伯，化荒服为醇俗矣。乃鲁史定、哀之末，于越始见于春秋，而勾践君臣沼吴之谋皆集诟机巧术，而大远乎道，计利而不计义。是以汉江都王称越有三仁，而董仲舒非之。迄今览少伯援桴之语，不阅数传，遂灭于楚，非不幸也。岂越水曲折，因字为浙，亦风气使然耶？其所由来远矣。泊武肃创霸一方，贻谋长厚，服事中邦，不失臣节。纷争之季，民不知兵，子子孙孙，身名俱泰，忠孝之报，有足多者。宋之南渡，以库隘之区，袭京华之辙，俗少汰侈矣。惟是前明三大臣，为一代人杰，诚意开屯造之奇，忠肃极成仁之烈，阳明任理学之传，风俗转邪而为端，人材用谲而返正，术以归道，而利不诡义，自涂山声教以来，于兹，庶集其成乎？况本朝鼎建，深仁厚泽，又几四十余载，其德化所涵濡，政教所渐渍，知所为正其义，不计其利，明其道，不高其术者，更有进焉，则世道人心之所关，岂浅鲜哉！夫序者，绪也，引其绪而申言之也。果能如余之所期，将见黜机巧，易汰侈，敦忠孝，振奇烈于弗衰，接理学于后起，风俗有端而无邪，人材有正而无谲，固不止山川之钟秀，物产之增华，而浙之省为东南之最胜也，其亦可慨然而兴矣。峕康熙二十三年岁次甲子正月吉旦，武林守顾岱顿首拜撰。

[book_title]浙江通志部文
浙江等处承宣布政使司为曾典正在纂修事宜，更当详尽，谨摅一得，仰祈敕部酌议详明，以垂永久事。康熙二十二年六月初七日，奉督抚二院案验，准礼部咨开：仪制清吏司案呈，奉本部送礼科抄出，该本部等衙门题覆：礼科给事中李题前事。等因。康熙二十二年四月初十日题。本月十三日，奉旨：依议。
一统志关系典制，应行纂修。前巳有各省纂送通志，今应作何察催。及纂修一统志。事宜，礼部详议具奏。钦此，钦遵，于本月十四日到部。该臣等议得：
一统志关系典制，诚宜速行纂辑成书，仰副论旨。除山西、山东、四川、广东通志已经送部外，其各省通志，相应请敕下奉天将军、府尹并各直省督抚速行送部。其奉天限文到六个月之内，各直省限交到三个月之内送部。如迟延违限题参。俟通志到齐之日，臣部移送翰林院编辑，为大清一统志，进呈睿览。其总裁、纂修官员事宜，应俟翰林院于编辑之日题请可也。等因。康熙二十二年五月初六日题。本月初八日奉旨：依内事理，钦遵。抄部送司。奉此，相应移咨。案呈到部，拟合施行。旨内事理，钦遵施行。

[book_title]浙江通志凡例
通志者，志一省十一府、一州、七十五县也，而体裁则与一统志稍异。盖职官、选举、户口等类，载诸曾典，而古今艺文美不胜收，故一统志概在所略。若通志为郡邑志之所受成，义例胪列，不得或遗也，而载笔则从简从核。是书大率以秦、豫为准，而秦、豫志亦有参错不同者。况两浙风土异宜，其间斟酌损益，俱于各俱于各类标出。各府县暨仙霞关及江海之属，有关疆域形胜，而西湖、天台、雁宕言山川之清淑者首称焉。至禹陵为圣王古迹，皆绘列为图，以便披览。秦、豫志止载疆域，而疆域独详道里之远近。然所以资控引，备防御者，惟形胜为最要，故于其中另厘为一则，以昭王公设险之义。公署必载，其历来兴发之故，较秦、豫为特详。至都会古迹旧址湮灭者，亦仍加采辑，俾好古者得以稽考焉。户口为邦本，其间或登或耗，所关于生养休息之道不小。旧志止载郡额大略而不及邑。今郡邑并详，灿若眉列，得以省观而加意焉，亦王者拜民数之义也。
本朝田赋，悉准明万历全书，较若画一，所谓寓抚字于催科也。至于监课，为天地自然之利，以佐国赋，考核尤详。<
一、河南止有河防，原无水利；陜西载有水利，而地高水鲜，故河渠沟泽类皆注释，而罕纪濬塞蓄泄之事。浙江本属泽国，无往非水，不能悉更加注。至于疏导蓄泄，所关于民生者甚大，是以每详言之。此与秦、豫二书不可同例者也。司牧者其留意焉。祠祀凡在祀典者必书，若高贤良牧，殁而有专祠者，亦为备录，以志景仰。陵墓之纪载亦然。兵防首载皇朝兵制，以示尊王之义。其前代定乱靖海事迹，采之薛志及全浙兵制、从信纪事诸书。浙地原无珍异，故编中所载，不越日用寻常之物。其非时所产，及四方贸迁而至者，概不具列，亦尚书不贵异物、贱用物之意。马耳。名宦，自古迄今，代不乏人，光之简册，与畏垒俱永，而有美元剌益志体原与诸史不同也。若夫见在临莅者，虽善政不书，以俟后之君子。秦豫志宦业昭著者，列诸人物，其余止载孝义、隐逸，但事迹有与孝义、隐逸不侔者，难以牵附。兹特增儒林、文苑二则，位置始为允恊。艺文取其为浙地山川生色，及有关于经术治体、人心风俗者，汇为各体。其余虽工勿录，事类无所统属者，悉隶杂记。途谣里谚，兼采并收，以资劝诫，亦可广见闻之所不及。是书奉命纂修，允为千秋大业，凡在珥笔之伦，例应并载。至于薛应旗旧志所存修志姓名，今不便更列，皆附诸文苑，庶以不没昔贤之劳勚云。一、通志篇帙繁重，𬙆阅难周，今酌其烦简，定其次第，厘为五十卷，俾读者便于稽考云。

[book_title]浙江通志姓名
总裁
总督浙江处地军务兼粮饷部侍郎、都察院副都御施维翰砚山南上海。壬辰进士。巡抚浙江等处地方，提督军务，都察院右副都御史。王国安康侯。奉天盖州人，巡抚浙江等处地访，提督军务都院右副都御史。赵士麟玉峰云阳人。甲辰进士。
监修
巡按两浙等处，督理监漕，兼管海防水利。监察御史加级。巴锡满州人。
提调
浙江等处承宣布政使司布政使，加五级。石琳琅公满洲人
恊理
浙江等处提刑按察使司按察使，加四级。教化新元公。奉天人，浙江等处承宣布政使司分守杭、嘉、湖道参议。耿继先孝伯。奉天辽阳人，浙江处承宣政使司分金衢、严道参议，带加级。梁万祀松岩辽东义，人，监生。浙江处提刑按察使司清军驿传道参议加级。李之粹长白奉天人，戊子，贡士。浙江等处提刑按察使司分巡宁绍道副使加级王垓巢云山东胶。巳丑进士。浙江等处提刑按察使司分巡台海道佥事郑端司直。北枣强。巳亥进士。浙江等处提刑按察使、分巡温处道佥事杨懋绪令鸿。辽东义州。荫生。
校阅
浙江等处宣政使司督理粮储漕务道参政加级。蒋寅亮天南丹徒乙未，进士。
编纂
浙江等处提刑按察使司。提督学政道佥事加级。张衡晴峰直州辛丑进士
评论
原任通政使司通政使。杨鼐调山籍。浙江未进。原任河南道监察御史荐举博学鸿儒。顾豹文季蔚钱塘人，乙未进士，原任礼部祠祭。清史司郎中。丁澎飞涛。和人。乙未进士，原任河南祥符县行取知县。荐举博学鸿儒。毛际可会侯。遂安人。戊戍进士。
恊纂
杭州府知府加三级顾岱舆山江南无锡戊戍进士。
分纂
嘉兴府知府加二级。袁国梓若道：南华亭巳丑进士。湖州府知府。王阶晋若北直州人，乙未，进士。宁波府知府。李廷机殿臣。奉天岭荫生。绍兴府知府加一级。王之宾聘奉天沈阳荫生。台州府知府，加一级。鲍复泰汇亭奉天沈阳荫生。金华府知府加二级。张荩克念。奉天人，荫生。衢州府。知府。姜承基人，奉盖人。荫生。严州府知府加一二级。任风厚清南陜西临潼人，戊子，贡。温州。府知府加级。王国泰靖公。奉天辽荫生处州。府知府，署印同知。祖业弘裕公。辽东人。官监。参订杭州府同。知程汲公引江南歙县贡监杭州。府通判。宋德深静庵江南婺源贡监杭州府通判。靳襄辽东人。监生杭州。府仁和县知县。赵世安维康。奉天辽阳监生。杭州府钱塘县知县。迟焮蕴生奉天广人。监生。董理志务杭州府儒学教授。章润奇遂安人。甲午举人。
雠校
杭州府钱塘县儒学教论。蔡诒榖德清人。丙午举人。已杭州府海宁县儒学教论。史在官余姚人，丙午举人。杭州府临安县儒学教论。虞黄昊石门人，丙午举人。杭州府儒学训导。宋剑建德人，贡生。杭州府仁和县儒学训导。韩球萧山人，贡生。杭州府钱塘县儒学训导。沈名世海监人。贡生。
编辑
杭州府仁和县布衣。张右民绍兴府余姚县布衣，荐举修史。黄宗义杭州府钱塘县布衣。丁文策衢州府江山县学训导。沈九如绍兴府会稽县学贡生。徐允定绍兴府萧山县布衣。何之杰杭州府仁和县学增广生员。毛骙杭州府钱塘县学生员，荐举博学鸿儒。吴农祥杭州府廪监生，荐举博学鸿儒。徐林鸿绍兴府萧山县学增广生员。吴沐处州府宣平县学教谕，荐举博学鸿儒。周起辛杭州府仁和县学增广生员。周禹吉杭州府仁和县辛酉科举人。沈隹杭州府仁和县布衣沈纯中杭州府仁和县学廪膳生员。诸殿鲲杭州府学拔贡生，候补内阁中书舍人。姚廷益绍兴府萧山县监生。陈至言杭州府钱塘县学增广生员。章藻功恊编杭州府仁和县顺天中式丁巳科举人。顾之璇杭州府学生员。杨湘严州府遂安县学贡生，候选教谕。毛士仪杭州府仁和县学生员。丁㶽远绍兴府余姚县学生员。黄正体杭州府钱塘县学生员。张颖荀杭州府仁和县学贡生，候选知县。邵锡荫杭州府钱塘县学生员。沈宋杭州府仁和县学生员。何任炎杭州府钱塘县儒童。毛鸠臣绍兴府曾稽县学生员。陈亮采杭州府钱塘县学生员。吴容杭州府钱塘县学生员。徐司禄绍兴府萧山县儒童。吴龙章绍兴府萧山县儒童。吴益章杭州府仁和县学生员。朱文光杭州府仁和县儒童。沈晋锡杭州府学生员。徐一澄杭州府钱塘县学生员。沈二扆杭州府学生员。王弘显绍兴府萧山县学生员。金辂杭州府仁和县儒童。沈琯督梓布政司照磨所照磨。王纪杭州府仁和县典史。孔南峙

[book_title]浙江通志目录
卷之首，图考
卷之一，沿革
卷之二，星野祥异附
卷之三，疆域
卷之四，城池
卷之五，公署
卷之六，山川一
卷之七，山川二
卷之八，形胜
卷之九，古迹
卷之十，关梁
卷之十一，都会
卷之十二，水利
卷之十三，风俗
卷之十四，田赋，傜役附
卷之十五，户口
卷之十六，监课
卷之十七，物产
卷之十八，学校
卷之十九，祠祀
卷之二十，寺观
卷之二十一，陵墓
卷之二十二，文职官
卷之二十三，武职官
卷之二十四，兵防
卷之二十五，帝王后妃附
卷之二十六，名宦一
卷之二十七，名宦二
卷之二十八，名宦三
卷之二十九，选举一
卷之三十，选举二
卷之三十一，人物一
卷之三十二，人物二
卷之三十三，人物三
卷之三十四，人物四
卷之三十五，儒林
卷之三十六、孝义
卷之三十七，文苑
卷之三十八，隐逸
卷之三十九，寓贤
卷之四十，列女一
卷之四十一，列女二
卷之四十二，方技
卷之四十三、仙释。
卷之四十四，艺文一目录
卷之四十五，艺文二制词、诗
卷之四十六，艺文三赋、铭、箴、诫。
卷之四十七，艺文四表、疏、吟、论、议、考、辨
卷之四十八，艺文五记
卷之四十九，艺文六书、序、传、志、铭、题跋、杂著
卷之五十，杂纪

[book_title]卷之首图考总序
自图书呈瑞圣入则之，精言奥义载诸书，器象形势列诸图。周礼大司徒以天下土地之图，周知九州广轮之数。浙襟江带海，为东南巨镇，志所考据详矣。其设险凭胜，坏凑利赖者，绘图凡二十有二，以备乙夜之览。若山水明秀，未易更仆，概勿及云。
天文之图
分野之图。粤自黄帝分星，历代天官家言，互有同异。古测今测，特并载图额，以备考订，大抵今测为较密矣。古测杭州斗分野。嘉兴斗分野，湖州斗牛分野，宁波牛女分野，绍兴牛女分野，台州牛女分野，金华牛女分野，衢州牛女分野，严州牛女分野，温州斗牛分野，处州斗分野。
今测杭州斗一度，嘉兴斗二度，湖州斗二度，宁波、斗四度。绍兴、斗五度。台州斗六度，金华斗四度，衢州斗四度，严州斗三度，温州斗六度，处州斗四度。
全浙总图
会城图
会城南北赢，东西缩，菜市河以目，东，皆为蔬圃，西虑武塲南清平诸山错峙，西则禁旅屯马，官舍民庐居其中央，望之栉比，家鲜饶给。今所尤亟者，湖流入城，纬为河者。庆四率于塞不治，春，舟楫维艰。疏导门之法，方在讲求。满虽役重费烦，而州区书得宜。子来城趋效，拭目俟之也。
杭州府图
嘉兴府图
湖州府图
宁波府图
绍兴府图
台州府图
金华府图
严州府图
海防图
钱塘江图
怀玉清湖之水，合于卫，历婺抵严，复合新安诸源，众流络绎来县，曾波澜始壮，阁二阔。矣。千艘御尾下，山村之林，吴越烂悉取给焉。而潮柯山退，卤生熬波由素，尤军国之资欤。形家言：浙水三顺趋人海，赖潮、湖、镇日再上，风气乃完固，亦确论也。
西湖图
西湖泉源，自下瀵涌，两山溪涧交注之半钱人。城中。仁、海二邑承祠，其流伸以灌田，半由石岘径达运河。自郭观内四河，土日高，水日浅，而南新榷远急干。因卷转运竹水稍增，在岘之防，湖流益缓，砂土三停蓄，葑草四合，故开河之后，濬湖为急。苟失勿治，井汲卤恶，阡陌横流，病民实甚矣。
仙霞关图
岭当浙、闽之界，自未史浩伐山通道，累石百盘，踞巅为关。闽逆窃逞，乘关拒命，彼为俯瞰，我为仰攻，数年然后克之。今仕宦商旅，出其涂者，如堂适庭，顾前事不忘在安。宜豫制府，专握全师。枫岭栘镇柯城盖庙算及之矣。
禹陵南镇图
夏后氏致诸侯于苗山，大曾计遂葬焉，不攺林木百物之列，地始载籍。开元中，封稽山为南镇，历宋迄明，皆谨享祀，设陵户。清屡遗祭告，德远报隆，宜哉。以时修葺，饬绝樵牧，则守土之责也。
天台山图鴈荡山图

[book_title]浙江通志卷之一
沿革
王者区画疆宇，经纬山川，职方所纪，而沿革之说兴。考浙，古扬州地，春秋属吴越，战国属越。自秦设郡县以后，其制有曰部、日道、曰军、曰路之异，其名有或攺或分、或置或罢之殊，不啻如丝之棼而绣之错矣。
兴朝统一海内，靡事更张。浙之领府十三，州三，县七十五，自石门更名以外，悉仍明旧。版籍不纷，则民志定，郡邑不攺，则物力苏，规模宏远，固已迈越前代矣。从此金瓯巩固，虽千万载如一曰也。作沿革志。
浙江等处承宣布政使司
禹平水土，画九州。浙江在扬州之域。夏少康封庶子无余于会稽，国号于越，今杭以东为越地。殷因之。及周武王封泰伯五世孙勾章于吴，今杭以西为吴地。春秋时，吴越互相争长。元王三年，越灭吴，兼其地。传六世，至楚威王，杀无疆，尽取故吴之地，而越散亡。秦灭楚，置郡县，以吴越地置会稽郡，领县二十四，其在浙者十七，又置鄣郡。秦末，项羽起兵会稽，又为西楚地。汉高帝五年，灌婴定会稽。六年，建荆国，以刘贾为荆王。十三年，贾为英布所杀。十二年，以荆地立刘濞为吴王。景帝四年，濞诛，国除，复会稽郡，徙江都王刘非治故吴国，鄣郡属江都。元狩二年，江都国除。元封二年，攺鄣郡为丹阳郡。五年，初置剌史，部十三州，二郡皆属扬州。顺帝永建四年，阳羡人周嘉上书，以吴越一国，周旋一万三千里，山川险绝，求得分置。遂分浙江以西为吴郡，浙江以东为会稽郡。永和末年，立会稽东南二部都尉。建安十三年，分丹阳郡之六县置新都。郡终汉之世，两浙为郡四：曰会稽、丹阳、吴、新都。吴黄武五年，分吴郡之三县立东安郡。七年废，仍属吴。太平二年，分会稽东部之六县置临海郡。永安三年，分会稽南部之四县置建安郡，今为福建。宝鼎元年，以吴郡四县及丹阳郡四县之水悉注乌程，乃合九县为郡，目吴兴郡。又分会稽郡九县置东阳郡。
吴有两浙，凡五十九年，较汉增郡三，曰临海、吴兴、东阳。自是浙地之属于丹阳者尽归吴兴，丹阳乃别为郡，与浙不复相系矣。晋太康元年，平吴，分天下为十九州，扬州统郡十八，会稽、吴、新都、临海、吴兴、东阳皆隶焉。攺新都郡日新安郡。二年，封孙秀于会稽，改郡为国。永宁元年，复除为郡。建武元年，吴郡攺为国。太宁元年，分临海郡之五县立永嘉郡。二年，徙琅琊王为会稽王，郡复为国。晋增郡一日永嘉。宋永初二年，吴国复为郡，罢会稽郡，府复为郡。元嘉三十年，分扬州为会州，统会稽、新安、东阳、临海、永嘉五郡。吴郡隶司隶校尉。孝建初，改会州为东扬州。大明三年，罢扬州，以其地为王畿，以南台侍御史部诸郡，如从事之部传焉。而东扬州直云扬州。七年，置南徐州，以吴郡隶之。八年，罢王畿，复立扬州，还为东扬州。废帝永光元年，省东扬州并扬州。升明三年，攺扬州剌史曰牧，领郡十，会稽、吴、吴兴、东阳、新安、临海、永嘉皆隶焉。南宋六十二年，总部屡更，而郡比晋无所增损。齐扬州刺史统会稽、吴、东阳、吴兴、临海、新安、永嘉七郡，郡仍宋旧。
梁以吴兴郡为震州，以乌程县为吴兴。郡。普通六年，复以会稽、东阳、新安、临海、永嘉五郡及今福建三郡立东扬州。大同六年，改临海郡为赤城郡，东阳郡为金华郡，寻复旧。太清三年，以吴郡置吴州。太宝初，吴州复为吴郡。陈废震州，复吴兴郡及乌程。永定二年，割吴郡三县置海宁郡。三年，省东扬州并入扬州，改永嘉郡为缙州，攺会稽郡为越州，改东阳郡为缙州。天嘉三年，复永嘉、会稽、东阳三郡，又置东扬州。祯明元年，以吴郡钱唐县置钱唐郡，复以吴郡置吴州，钱唐郡属焉。
隋开皇九年平陈，郡县大加并省。省东扬州，废会稽郡，置吴州总管府，废钱唐、吴兴、海宁三郡，置杭州，废东阳郡，置婺州，废新安郡，废临海、永嘉二郡，置处州，改吴郡为苏州。苏州今江南地。十二年，改处州曰括州。仁寿二年，立湖州，置总管府于杭州。三年，置睦州。大业初，废杭吴总管府，废湖州，攺吴州曰越州。三年，改杭州为余杭郡，攺睦州为遂安郡，攺越州为会稽郡，攺婺州为东阳郡，改括州为永嘉郡。唐武德元年，吴兴太守沈法兴起兵。次年，以旧湖州地立吴兴郡。四年，攺余杭郡为杭州，遂安郡为睦州，吴兴郡为湖州，会稽郡为越州，东阳郡为婺州，以婺州之信安县置衢州，以永嘉郡之临海县为海州，复以永嘉郡为括州，分睦州之桐庐县为严州。五年，攺海州为合州。六年，盗辅公祏陷苏、湖、衢、台州，废衢州。七年，废严州，睦州更名东睦州，复置湖州。湖州自四年改置，不知废于何时。或为辅公袥所蹈，则台州又不言复置，姑阙之。八年攺。东睦州为睦州。贞观元年，以州县数多，始命并省。又因山川形便，分天下为十道。时两浙属江南道，为州七，曰杭州、睦州、湖州、越州、婺州、台州、括州。上元二年，分括之二县为温州。垂拱二年，分婺之三县置衢州。开元二十一年，分天下为十五道，以江南为东西二道。二十六年，析越州之四县置明州。天宝初，攺杭州为余杭郡，睦州为新定郡，湖州为吴兴郡，越州为会稽郡，明州为余姚郡，婺州为东阳郡，衢州为信安郡，台州为临海郡，温州为永嘉郡，括州为缙云郡。至德二载，分江南为浙东西道。东道领会稽、余姚、东阳、信安、临海、永嘉、缙云七郡；西道领余杭、吴兴、新定三郡。乾元初，复为杭、越、睦、湖、明、婺、衢、台、温、括十州。大历十四年，合浙东、西为两浙道，以括州犯太子名，攺为处州。建中元年，杭州置镇海军，复分置浙东西道。二年，复合为两浙道。贞元三年，复分杭、湖、睦隶西道，而越、婺、台、明、衢、处、温为东道。中和三年，越州升义胜军。光启三年，台州升德化军，改越州义胜军为威胜军。景福元年，改杭州镇海军为武胜军。乾宁二年，明州建望海军。三年，湖州号忠国军，改越州威胜军为镇东军。梁开平初，封钱镠为吴越王，杭为吴越国，而睦、湖、越、明、婺、衢、台、温、括皆其统属。后镠为安重裕所间，不得命，遂自改元宝大，以扬州所隶之嘉兴县置开元府。长兴二年，镠子元瓘复奉藩于唐，罢之。四年，升嘉兴县为秀州，建温州为观海军节度使，升婺州为武胜军，又攺为武胜府。宋建隆元年升明州为奉国军。太平兴国三年，钱倜纳土吴越，国除，仍为杭、越、睦、秀、湖、婺、明、台、温、处、衢十一州。淳化初，改武胜军为保宁军。五年，杭州号宁海军。至道三年，分天下为十五路，属两浙路。熙宁五年，徙两浙路治于杭州。七年，分浙东西为两路。九月，合为一。九年复分，十年复合。大观初，杭、越二州各置都督府。政和七年，升秀州为嘉禾郡，升温州为应道军。八年，升睦州为建德军节度。宣和三年，改睦州为严州，军曰遂安军。建炎三年，升杭州为临安府，罢应道军。绍兴初，升越州为绍兴府。二年，分浙为东、西二路。西路治临安府，嘉不郡、湖、严二州皆属焉。东路治绍兴府，督婺、明、台、温、处、衢等州。庆元初，升嘉禾郡为嘉兴府，明州为庆元府。宝庆二年，攺湖州为安吉州。淳祐初，升严州为建德府，升温州为瑞安府。元至元十三年，克宋，复以临安府为杭州，立两浙都督府于杭州，又攺杭为安抚司，而建德府、台州亦改为安抚司，庆元府攺为宣慰司。嘉兴、绍兴二府、婺、处、衢三州俱攺为路，安吉州攺为湖州路，瑞安府改为温州路，各置录事司，理郭内之地。十四年，建德、庆元、台州改为路。十五年，改杭州安抚司为路。凡十二路，俱属江淮行省。二十三年，迁江淮行省治于杭州，改曰江浙等处行中书省。又置江南浙西道肃政廉访司于杭州路。
浙东海右道肃政廉访司于婺州路，浙东道宣慰司于庆元路。至正十六年丙申，张士诚据湖州路，攺为吴兴郡，罢录事司。戊戍年，明克建德路，攺为建安。府。克婺州路，攺为宁越府，克处州路，改为处州府。壬寅年，克衢州路，改为龙游府，攺宁越府为金华府，俱罢录事司。癸卯年，克吴兴郡，改为湖州府，改龙游府为衢州府。明吴元年，杭州、嘉兴、台、绍诸路归附，俱攺为府。又克温州、庆元二路。洪武元年，置浙江等处行中书省于杭州，改庆元路为明州府，温州路为温州府。九年，改浙江等处行中书省为浙江等处承宣布政使司。十四年，改明州为宁波府。二十五年，攺建安府为严州府。后二百七十余年，未有改置。迄今皇清统一海宇仍其旧。
杭州府属县沿革
禹贡淮海维扬州。自会稽合丹阳、九江、豫章诸郡统言之，而杭属焉。春秋时，吴越彼此兼并，不列上国。由楚而秦，置县三：曰钱唐、余杭、富春，属会稽郡。汉高帝五年，属荆王国。十三年，英布杀荆王。十二年，即以其地为吴王濞国。景帝四年，国除，复会稽郡。元封二年，置于潜县，属丹阳郡。新莽改钱唐曰泉亭，富春曰诛岁，余杭曰进睦。东汉建武初，悉复汉旧名。六年，废钱唐。永建四年，分浙江以西为吴郡，统县二，曰富春、余杭。建安十六年，析余杭县西鄙置临水县，而吴郡增县一。吴黄武五年，分吴郡之富春、余杭、临水三县立东安郡，三县属之。七年，析富春置新城县，属东安郡。寻废东安及新城，而富春、余杭、临水三县仍属吴郡。宝鼎元年，割吴郡之余杭、临水、丹阳郡之於潜县隶吴兴郡。晋太康元年，平吴，分天下为十九州，扬州统郡十八，吴兴郡、吴郡隶焉。攺临水曰临安。吴兴郡，统临安、余杭、于潜三县。吴郡，统钱唐、富春二县。自汉废钱唐后，不详复于何时，姑从阙。建武元年，吴郡攺为国。咸和九年，复置新城县，属吴郡。太元中，攺富春为富阳。宋永初二年，吴国复为郡。大明七年，置南徐州，以吴郡隶之。升明三年，攺扬州刺史曰牧吴，吴兴隶焉。陈永定二年，割吴郡之盐官及二县置海宁郡，县属之。盐官者，吴析海盐所置县也。海盐别见。祯明元年，置吴郡钱唐县为钱唐郡，领县三：曰富阳、新城。复以吴郡置吴州，钱唐郡属焉，后仍为吴郡。隋开皇九年，废钱唐、吴兴、海宁三郡，钱唐仍为县。置杭州，废新城，而以盐官属于杭。杭领县六：曰余杭、于潜、盐官、钱唐、富阳、武康。武康者，前吴兴郡属县也，而无临安县。县志云必废于梁、陈间，然正史不可考矣。仁寿二年，置总管府于杭州。大业初废，攺杭州为余杭郡，置新城县，共领县七。唐武德元年，李子通改富阳为桐州，改武康为安州，又攺武州。自后武州别见。四年，罢余杭郡，复为杭县。领县四：曰钱唐、余杭、于潜、新城，而盐官别属东武州。废桐州，仍为信阳县，属浙州。七年，攺于潜为潜州，又析置临水县，废浙州、富阳仍属杭州，省新城入富阳，省盐官八钱塘。八年，废潜州及临水县，仍为于潜县。杭之领县凡四：曰钱塘、余杭、富阳、于潜。贞观元年，分天下为十道，以其地置江南道，而杭州仍领四县。四年，复置盐官县，属杭州。永淳初，复置新城县。垂拱二年，析新城置紫溪县。四年，析余杭、于潜置临安县，而杭之领县八：曰钱塘、余杭、富阳、于潜、盐官、新城、紫溪、临安。万岁通天初，攺紫溪为武隆，寻复旧。及别置武隆县。圣历三年，省武隆八紫溪。长安四年，又析紫溪置武隆县。神龙初，敕攺各州县武字，攺武隆为唐山。开元二十一年，分天下为十五道，以其地为江南东道。天宝元年，改杭州为余杭郡，领县九，曰钱塘、富阳、余杭、新城、临安、于潜、紫溪、唐山、盐官。至德二载，分江南为浙东西道，余杭郡属西道。乾元元年，改余杭郡为杭州。大历六年，省唐山、紫溪二县。十四年，合浙东西为两浙道。建中初，杭置镇海军，复分置东西道。二年，合。贞元三年复分，分时杭隶于西。长庆初，复置唐山县。景福元年，改镇海军为武胜军。光化初，割严之桐庐来属杭州。梁开平初，封钱镠为吴越王，杭为吴越国。镠奏攺唐山曰金昌，临安曰安国，新城曰新登。四年，割湖之武康来属。杭州。龙德三年，析钱塘、盐官置钱江县，而杭州领县十一：钱塘、富阳、余杭、新登、安国、于潜、金昌、盐官、桐庐、武康、钱江。唐同光初，复以金昌为唐山。晋天福五年，改唐山为横山县，寻又攺为吴昌县。宋太平兴国三年，钱倜纳土吴越国，除相卢、武康，仍归严、湖。杭州领县九。四年，改钱江为仁和，吴昌为昌化，复以安国为临安，新登为新城。淳化初，攺武胜军为保宁军。五年，号宁海军。至道三年，分天下为十五路，杭属两浙路。熙宁五年，徙两浙路治于杭州，省严之南新县入新城县。七年，分浙东西为两路。九月，合为一。九年复分。十年复合，分时杭属西路。建炎三年，高宗自建康如杭州，升为临安府，领县九：曰仁和、钱塘、盐官、富阳、余杭、临安、新城、於潜、昌化。绍兴二年，分浙东西路、西路治临安府。元至元十三年，克宋，复为杭州，立两浙都督府于杭州，又攺杭为安抚司。十五年，攺杭州安抚司为路，属江淮行省。二十一年，迁江淮行省治于杭州，攺曰江浙等处行中书省。又置江南浙西道肃政廉访司于杭州路。元贞初，丹盐官为州。天历二年，盐官州攺为海宁州。明吴元年，改杭州路为府。洪武元年，置浙江等处行中书省于杭州。二年，改海宁州为县。九年，改行中书省为承宣布政使司，杭州府隶焉。领县九：曰仁和、钱塘、海宁、富阳、余杭、临安、新城、于潜、昌化皇清因之。
仁和县
唐盐官、钱塘二县地。后五代置钱江县，属吴越国。宋改为仁和县，属杭州。高宗南渡，幸杭，见县名日：此故都城门名也。意决建都，升杭州为临安府，仁和县属之。元仁和县属杭州路。明仁和县属杭州府。皇清因之。
钱塘县
秦钱唐县，属会稽郡。汉因之，新莽改名泉亭。东汉复名钱唐县，寻废。后百五十年封。朱。唐侯，地，属侯。封，其复不详何时。三国吴因之。晋分钱唐属吴郡。宋、齐、梁、陈因之。隋置杭州钱唐县，属杭州，后属余杭郡。唐讳国号，易唐为塘，名钱塘县，属杭州。后五代钱塘县属吴越国。宋钱塘县复属杭州，后属临安府。元钱塘县属杭州路。明钱塘县属杭州府。皇清因之。
海宁县
三国吴析海视置盐官县，属吴郡。晋、宋、齐因之。梁海盐盐官俱属吴州。陈海盐盐官属海宁郡。隋废海盐盐官属杭州，寻属余杭郡。唐盐官别属东武州，寻省，后复置，属杭州。后五代盐官县属吴越国。宋盐官县属杭州，后属临安府。元盐官县，属杭州路。寻以户口数登，升盐官为州，又以潮、汝为患，久乃得息，更名海宁州。明改州为海宁县，属杭州府。皇清因之。
富阳县
秦富春县属会稽郡。汉富春县，封河间孝王子为富春侯，属侯封。新莽改名诛岁。东汉复名富春县，属吴郡。三国吴富春县，属东安郡，后废，东安仍属吴郡。晋避简文母郑太后讳，改富春为富阳县，属吴郡。宋、齐、梁因之。陈富阳县属钱唐郡。隋富阳县属杭州，寻属余杭郡。后李子通僭号，以富阳为桐州。唐废桐州，仍为富阳县，置浙州，富阳属之。后废所州，改复杭州，即以县属之。后五代富阳县，属吴越国。宋富阳县属杭州，后属。临安府元富阳县，属杭州路。明富阳县属杭州府。皇清因之。
余杭县
秦余杭县，属会稽郡。汉因之，新莽改名进睦。东汉复名余杭县，属吴郡。三国吴、余杭县，属东安郡，后仍属吴郡，又置吴兴郡，县属之。晋、宋、齐、梁、陈因之。隋余杭县，属杭州，寻属余杭郡。唐余杭县仍属杭州。后，五代余杭县，属吴越国。宋余杭县属杭州，后属临安府。元余杭县，属杭州路。明余杭县属杭州府。皇清因之。
临安县
东汉析余杭置临水县，属吴郡。三国吴、临水县属东安郡，后属吴典郡。晋攺名临安县，属吴兴郡。宋、齐、梁、陈因之。隋废临安县，唐复置临水县，属潜州，寻省。后以故临水城置临安县，属杭州。后五代改名安国县，属吴越国。宋复为临安县，属杭州，后属临安府。元临安县属杭州路。明临安县属杭州府。皇清因之。
新城县
三国吴析富春置新城县，属东安郡。寻废郡及县。晋复置新城县，属吴郡。宋、齐因之。梁新城县属吴州。陈新城县属钱唐郡。隋省新城，寻复置，属余杭郡。唐省新城，寻复置，属杭州。后五代避梁太祖父讳，改新城为新登，属吴越国。宋复名新城县，属杭州。后属临安府。元新城县，属杭州路。明新城县属杭州府。皇清因之。
于潜县
汉析余杭置於潜县，属丹阳郡。其加水为潜，自东汉始。三国吴、於潜县，属吴兴郡。晋、宋、齐、梁因之。陈于潜县属钱唐郡。隋于潜县属杭州，寻属余杭郡。唐以县置潜州，后州废，复为於潜县，属杭州。后，五代于潜县属吴越国。宋於潜县属杭州，后属临安府。元于潜县属杭州路。明于潜县属杭州府。皇清因之。
昌化县
唐析于潜置紫溪县，寻析紫溪置武隆县，且易武隆为唐山，俱废。后复置唐山县，属杭州。后五代梁攺名金昌县。唐复名唐山县，晋改为横山，寻又改为吴昌县，俱属吴越国。宋改名昌化县，属杭州，后属临安府。元昌化县，属杭州路。明昌化县属杭州府。皇清因之。
嘉兴府属县沿革
嘉兴者，古扬州域。夏少康封无余于越，遂为越。周武王封泰伯后于吴，更为吴郡，西徙门镇，当吴、越之交也。至越灭吴，尽为越地。后为楚所灭，秦又并楚。始皇三十五年，置长水、武原二县，属会稽郡。薛通志以秦置县在浙者有由拳、海盐，初无长水、武原之名，存以俟考。三十七年，东巡，过长水，恶其王气，凿山潴其水，有山因倦而走，因号囚倦山，置囚倦县，而长水废。或误囚倦为由拳云。二世元年，项羽起兵据吴，此为西楚地。汉高帝五年，立荆国，改武原为海盐县。十一年，国除。明年，又立吴国，景帝四年除，仍为会稽郡。新莽攺海盐为展武。后陷为柘湖移治武原乡，仍名武原县。东汉建武二年，后名海盐。永建二年，又陷为当湖，移治，顾邑山而海盐之名不攺。四年，分浙江以西为吴郡，统县二，曰由拳、海盐。吴黄武二年，割二县地置盐官县，属吴郡。黄龙四年，由拳野谷自生，攺名禾兴县。赤乌五年，避太子讳，改禾兴为嘉兴县，属吴郡，隶扬州。
晋太康元年平吴，分天下为十九州，扬州统郡十八，吴郡隶焉。领县三：曰嘉兴、海盐、盐官。建武元年，吴郡改为国。宋永初二年，复为郡，仍隶扬州。太明七年，置南徐州，以吴郡隶之。升明三年，改扬州刺史曰牧，吴郡隶焉。梁天监六年，以海盐属信义郡。信义，今江南地。太清三年，以吴郡置吴州，析海盐置前京县，与嘉兴、海盐俱属吴州。前京者，亦江南地别见。大宝元年，罢吴州为郡，复隶扬州。陈永定二年，割海盐、前京、盐官三县地立海宁郡，嘉兴仍隶吴郡。隋开皇九年，废海宁郡，攺吴郡为苏州，废嘉兴、海盐二县，而以盐官属杭州。自后盐官别见。唐武德七年，复置嘉兴、海盐县，属苏州。八年，废嘉兴。贞观元年，分天下为十道，以其地置江南道，而苏州领县一曰海盐。寻复置嘉兴，省海盐入之。景云。二年，又复海盐县。先天二年，又废。开元五年又置。二十三年，苏州隶江南东道。天宝元年，苏州攺为吴郡，仍领嘉兴、海盐二县。十三载，吴郡复为苏。大顺元年，以海盐属杭州。乾宁四年，吴越王钱镠平嘉兴，尽有两浙。唐同光二年，吴越攺元宝大，升苏州为中吴府，别于嘉兴置开元府，仍以海盐属之。长兴二年，元瓘奉藩于唐，罢开元府，嘉兴、海盐二县仍属中吴。中吴，今江南地，别见晋。无福三年，析西鄙义和镇为崇德县。明年，以嘉兴为秀州，另立嘉兴县，与海盐、崇德属之。
宋太平兴国三年，钱倜纳土吴越国，除秀州，仍领县三。至道三年，分天下为十五路，秀州属两浙路。熙宁七年，分浙东西为两路。九月合。九年复分。十年复合，分时秀属西路。政和七年，升秀州为嘉禾郡。宣和三年，改为州。绍兴二年，分浙为东西二路，西路治临安府，嘉禾州属焉。庆元元年，以孝宗毓圣地，升嘉兴为府。元至元十三年，改为嘉兴安抚司，明年，改为嘉兴路，隶江淮行省。二十三年，攺隶江浙等处行中书省。元贞只兀年，升海盐、崇德为州，属本路。明吴元年，改路为府。洪武元年，置浙江等处行中书省，嘉兴府属之。二年，复以海盐、崇德为县。九年，攺行中书省为承宣布政使司，嘉兴府隶焉。领县三：曰嘉兴、海盐、崇德。宣德四年，分嘉兴西为秀水，此为嘉善、海盐，东北为平湖、崇德，东为桐乡。而嘉兴府领县凡七：曰嘉兴、秀水、嘉善、海盐、平湖、崇德、桐乡。皇清因之。康熙元年，避太宗崇德年号，改为石门县。
嘉兴县
秦长水县，又攺为由拳，属会稽郡。汉由拳县，属吴郡。三国吴。攺名禾兴县，后改为嘉兴，属吴郡。晋、宋、齐、梁、陈因之。隋废嘉兴县，唐复置嘉兴县，属苏州，寻省，寻复。后五代嘉兴县属中吴府。后置秀州，即以县属之。宋嘉兴县属嘉禾郡，后属嘉兴府。元嘉兴县属嘉兴路。明嘉兴县属嘉兴府。皇清因之。
秀水县
明析嘉兴县之五福等乡置秀水县。相传北关外有秀水，天和景明，则陆离五色，故各属嘉兴府。皇清因之。
嘉善县
明析嘉兴县之北境置嘉善县，属嘉兴府。皇清因之。
海盐县
秦、武原县属会稽郡。汉改名海盐县，新莽又攺为展武。展武陷，移治武原乡，仍名武原。东汉、复名海盐县，属吴郡。三国、吴、晋、宋、齐因之。梁海盐县属信义郡，浔又属吴州。陈海盐县属海宁郡。隋废海盐县，唐复置海盐县，属苏州。后五代海盐县割属杭州，后属秀州。宋海盐县属嘉禾郡，后属嘉兴府。元升海盐为州，属嘉兴路。明复为海盐县，属嘉兴府。皇清因之。
平湖县
明析海盐置平湖县，以其县治即武原陷为湖处，言与湖平也。属嘉兴府。皇清因之。
石门县
后五代晋钱兀瓘析嘉兴之义和市及崇德七乡置崇德县，属秀州。宋崇德县属嘉禾郡，后属嘉兴府。元升崇德为州，属嘉兴路。明复为崇德眩，属嘉兴府。皇清康熙元年，避太宗崇德年号，改名石门县。
桐乡县
明析崇德之梧桐等六乡，直桐乡县，属嘉兴府。皇清因之。
湖州府属县沿革
扬州之地，禹贡以前，防风氏国在焉。春秋属吴，后属越，又属楚。楚以其地立菰城，为春申君封邑。秦罢封建为郡县。始皇二十五年，攺菰城为乌程县，属会稽郡。置故鄣县，属鄣郡。汉高帝建荆国，又建吴国。景帝四年，国除，复会稽郡。又徙江都王刘非治故吴国，鄣郡属江都。元符二年，江都国除，故鄣仍属鄣郡。元封二年，改鄣郡曰丹阳。永建四年，分浙江以西为吴郡乌程县属之。中平二年，析故鄣置原乡县。初平二年，又析置安吉县，俱属丹阳郡。兴平二年，太守许贡奏分乌程置永安县，属吴郡。吴封皓为乌程侯。宝鼎元年，以吴郡之永安、余杭、临水、阳羡及丹阳之故鄣、安吉、原乡、于潜之水悉注乌程，合九县以为郡。曰吴兴、余杭、临水、於潜三县，见杭州。阳羡，今江南地。而吴兴之统县五，曰乌程、故鄣、安吉、原乡、永安。
晋太康元年，分天下为十九州，扬州统郡十八，吴兴隶焉，析乌程西乡为长城县东乡。为东迁县，攺永安曰永康，俱属吴兴郡。永康元年，攺永康为武康。宋元徽四年，攺东迁县曰东安。升明二年，复为东迁。三年，攺扬州刺史曰牧，吴兴郡隶焉，分故鄣置绥安县。梁以吴兴郡为震州，以乌程县为吴兴郡。陈废其州，郡仍复郡县。吴兴郡之，领县八：曰乌程、故鄣、安吉、原乡、武康、长城、东迁、绥安。隋开皇九年，大加并省废。吴兴郡，省武康入杭州，并故鄣、安吉、原乡入绥安。绥安，今江南地，以东迁长城入乌程。仁寿二年，析置长城，复置武康，立湖州。湖州名始此。领县三：曰武康、乌程、长城。大业二年，湖州废，以乌程、长城属吴郡，武康属余杭郡。唐武德元年，武康人沈法兴起兵，以旧湖州地立吴兴郡，攺长城为长州。沈，故湖州太守也。是年，李子通称帝江都，攺武康为安州，又改武州立安吉县。四年，杜伏威平之，复置湖州，领乌程一县，安吉县属杭州，更长州为绥州，又改为雉州，置原乡县，属雉州，而武州自为州。六年，没于辅公祐。七年，平公祏，攺安吉为桃州，复置湖州，领乌程，废武州为武康县，废雉州及原乡、桃州为长城县，属之。湖州领县三：曰鸟程、长城、武康。贞观元年，分天下为十道，江南道，领湖州。麟德二年，复置安吉县。天授二年，析武康东乡置武源县。景云二年，攺武源为临溪。开元二十一年，湖州隶江南西道。天宝元年，攺临溪为德清，攺湖州为吴兴郡。至德二载，分江南为浙东西道，吴兴郡属西道。乾元元年，复以吴兴郡为湖州。大历十四年，合浙东西为两浙道。建中初，复分，二年复合。贞元三年，复分，分时湖隶西道。乾宁二年，升湖州为忠国军。梁开平初，封钱镠为吴越王，湖属吴越国。四年，割武康属杭州，又改长城曰长兴。周显德四年，改忠国军为宣德军。宋太平兴国三年，钱倜纳土吴越国除湖州。属浙西路，复以武康属之。七年，析乌程置归安，而湖州之领县六，曰乌程、归安、长兴、安吉、德清、武康。至道三年，分天下为十五路，湖属两浙路。景祐元年，攺宣德军为昭庆军。熙宁七年，分浙东、西为两路。九月合。九年复分，十年复合，分时湖隶于西。绍兴二年，分浙为东西二路，西路治临安府，湖州属焉。宝庆二年，攺湖州为安吉州，仍领六县。元至元十三年，攺安吉州为湖州路安抚司，后直云湖州路，隶江淮行省。二十三年，攺隶江浙等处行中书省。元贞元年，以长兴县为州。至正十六年，张士诚据湖州路，攺为吴兴郡。明克安吉、长兴、乌程、归安、德清、武康六县，攺吴兴郡为湖州府，隶浙江等处行中书省。洪武二年，长兴州复为县。九年，攺行中书省为承宣布政使司，湖州府属焉。弘治二年，割长兴之三乡属安吉，析安吉县之孝丰等乡置孝丰县。正德二年，以安吉县为州，并属湖州府。府领州一，曰安吉，县六：曰乌程、归安、长兴、德清、武康、孝丰，皇清因之。
归安县
宋析乌程置归安县，时钱倜初来归命，故名，属安吉州。元归安县属湖州路。明归安县属湖州府皇清因之。
乌程县
战国楚立菰城为春申君封邑，秦攺名乌程县，以乌巾、程林二氏所居，乃名，属会稽郡。汉乌程县属吴郡。三国、吴、封孙皓为乌程侯，地在封内。后置吴兴郡，乌程县属之。晋、宋、齐因之。梁以乌程县为吴兴郡，陈复为乌程县，属吴兴郡。隋乌程县属湖州。唐因之。后五代乌程县属吴越国。宋乌程县属安吉州。元乌程县属湖州路。明乌程县属湖州府。皇清因之。
长兴县
晋、析乌程置长城县，属吴兴郡。宋、齐、梁、陈因之。隋省长城县，后复置，属湖州。唐攺名长州，又攺绥州，又攺雉州。后雉州废，复置长城县，属湖州。后五代避梁太祖父讳，攺为长兴县，属吴越国。宋长兴县，属安吉州。元升长兴属州，属湖州路。明复为长兴县，属湖州府。皇清因之。
德清县
唐析武康置武源县，寻攺名为临溪。后又改德清县，属湖州。后五代德清县属吴越国。宋德清县属安吉州。元德清县属湖州路。明德清县属湖州府。皇清因之。武康县汉析乌程置永安县，属吴郡。三国吴、因之。晋改为永康县，又攺为武康，属吴兴郡。宋、齐、梁、陈因之。隋省武康县，寻复置，属湖州。唐攺名安州，又改武州。后武州废，复置武康县，属湖州。后，五代武康县钱氏割属杭州。宋武康县属安吉州。元武康县属湖州路。明武康县属湖州。皇清因之。
安吉州
汉析故鄣置安士县，属丹阳郡。三国吴、安吉县，属吴兴郡。晋、宋、齐、梁、陈因之。隋省吉安县，唐复置安吉县，寻攺为桃州，寻又省，寻又置为安吉县，以属湖州。后五代安吉县属吴越国。宋攺湖州为安吉州，用县名也，仍领安士口县。元安吉县，属湖州路。明性安吉为州，属湖州。皇清因之。
孝丰县
明析安吉之孝丰等九乡置孝丰县，属湖州府。皇清因之。
宁波府属县沿革
宁波为扬州之域，盖堇子国也。夏封无余于越，此越东南境。春秋时，吴增封越邑，东至勾角，勾甬之名始见。又越语勾践之地，东至于鄞，鄞之名始见。吴越春秋，以越有赤堇山，故加邑为鄞云。勾践灭吴，欲置夫差甬东君三百家，而遂为越东南所际之全地。后越无疆为楚所灭，尚遗子孙在焉。秦始皇二十五年，灭楚，降越君，置勾章、𬪍鄞三县，属会稽郡。汉元封二年，会稽郡隶杨州刺史。新莽攺𬪍曰海，治鄞曰堇。东汉建武初，复其旧名。永建四年，分浙江以东为会稽郡，仍领县三，曰勾章、鄞𬪍。晋太康元年，平吴，分天下为十九州，扬州统郡十八，会稽隶焉，而勾章𬪍鄞，仍属会稽郡。太康二年，封孙秀于会稽，改郡为国。永宁元年，国除，仍为郡。太宁二年，徒琅琊王为会稽王，郡改为国。宋永初元年，复以会稽为郡，仍领三县。元嘉三十年，分扬州为会州，统会稽郡。孝建初，攺会州为东扬州，后省入扬州，改扬州刺史曰牧，会稽郡隶焉。梁普通六年，复立东扬州，统会稽郡。陈永定三年，省东扬州，并属扬州，攺会稽郡为越州。天嘉三年，复以越州为会稽郡，仍立东扬州属之。隋开皇九年平陈，郡县大加并省，省东扬州，废会稽郡，置吴州总管府，废𬪍鄞及前会稽郡之余姚入勾章县，勾章属吴州。大业初，废吴总管府，改吴州日越州。三年，仍攺越州为会稽郡，勾章属焉。唐武德四年，攺会稽郡为越州，还故余姚地置姚州。自后别见，以勾章故𬪍鄞地置鄞州，不设县。八年，废州为𬪍，县属于越。贞观元年，越州隶江南道。开元二十一年，分江南东道越州属焉。二十六年，析𬪍县为奉化、慈溪、翁山四县，置明州。天宝初，攺明州为余姚郡，仍领四。县。至德二载，余姚郡隶浙东道。乾元元年，复为明州。广德二年，以台州之象山县来属明州。大历二年，省翁山县，明州之领县仍四。十四年，合浙东西为两浙道。建中初，复分为浙东西道。二年复合。贞元三年，复分，分时明隶东道。乾宁二年，明州建望海军，又以望海镇置望海县。明州增县二。梁开平初，封钱镠为吴越王，明州属吴越国。三年，攺望海为定海县，𬪍县曰鄞县。而明州之领县凡五日：鄞、慈溪、奉化、象山、定海。宋建隆元年，升明州为奉国军。太平兴国三年，钱氏纳土，吴越国除明州，仍领五县。至道三年，明州属两浙路。熙宁五年，析鄞县置昌国县。七年，分浙东西为两路。九月合为三。九年复分。十年，复合，分时明属东路。绐兴二年，复分浙为东西二路。东路治绍兴府，督明州。庆元元年，升明州为庆元府，领县六日：鄞、慈溪、奉化、定海、象山。曰国。元至元十三年，克宋庆元府，攺为宣慰司。十四年，改为庆元路，属江淮行省。二十二年，攺隶江浙等处行中书省，又置浙东道宣慰司于庆元路。元贞初，升昌国、奉化为州，属本路。明洪武元年，置浙江等处行中书省，攺庆元路为明州府属之。二年，昌国、奉化仍为县。九年，攺行中书省为承宣布政使司，明州府隶焉。十四年，攺明州府为宁波府。二十年，除昌国县入定海。而宁波府领县五：曰鄞、慈溪、奉化、定海、象山。皇清因之。
鄞县
秦、勾章、鄞、𬪍三县，属会稽郡。汉因之。新莽改𬪍为海，治县。鄞，日堇县。东汉、复为勾章、鄞𬪍三县，属会稽郡。三国、吴、晋、宋、齐、梁因之。陈勾章、𬪍鄞三县，属越州，寻仍属会稽郡。隋勾章县废，即鄞入之，属吴州，寻属越州，寻仍属会稽郡。唐以勾章故𬪍鄞地置鄞州，后州废为可县，属越州，寻属明州，或属余姚郡，寻仍属明州。后五代改为鄞县，避梁祖讳茂云，属吴越国。宋鄞县属庆元府。元鄞县属庆元路。明鄞县属明州府，浔属宁波府。皇清因之。
慈溪县
唐以前本𬪍县，唐析置慈溪县，属明州，或属余姚郡，后仍属明州。后五代慈溪县，属吴越。宋，慈溪县属庆元府。元慈溪县属庆元路。明慈溪县属明州府，寻属宁波府。皇清因之。
奉化县
唐以前本胸县，唐析置奉化县，属明州，或属余姚郡，寻仍属明州。后五代奉化县属吴越国。宋奉化县，属庆元府。元升奉化为州，属庆元路。明复为奉化县，属明州府，寻属宁波府。皇清因之。
定海县
唐。以望海镇为县，属明州。后五代攺为定海县，属吴越国。宋定海县属庆元府。元、元、定海县属庆元路。明定海县属明州府，寻属宁波府。皇清因之。象山县。唐象山县，本台州地，属四州。后五代象山县属吴越国。宋豕山县，属庆元府。元象山县属庆元路。明象山县属明州府，寻属宁波府。皇清因之。
绍兴府属县沿革
禹置扬州，会诸侯江南计功，命日会稽。其后少康封无余，国号越，越之称所自始也。春秋定公五年，于越入吴。吴越兵兼并，疆塲屡易。后越勾践灭吴，传六世而无疆为楚所灭，越乃散亡。秦并天下，悉以故越地置会稽郡，山阴、诸暨、余暨、剡、余姚、上虞六县属之。汉高帝建荆国，国除，又立为吴国，国除，复为会稽郡，领县如故。新莽改诸暨曰疏虏，剡曰尽忠，余暨曰余衍。东汉建武初，复汉旧名会稽，仍领六县。永建四年，分浙江为东西二郡，东曰会稽郡。永和三年，析上虞置始宁县。兴平二年，析诸暨置汉宁县。汉宁别见。吴太平二年，攺余暨为永兴。晋太康元年，分天下为十九州，扬州统郡十八，会稽隶焉。领县七，曰山阴、上虞、余姚、始宁、剡、永兴、诸暨。二年，封孙秀于会稽，攺郡为国。永宁元年，国除，仍为郡。太宁二年，徙琅琊王为会稽王，郡又为国。宋永初元年，复为郡，仍领七县。元嘉三十年，分扬州为会州，统会稽郡。孝建初，攺会州为东扬州，后省入扬州，攺扬州刺史曰牧，会稽郡隶焉。梁普通六年，复立东扬州，统会稽郡。陈永定三年，省东扬州，并属扬州，攺会稽郡为越州。天嘉三年，越州复为会稽郡，仍立东扬州属之。隋开皇九年，省东扬州，废会稽郡，置吴州总管府，又废山阴、上虞、永兴、始宁四县，又废余姚入勾章县。勾章别见置会稽县。而吴州之领县三，曰会稽、剡、诸暨。废东阳郡之。吴宁入诸暨。大业初，废吴总管府，攺吴州曰越州。三年，复攺为会稽郡，仍领三县。唐武德四年，攺会稽郡为越州，以剡县置嵊州，而以其地为剡城县，以故余姚地置姚州。七年，姚州废为余姚县，析会稽复置山阴县，而越州之领县五，曰会稽、剡城、诸暨、余姚、山阴。八年，废嵊州及剡城，仍为剡县，并山阴入会稽。贞观元年，越州隶江南道，领县四。仪凤二年，析会稽置永兴县。乖拱二年，析置山阴县。万岁通天初，省山阴。武后时复置。开元二十一年，分为江南东道越州隶焉。二十六年，攺永兴曰萧山县，攺越州为会稽郡，领县六日：山阴、会稽、余姚、诸暨、剡、萧山。至德二载，会稽郡隶浙东道。乾元元年，复以会稽郡为越州。大历二年，省山阴县，七年复置。十四年，合渐东西为两浙道。建中初，复分为浙东西道。二年，合。贞元元年，析置上虞县。三年，复分浙东西道，分时越隶东道。元和七年，省山阴，十年又置。中和三年，越州升义胜军。光启三年，改为威胜军。乾宁三年，又攺为镇东军。梁开平初，封钱镠为吴越王，越属吴越国。二年，析剡置新昌县。宋太平兴国三年，钱倜纳土吴越，国除，仍为越州。领县八日：山阴、会稽、余姚、诸暨、剡、萧山、上虞、新昌。至道三年，越州属两浙路。熙宁七年，分浙东西为两路。九月合。九年复分。十年复合，分时属越东路。宣和八年，攺剡曰嵊县。绍兴元年，升越州为绍兴府，仍领八县。二年，分浙为东西二路。东路治绍兴府。乾道八年，析诸暨置义安县。淳熙初废。元至元十三。年，克宋给兴府，攺为路，属江淮行省。二十一年，改隶江浙等处行中书省。元贞初，升余姚、诸暨二县为州，属本路。至正癸卯年，攺诸暨州为诸全州。明洪武元年，绍兴隶浙江等处行中书省。九年，改为浙江等处承宣布政使司，绍兴隶焉。二十一年，攺绍兴路为绍兴府，改诸全州为诸暨县。余姚州亦为县，属绍兴府。府领县八，曰山阴、会稽、萧山、诸暨、余姚、上虞、嵊、新昌。皇清因之。
山阴县
秦、山阴县，属会稽郡。汉、三国、吴、晋、宋、齐、梁、陈因之。隋废山阴县，唐复置山阴县，属越州。后省而置者四。后，五代山阴县属吴越国。宋山阴县属越州，后属绐兴府。元山阴县属绍兴路。明山阴县属绍兴府。皇清因之。
会稽县
隋析山阴置会稽县，属吴州。唐会稽县属越州。后五代会稽县属吴越国。宋会稽县属越州，后属绍兴府。元会稽县属绍兴路。明会稽县属绍兴府。皇清因之。
萧山县
唐析会稽置萧山县，属越州。后五代萧山县属吴越国。宋萧山县属越州，后属绍兴府。元萧山县属绍兴路。明萧山县属绍兴府。皇凊因之。
诸暨县
秦、诸暨县，属会稽郡。汉因之，新莽攺名疏虏。东汉、复名诸暨县，属会稽郡。三国、吴、晋、宋、齐、梁、陈因之。隋诸暨县属吴州。唐诸暨县属越州。后五代诸既县属吴越国。宋诸暨县属越州，后属绍兴府。元升诸暨为州，属绍兴路。明复为诸暨县，属绍兴府。皇清因之。
余姚县
秦、余姚县，属曾稽郡。汉、三国、吴、晋、宋、齐、梁、陈因之。隋废余姚县。唐置姚州，后州废，仍复为余姚县，属越州。后五代余姚县，属吴越国。宋余姚县属越州，后属绍兴府。元升余姚为州，属绍兴路。明复为余姚县，属绍兴府。皇清因之。
上虞县
唐析会稽置上虞县，属越州。后五代上虞县，属吴越国。宋上虞县属越州，后属绍兴府。元上虞县属绍兴路。明上虞县属绍兴府。皇清因之。
新昌县
后五代梁析剡置新昌县，属吴越国。宋新昌县属越州，后属绍兴府。元新昌县属绍兴路。明新昌县属绍兴府。皇清因之。
嵊县
秦剡县，属会稽郡。汉因之，新莽改名尽忠。东汉、复为剡县，属会稽郡。三国、吴、晋、宋、齐、梁、陈因之。隋剡县属吴州。唐以县置嵊州，即其地为剡城县，后俱废，仍为剡县，属越州。后五代剡县，属吴越国。宋攺名嵊县，属越州，后属绍兴府。元嵊县属绍兴路。明嵊县属绍兴府。皇清因之。
治州府属县沿革
台在禹贡时为扬州。春秋属越，越亡入楚。秦灭楚，以其地为闽中郡。汉初，越王之后，闽越君摇率越人从诸侯灭秦，又佐汉击楚。孝惠三年，论助汉功，立摇为东海王，都东瓯，是为东瓯国。建元三年，闽越发兵击东瓯，东瓯王望举国内徙，其地遂空。始元二年，遗民始出，乃以其地置回浦、治二县，属会稽郡。建武初，废回浦县，攺治县曰章安。兴平二年，析章安置始平县。吴太平二年，析章安置临海县，又置临海郡，领县三，曰章安、始平、临海。晋太康元年，分天下为十九州，扬州统郡十八，临海郡隶焉，攺始平为始丰，析临海置宁海县。永和三年，析始丰置乐安县。宋元嘉三十年，分扬州为会州。孝建初，攺会州为东扬州，后省入扬州，改扬州刺史曰牧，临海郡隶焉。领县五，曰章安、始丰、临海、宁海、乐安。梁普通六年，复立东扬州，统临海郡。大同六年，攺临海郡为赤城郡，寻复旧。陈永定二年，省东扬州，并属扬州。天嘉三年，更置东扬州，统临海郡。隋开皇九年，省东扬州，废临海郡，置处州，并章安、宁海、始丰入临海县，临海属处州。疑乐安同时废入，而隋书及各志不载，阙之。十二年，攺处州为括州。大业三年，又攺为永嘉郡，领临海县。唐武德四年，以临海县为海州，复置章安、始丰、宁海、乐安四县，与临海为县五，俱属海州。五年，攺海州为台州。六年，省宁海入章安。八年，省始丰、乐安、章安入县海。而台之领县一。贞观元年，台州隶江南道。八年，复置始丰县。上元二年，置永宁、乐安二县，攺始丰日唐兴。永昌初，复置宁海县。天授元年，攺永宁为黄岩。神龙二年，析宁海置象山县，而台之领县凡六：日临海、唐兴、黄岩、乐安、宁海、象山。开元二十一年，以台州隶江南东道。天宝元年，攺台州为临海郡。至德二载，分江南为浙东西道，临海郡隶东道。乾元初，复为台州。广德二年，以象山属明州，而台之领县损三。大历十四年，合浙东西为两浙道。建中初，复分。二年合。贞元三年，复分分。时台属于东。光启三年，台州升德化军。梁开平初，封钱镠为吴越王，台属吴越国，攺唐兴、日新兴。唐同光初，攺新兴仍为始丰。天成二年，攺乐安为永安。晋天福初，改。始丰为台兴。金宋建隆四年，攺台兴为天台。太平兴国三年，钱倜纳土，吴越国除，台仍领县五，曰临海、天台、黄岩、永安、宁海。至道三年，台属两浙路。景德四年，攺永安为仙居。熙宁七年，分浙东、西为两路，九月合为一。九年复分，十年复合，分时台隶于东。绍兴二年，又以台州属东路。元至元十三年，改台州为安抚司。十四年，改为台州路，属江淮行省。二十三年，攺隶江浙等处行中书省。元贞初，升黄岩为州，属本路。明洪武元年，改为台州府，隶浙江等处行中书省。二年，复以黄岩为县。九年，攺行中书省为承宣布政使司，台州府隶焉。成化六年，析黄岩与温州之乐清置太平县，属台州府。府领县六：曰临海、黄岩、太平、宁海、天台、仙居，皇清因之。
临海县
汉、本回浦县地。东汉、攺名章安县，属会稽郡。三国吴、析置临海县，属临海郡。晋、宋、齐、梁、陈因之。隋临海县属处州。唐临海县属台州。后，五代临海县属吴越国。宋临海县属台州。元临海县属台州路。明临海县属于治州府。断工诸之皇清因之。
黄岩县
唐析临海置永宁县，后改为黄岩县，属治州。后五代黄岩县属吴越国。宋黄岩县，属台州。元升黄岩为州，属台州路。明复为黄岩县，属治州府。皇清因之。宁海县，晋、析临海置宁海县，属临每郡。宋、齐、梁、陈因之。隋废宁海县。唐复置宁海县，属台州，寻省，寻又复。后五代宁海县属吴越国。宋宁海县，属台州。元宁海县属台州路。明宁海县属治州府。皇清因之。
太平县
明析黄岩与温之乐清置太平县，属治州府。皇清因之。
天台县
三国吴、本汉章安地，析置始平县，属临海郡。晋改名始丰县，属临海郡。宋、齐、梁、陈因之。隋废始丰县，唐复置始丰县，属台州，寻省。寻又复改曰唐兴。后五代攺名新兴，又改始丰，又改台兴，属吴越国。宋改名天台县，属台州。元天台县属台州路。明天治县，属台州府。皇清因之。
仙居县
晋、析始丰置乐安县，属临海郡。宋、齐、梁、陈因之。隋疑废乐安。唐复置乐安县，属治州，寻省，寻又复。后五代改名永安县，属吴越国。宋改名仙居县，属治州。元仙居县属台州路。明仙居县属台州府。皇清因之。
金华府属县沿革
古扬州之域也。夏封为于越。春秋战国，吴、越兼并由楚。而秦初置乌伤县，属会稽郡。汉封荆国，后又封吴国，地在封内，国除，仍属会稽郡。新莽改乌伤为乌肴，光武时，复其名。初平三年，析乌伤置长山县。吴赤乌八年，又析置永康县，俱属会稽郡。宝鼎元年，分会稽置东阳郡，以其郡在金华山之阳、瀫水之东也，而乌伤、长山、永康属之。晋分天下为十九州，扬州统郡十八，东阳隶焉。宋元嘉三十年分。扬州为会州，统东阳郡。孝建初，攺会州为东扬州，后并入扬州，改扬州刺史曰牧，东阳隶焉。梁普通六年，复立东阳州，统东阳郡。十年，割吴郡之建德来属。大同六年，改东阳郡为金华郡，寻复旧。陈永定三年，省东扬州并属扬州，改东阳郡为缙州，寻复立东扬州属之。隋开皇九年，省东扬州，废东扬郡，置婺州，盖以天文为婺女分野，因名州云。改长山县曰吴宁。婺州仍领县三，曰永康、乌伤。吴宁。十二年，改吴宁为东阳。十八年，攺东阳为金华。大业初，攺婺州为东阳郡。唐武德四年，攺东阳郡为婺州，攺永康为丽州，乌伤为绸州，以建德县隶严州。六年，废绸州为义乌，废丽州为永康，而婺州之领县三，曰永康、义乌、金华。贞观元年，婺州隶江南道。咸亨五年，析金华西郡置兰溪县。垂拱二年，析义乌之东置东阳县，仍郡旧名也。攺金华县为金山。天授初，析永康置武义县，寻改为武成。长安四年，改金山仍为金华。开元二十一年，娑州隶江南东道。天宝元年，攺婺州为东阳郡，领县六：曰金华、义乌、永康、东阳、兰溪。武成。十三载，析义乌之北鄙与兰溪之东二乡置浦阳县。至德二载，分江南为浙东西道，东阳郡隶东道。乾元元年，复以东阳郡为婺州。大历十四年，合浙东西为两浙道。建中初，复分为浙东西道。二年合。贞元三年复分，分时娑属于东。天祐中，攺武成为武义县。梁开平初，封钱镠为吴越王，务属吴越国。贞明三年，攺浦阳为浦江县，东阳为东塲县。晋天福四年，升婺州为武胜军。又升为武胜府。宋太平兴国三年，钱倜纳土，吴越国除，改东塲为东阳县务州领县七：曰金华、义乌、永康、东阳、兰溪、武义、浦江。淳化元年，攺武胜军为保宁军。至道三年，婺州属两浙路。熙宁七年，分浙东、西为两路，九月，复合为三。九年复分，十年复合，分时务属于东。绍兴二年，分浙为东西二路，东路治绍兴府，督婺州。元至元十四年，改为婺州路，属江淮行省。二十三年，攺曰江浙等处行中书省，婺州路属之。又置浙东海右道肃政廉访司于婺州路。元贞初，升兰溪为州，属本路。明克元，攺婺州路为宁越府，寻又攺为金华府。洪武元年，攺江浙为浙江等处行中书省，金华府隶焉。二年，复以兰溪为县。九年，攺行中书省为承宣布政使司，金华府隶焉领县七。成化七年，析义乌置汤溪县，而金华府之领县八：曰金华、兰溪、东阳、义乌、永康、武义、浦江、汤溪，皇清因之。
金华县
东汉、析乌伤置长山县，属会稽郡。三国、吴、长山县，属东阳郡。晋、宋、齐、梁、陈因之。隋攺名吴宁，又改名东阳，后攺为金华县，属务州。唐改名金山，寻复名金华，属婺州。后五代金华县属吴越国。宋金华县属婺州。元金华县属婺州路。明金华县属宁越府，寻属金华府。皇清因之。
兰溪县
唐析金华置兰溪县，属婺州。后五代兰溪县属吴越国。宋兰溪县，属婺州。元升为兰溪州，属务州路。明复为兰溪县，属宁越府，寻属金华府。皇清因之。
东阳县
唐析义乌置东阳县，属婺州。后五代改名东阳县。钱镠与杨行密仇恶，闻其姓之同音者，请于梁，更之，属吴越国。宋复名东阳县，属务州。元东阳县，属务州路。明东阳县属宁越府，寻属金华府。断工通斗之，皇清因之。
义乌县
唐攺乌伤置义乌县，属婺州。后五代义乌县，属吴越国。宋义乌县属姿州。元义鸟县属务州路。明义乌县属宁越府，寻属金华府。皇清因之。
永康县
三国吴、析乌伤置永康县，属东阳郡。晋、宋、齐、梁、陈因之。隋废永康县，寻复置，属务州。唐即县地属丽州。后州废，仍为永康县，属婺州。后五代永康县属吴越国。宋永康县属婺州。元永康县属务州路。明永康县属宁越府，寻属。金。华府皇清因之。
武义县
唐析永康置武义县，寻改名武成，后仍为武义，属婺州。后五代武义县属吴越国。宋武义县属婺州。元武义县属务州路。明武义县属宁越府，寻属金华府。皇清因之。
浦江县
唐析义乌、兰溪置浦阳县，属务州。后五代改名浦江县，属吴越国。宋浦江县属婺州。元浦江县，属婺州路。明浦江县属宁越府，寻属金华府。之二，沿革皇清因之。汤溪县明析义乌置汤溪县，属金华府。皇清因之。
衢州府属县沿革
衢本扬州地，封为于越，其西为姑蔑，傅载弥庸建姑蔑之旗，是也。战国属楚。及秦置太末县，属会稽郡。孟康以太音如闼，后汉志始作太云。新莽攺太末为末治。建武初，复曰大末。永建四年，分浙江以东，仍为会稽郡。初平三年，析置新安县。建安四年，又析置丰安县，其将郑平戍峥嵘镇，即此。又析新安置定阳县，俱属会稽郡。吴赤乌二年，析太未置平昌县。三年，攺太末为龙丘，分会稽置东阳郡，统县五，曰龙丘、新安、丰安、定阳、平昌。晋太康元年，分天下为十九州，扬州统郡十八，东阳隶焉。改平昌为遂昌，攺新安曰信安。后遂昌、定阳废。宋元嘉三十年，分扬州为会州，统东阳郡。孝建初，改会州为东扬州，后并入扬州，改扬州刺史曰牧，东阳隶焉。工通。梁普通六年，复立东扬州，统东阳郡。大同六年，攺东阳郡为金华郡，寻复旧。陈永定三年，省东扬州，并属扬州，攺东阳郡为缙州，寻复为东阳郡，立东扬州属之。隋开皇九年，省东扬州，废东阳郡，置务州，并太末、丰安入吴宁县。吴宁见金华。太末既改龙丘，而志云太末者，不知复于何时矣。大业三年，攺㜈州为东阳郡，领县一，曰信安。唐武德四年，攺东阳郡为婺州，以信安县置衢州，又析置定阳、须江及太末、白石四县。六年，废衢州，仍为信安县，定阳亦废。七年，废太末、白石二县。八年，废须江县，信安属㜈州。贞观元年，婺州隶江南道。八年，复置龙丘县。咸亨五年，析信安置常山县。垂拱二年，复置衢州，领县三，曰信安、龙丘、常山。四年，复置须江县。如意初，析龙丘置盈川县。开元二十一年，衢州属江南东道。天宝初，改衢州为信安郡，领五县。至德二载，分江南为浙东西道，信安郡隶东道。乾元初，复为衢州，以常山割属信州，后以地远，复属于衢。信州今江西地。大历十四年，合浙东西为两浙道。建中初，复分为浙东西道。二年合。贞元三年复分，分时衢属于东。元和七年，盈川废。咸通中，改信安曰西安县。梁开平初，封钱镠为吴越王，衢属吴越国。唐长兴二年，改龙丘为龙游县，须江为江山县。宋太平兴国三年，钱倜纳土，吴越国除，衢隶两浙路。领县四：曰西安、龙游、江山、常山。六年，以常山之开化塲置开化县。熙宁七年，分浙东西为两路。九月合。九年复分，十年复合，分时衢属于东。宣和四年，诏避龙字，改龙游曰盈川县。建炎三年，复为龙游。绍兴二年，衢隶两浙东路。咸淳初，攺江山曰礼贤县，常山曰信安县。元至元十三年，改为衢州路，属江淮行省，而礼贤、信安仍为江山、常山县。二十一年，改隶江浙等处行中书省，衢州路隶焉。明克元，攺衢州路为龙游府，次年攺为衢州府。洪武元年，隶浙江等处行中书省。九年，改行中书省为承宣布政使司，衢州府隶焉。府领县五，曰西安、龙游、江山、常山、开化，皇清因之。
西安县
东汉、析太末置新安县，属会稽郡。三国吴、新安县，属东阳郡。晋以弘农有新安，改名信安县，属东阳郡。宋、齐、梁、陈因之。隋信安县属婺州。唐信安县属衢州，寻改名西安县。后五代西安县属吴越国。宋西安县，属衢州。元西安县，属衢州路。明西安县属龙游府，寻又属衢州府。皇清因之。
龙游县
秦太末县，属会稽郡。汉因之，新莽攺名末治。东汉复名太末县，属会稽郡。三国吴、改名龙丘县，属东阳郡。晋、宋、齐、梁、陈因之。隋龙丘县属。务州唐废龙近县，后复置，属衢州。后五代改名龙游县，属吴越国。宋攺名盈川，后仍名龙游，属衢州。元龙游县，属衢州路。明龙侠县属龙游府，寻属衢州府。皇清因之。
江山县
唐析信安置须江县，属衢州，寻省，寻复。后五代改名江山县，属吴越国。宋改名礼贤县，属衢州。元复名江山县，属衢州路。明江山县属龙游府，寻属衢州府。皇清因之。
常山县
唐析信安置常山县，属衢州，后割属信州，寻复还。后五代常山县，属吴越国，宋改名。信安县，属衢州。元复名常山县，属衢州路。明常山县属龙游府，寻属衢州府。皇清因之。
开化县
宋析常山置开化县，属衢州。元开化县属衢州路。明开化县属龙游府，寻属衢州府。皇清因之。
严州府属县沿革
地本扬州南境，春秋间属吴越，战国属楚。秦灭楚，置会稽郡，于桐江置富春县。富春，别见杭州。汉永建四年，分浙江以西为吴郡。建安十三年，孙权遣贺齐击定山越，破之，置新都郡，置始新、新定二县。以属之。吴黄武四年，析富春置建德、桐庐、新曰三县，属吴郡。晋太康元年，分天下为十九州，扬州统郡十八，吴、新都二郡隶焉。攺新都郡日新安郡，攺吴郡之新昌为寿昌县，改新安郡之新定为遂安县。宋元嘉三十年，分扬州为会州，统新安郡。孝建初，攺会州为东扬州，后省入扬州，攺扬州刺史日牧吴、新安二郡隶焉。梁普通二年，分吴郡之寿昌县属新安郡。六年，复立东扬州。十年，分吴郡之建德县属东阳郡。东阳别见金华。而吴郡止领桐庐三县。新安郡领始新、遂安、寿昌三县。陈永定三年，省东扬州，并属扬州。天嘉三年，复立东扬州。隋开皇九年，省东扬州，废东阳、新安二郡，桐庐、建德亦废，而吴郡自后别见。改始新为新安县，并遂安、寿昌置婺州以领之。仁寿二年，以新安故城置睦州，领县三，曰新安、遂安、桐庐，盖遂安、桐庐二县，于是年复置。大业三年，改睦州为遂安郡，攺新安县为雉山。唐武德四年，复以遂安郡为睦州，领县二曰雉山、遂安。以桐卢为严州，复置建德县，又析桐庐七乡置分水县，而严州领县二，曰建德、分水。七年，废严州，并建德、分水、八桐庐属睦州。睦之领县加曰桐庐。寻以睦州为东睦州。八年，仍为睦州。贞观元年，睦州隶江南道。永淳二年，复置建德县。文明元年，以雉山为新安县，又置武成县，俱属睦州。睦州领县五，曰新安、遂安、桐庐、建德、武盛。永昌元年，莽新安置寿昌县。载初元年废。神龙元年，复置寿昌县，攺武盛为分水县。开元二十年，攺新安为断工，通六子之二。还淳县。二十一年，以睦州隶江南东道。天宝元年，改睦州为新定郡，领县六：曰建德、桐庐、寿昌、还淳、分水、遂安。至德二载，分江南为浙东西道，新定郡隶浙西道。乾元元年，新定郡仍为睦州。宝应元年，析分水置昭德县。大历十四年，仍并入分水，合浙东西为两浙道。建中初，复分。二年合。贞元三年，复分，分时睦隶于西。永贞元年，攺还淳为青溪县。光化中，割桐庐属杭州。梁开平初，封钱镠为吴越王，睦属吴越国。宋太平兴国三年，钱倜纳土，国除，睦州隶两浙路，桐庐仍属睦州，而睦州之领县仍六。熙宁七年，分浙东西为两路，九月合为三。九年复分。十年复合，分时睦州属西路。政和七年，升睦州为建德军节度使。宣和元年，改青溪为淳化县。三年，改睦州为严州军为遂安军。绍兴元年，改淳化为淳安县。二年，分浙为东西二路，西路治临安府，严州属焉。咸淳元年，升严州为建德府。元至元十四年，攺建德府为安抚司，后攺为建德路，属江淮行省。二十一年，改曰江浙等处行中书省，建德路属之。明克元，改建德路为建安府。洪武元年，隶浙江等处行中书省。九年，攺行中书省为承宣布政使司，建安府隶焉。二十五年，攺建安府为严州府。领县六：曰建德、淳安、遂安、桐庐、寿昌、分水。皇清因之。
建德县
三国吴、析富春置建德县，属吴郡。晋、宋、齐因之。梁建德县割属东阳郡。陈因之。隋废建德县，唐复置建德县，属睦州。后，五代建德县属吴越国。宋建德县属严州，后属建德府。元建德县属建德路。明建德县属建安府，寻属严州府。皇清因之。
淳安县
汉始新县，属新都郡。三国吴、因之。晋始新县，属新安郡。宋、齐、梁、陈因之。隋攺名新安县，属睦州，寻又攺名雉山县，属遂安郡。唐复名新安，属睦州。既又攺名还淳，避宪宗讳，又攺名青溪县。后五代青溪县，属吴越国。宋改名淳化县，属严州，后攺名淳安县，属建德府。元淳安县属建德路。明淳安县属建安府，寻属严州府。皇清因之。
遂安县
汉新定县，属新都郡。三国吴、因之。晋改名遂安县，属新安郡。宋、齐断工通酌眷之。梁、陈因之。隋并人新安县，寻复置遂安县，属睦州，后属遂安郡。唐遂安县属睦州。后五代遂安县属吴越国。宋遂安县属严州，寻属建德府。元遂安县属建德路。明遂安县属建安府，寻属严州府。皇清因之。
寿昌县
三国吴、析富春置新吕县，属吴郡。晋攺名寿昌县，属吴郡。宋、齐因之。梁寿昌县，属新安郡。陈因之。隋省寿昌县，唐复置寿昌县，寻省，又复属睦州。后五代寿昌县属吴越国。宋寿昌县属严州，后属建德府。元寿昌县属建德路。明寿昌县属建安府，寻属严州府。皇清因之。
桐庐县
三国吴析富春直桐庐县，属吴郡。晋、宋、齐、梁、陈因之。隋废桐庐县，寻复置，属睦州。唐因之。后五代，桐庐县，钱氏割属杭州。宋桐庐县属严府，又属建德府。元桐庐县属建德路。明桐卢县属建安府，寻属严州府。皇清因之。
分水县
唐析桐庐置分水县，寻省，寻复改名武盛县，后仍名分水，属睦州。后五代分水县属吴越国。宋分水县属严州，后属建德府。元分水县属建德路。明分水县属建安府，寻属严州府皇清因之。
温州府属县沿革
温在古扬州域。春秋战国属越，越亡属楚。秦灭楚，以其地为闽中郡。汉初，越勾践之后，闽君摇从诸侯灭秦击楚。孝惠三年，论助汉功，立摇为东海王，都东瓯，是为东瓯国。建元三年，闽越发兵击东瓯，东瓯王望举国内徙，其地遂空。始元二年，遗民始出，乃置回浦治二县，属会稽郡。建武初，废回浦县，攺治县曰章安。永和二年，分章安之东瓯乡置永宁县。吴赤乌二年，析永宁置罗阳县，寻攺为安阳，属会稽郡。太平二年，分置临海郡，章安、永宁、安阳属之。晋太康兀年，分天下为十九州，扬州统郡十八，临海隶焉，攺安阳为安固。四年，析安固置始阳，寻攺为横阳县。太宁元年，分立永嘉郡。宁康二年，析永宁置乐成县。永嘉郡领县四，曰永宁、安固、横阳、乐成。而章安自属临海郡，别见台州。宋元嘉三十年，分扬州为会州，永嘉郡隶焉。孝建初，攺会州为东扬州，后省入扬州，攺扬州刺史日牧永嘉郡隶焉。梁普通六年，复立东扬州。陈永定三年，省东扬州弁属扬州，攺永嘉郡为缙州。天嘉三年，复为永嘉郡，更置东扬州。隋开皇九年，省东扬州，废永嘉郡，置处州，省横阳人安固，攺永宁为永嘉县，而处州之领县三，曰永嘉、安固、乐成。十二年，攺处州为括州，省安固、乐成入永嘉县。大业三年，攺括州为永嘉郡。唐武德四年，复为括州，领永嘉一县。五年，又置永宁、安固、横阳、乐成四县，为东嘉州。七年。省乐成入永嘉。贞观元年，以州县数多，命并省，省横阳入永嘉，省永宁入安固，省东嘉州入括州，隶江南道。上元二年，分括之永嘉、安固二县为温州。载初元年，析永嘉复置乐成县。大足初，析安固复置横阳县。而温州之领县四，曰永嘉、安固、乐成、横阳。开元二十三年，温州隶江南东道。天宝元年，攺安固为瑞安县，攺温州为永嘉郡，仍领四县。至德二载，分江南为浙东西道，永嘉郡隶浙东道。乾元初，复以永嘉郡为温州。大历十四年，合浙东西为两浙道。建中初，复分，二年复合。贞元三年，复分浙东西道，分时温为东道。梁开平初，封钱镠为吴越王，温属吴越国。二年，攺乐成曰乐清。乾化二年，攺横阳为平阳。晋天福四年，建为观海军节度使。宋太平兴国三年，钱倜纳土，国除温，仍领县四，曰永嘉、瑞安、乐清、平阳。至道三年，温州属两浙路。熙宁七年，分浙东西为两路。九月，复合为一。九年复分，十年复合。分时温属东路。政和七年，升温州为应道军。建炎三年，罢应道军。绍兴二年，又以温州属东路。淳祐初，升温州为瑞安府，仍领四县。兀至元十三年，攺瑞安府为温州路，属江淮行省。二十一年，攺隶江浙等处行中书省。元贞初，升瑞安、平阳为州，属本路。明洪武元年，攺温州路为温州府，属浙江等处行中书省。二年，瑞安、平阳复为县。九年，攺行中书省为承宣布政使司，温州府隶焉。景泰二年，析瑞安、平阳置秦顺县，属温州府。府领县五：曰永嘉、乐清、瑞安、平阳、泰顺。皇清因之。
永嘉县
汉、置治县，属会稽郡。东汉，攺名章安县，后分置永宁县，属会稽郡。三国吴。永宁县属临海郡。晋永宁县属永嘉郡。宋、齐、梁、陈因之。隋攺名永嘉县，属处州。唐永嘉县属括州，后属温州。后五代永嘉县属吴越国。宋永嘉县属温州，后属瑞安府。元永嘉县属温州路。明永嘉县属温州府。皇清因之。
乐清县
晋、析永宁置乐成县，属永嘉郡。宋、齐、梁、陈因之。隋省乐成县，唐复置乐成县，属温州。后，五代攺名乐清县，属吴越国。宋乐清县，属温州，后属瑞安府。元乐情县属温州路。明乐清县属温州府。皇清因之。
瑞安县
三国吴、析章安置罗阳县，后攺为安阳，属临海郡。晋改名安固县，属永嘉郡。宋、齐、梁、陈因之。隋省安固县。唐复置安固县，属括州，后属温州，攺名瑞安县。后，五代瑞安县属吴越国。宋瑞安县，属温州，后属瑞安府。元升为瑞安州，属温州路。明复为瑞安县，属温州府。皇清因之。
平阳县
晋、析安固置始阳县，寻改名横阳，属永嘉郡。宋、齐、梁、陈因之。隋省横阳县，唐复置横阳县，属温州。后五代攺名平阳县，属吴越国。宋平阳县，属温州，后属瑞字府。元升为平阳州，属温州路。明复为平阳县，属温州府。皇清因之。
泰顺县
明析瑞安、平阳置泰顺县，属温州府。皇清因之。
处州府属县沿革
处州，古扬州地。春秋、战国属越，越亡入楚。秦灭楚，以其地为闽中郡。汉孝惠三年，论助汉功，立越王后摇为东海王，都东瓯，是为东瓯国。建元三年，闽越发兵击东瓯，东瓯王望举国内徙，其地遂空。始元二年，遗民始出，乃置回浦治二县，属会稽郡。建武初，废回浦县，改治县为章安。兴平二年，析章安南乡置松阳县。吴太平二年，分置临海郡，领章安、松阳二县。晋太康元年，分天下为十九州，扬州统郡十八，临海隶焉。太宁元年，分立水嘉郡，领松阳县，而章安自属临海郡，别见台州。宋元嘉三十年，分扬州为会州，统永嘉郡。孝建初，攺会州为东扬州，后省入扬州，攺扬州刺史曰牧，永嘉隶焉。梁普通六年，复立东扬州。陈永定三年，省东扬州，并属扬州，攺永嘉郡为缙州。天嘉三年，复为永嘉郡，更置东阳州，永嘉属之。隋开皇九年，省东扬州，废永嘉郡，置处州，析松阳之东乡置括苍县。处州之领县二，曰松阳、括苍。十二年，攺处州为括州。大业三年，攺括州为永嘉郡，领括苍、松阳二县。唐武德四年，以松阳为松州，复以永嘉郡为括州，领括苍一县。八年，废松州为松阳县。贞观元年，括州隶江南道。圣历初，析括苍置缙云县。景云二年，析括苍置青田县，析松阳置遂昌县，而括之领县凡五，曰括。苍、松阳、缙云、青田、遂昌。开元二十三年，以括州隶江南东道。天宝元年，攺括州为缙云郡。至德二载，分江南为浙东西道，缙云郡隶东道。乾元初，攺缙云部为处州，析括苍置龙泉县，而处之领县加一。后处州复为括州，时不可考。大历十四年，合浙东西为两浙道，复以括州为处州，避代宗太子适名也。括苍亦攺为丽水。建中初，复分浙东西道。二年合。贞元三年复分，分时、处隶于东。梁开平初，封钱镠为吴越王，处属吴越国。四年，钱镠与杨行密仇恶，闻其姓，攺松阳郡为长松。晋天福四年，攺长松县为白龙。宋太平兴国二年，钱倜纳土吴越国，除处州。领县六：曰丽水、白龙、缙云、青田、遂昌、龙泉。至道三年，处州属两浙路。咸平二年，攺白龙仍为松阳县。熙宁七年，分浙东西为两路。九月合。九年复分。十年复合，分时处隶东路。宣和四年，诏避龙字，攺龙泉为剑川。绍兴初，复为龙泉县。二年，又分浙为东西二路。东路治绍兴府，督处州。庆元三年，析龙泉置庆元县，而处之领县凡七：曰丽水、松阳、缙云、青田、遂昌、龙泉、庆元。元至元十三年，改处州为处州路，属江淮行省。二十一年，攺曰江浙等处行中书省，处州路属之。至正戊戍，明克处州路，攺为处州府。洪武元年，隶浙江等处行中书省。九年，攺为浙江等处承宣布政使司，处州府隶焉。领县七，仍宋旧。景泰二年，析丽水置云和、宣平二县，析青田置景宁县，而处之领县加三。凡十县日：丽水、青田、缙云、松阳、遂昌、龙泉、庆元、云和、宣平、景宁。皇清因之。
丽水县
隋析松阳置括苍县，属处州，寻属括州，寻属永嘉郡。唐括苍县属括州，寻又属缙云郡，寻属处州，后攺名丽水县。后五代丽水县属吴越国。宋丽水县属处州。元丽水县属处州路。明丽水县属处州府。皇清因之。
缙云县
唐析括苍置缙云县，属括州，寻属缙云郡，寻属处州。后五代缙云县属吴越国。宋缙云县属处州。元缙云县属处州路。明缙云县属处州府。皇清因之。
青田县
唐析括苍置青田县，属括州，寻属缙云郡，寻属处州。后五代青田县属吴越国。宋青田县属处州。元青田县属处州路。明青田县属处州府。皇清因之。
松阳县
汉、析章安置松阳县，属会稽郡。三国、吴、松阳县属临海郡。晋松阳县属永嘉郡。宋、齐、梁、陈因之。隋松阳县属处州，浔属括州，寻属永嘉郡。唐攺为松州，后州废，后为松阳县，属括州，寻属缙云郡，寻属处州。后五代攺为长松县，后以岁旱祷雨，有白龙见，改名白龙县，属吴越国。宋仍为松阳县，属处州。元松阳县属处州路。明松阳县属处州府。皇清因之。
遂昌县
唐析松阳置遂吕县，属括州，寻属缙云郡，寻属处州。后，五代遂昌县属吴越国。宋遂昌县属处州。元遂昌县属处州路。明遂昌县属处州府。皇清因之。
云和县
明析丽水之元和乡置云和县，属处州府。皇清因之。
龙泉县
唐析括苍置龙泉县，属括州，寻属缙云郡，寻属处州。后，五代龙泉县属吴越国。宋龙泉县属处州。元龙泉县属处州路。明龙泉县属处州府。皇清因之。
庆元县
宋析龙泉置庆兀县，属处州。元庆元县属处州路。明庆元县属处州府。皇清因之。
景宁县
明析青田之深辕诸乡置景宁县，属处州府。皇清因之。
宣平县
明析丽水之宣兹寺乡置宣平县，属处州府。皇清因之。

[book_title]浙江通志卷之二
星野
附祥异。
从来星野之说，类多傅会，观象者难言之。汉地里志：斗为吴分，牛、女为越分。至唐三行谓分野未尝以星之南北分地之南北，惟视云汉贯注列宿相符为验，后人以为定论。然天道远，人事近，善言天者必有验于人，则由星象之灾祲而推之，千山川之崩竭，人物之妖告，皆可藉为修省之助。自刘中垒作五行传，以貌言、视、听、思、事事相配，反流于拘儒之论，而非春秋书灾异不书事应之精意矣。作星野志。
汉地理志：吴地，斗分野，越地。牵牛、婺女分野。南斗、牵牛皆六星。婺女四星，起斗九度，余千四十二秘十二太，中斗二十四度一千七百八分半，终女四度。黄帝分星起斗十一度，至女七度。费直起斗十度，至女六度。蔡邕起斗六度，至女。度皇甫谧起斗一度，至女七度。晋志：起斗十二度，至女七度。一行起斗九度，至女四度。清类分野起斗三度，至女度。为星纪，于辰在丑。元史：斗四度三十六分，六十六秘，外入星纪之次。其月与五星守犯，则各以类应，见于所分之地。牛、女南十二国，十六星，各分士居列国之象。越一星在郑地，有变动，各以其国占之。则朱鸟。其宿柳七星，星六星，亦日鸟衡，吴楚之疆，占之。乙翼南东瓯五星艾角，动摇，则变叛。太白、荧惑守之，其地有兵。日北斗七星。魁第四星，曰权，蒙山以东至南江，会稽、震泽、徐、扬州属焉。六曰开阳，主扬州。黄魁下六星，两两相比，名日三台。上台下星，主荆扬。色青为疾，赤为兵，黄润为德，白为丧，黑为忧。日天市垣东西蕃二十二星，束蕃南第六星，日吴越。丁五星，荧惑位南方，主扬州、交州。又曰主楚。吴越以南杭州本越地，分野宜属牛女。据各书考定，嘉兴刘基分为斗十二度。湖州亦斗分。宁波牛女分野。绍兴张衡曰：会稽入牵牛一度。虞翻日：会稽上应。牵牛之宿，当少阳之位。台州陶弘景云：天台山当牛女之分，上应台宿。临海属牵牛四。金华宋景濂日：自南斗十二度至婺女七度，为智纪，吴越之分皆属焉，何独婺之人得专祠婺女乎？是不然，吴、越之分固广，而斗、牛、女之所该亦广。苟以缠度细测之，郡之墟正上直于安女尔。衢州李氏释义云：两浙当南斗须女之分，而衢又浙之东南，则星分在牛女审矣。严州戴廷槐云：淳安尚未入牛度。
温州翼南五星日东瓯处州。隋时因处士星见，置处州。
祥异附
汉建平二年正月，有星孛于牵牛。后汉永平九年，客星见牵牛度，海溢。建章元年八月，彗星出天市，行入牵牛三度。永建六年十二月，客星儿于牵牛六度。吴黄龙三年，嘉兴野稻自生。赤乌三年十月，彗星拂牵牛。十二年，宝鼎出临平湖。永安三年，得大鼎于建德县。天玺元年，临平湖久塞，忽开。晋太康四年，绍兴嶰化为鼠，食稰。九年正月，湖州、绍兴地震。永康元年，玉册见于临安。十二月，彗星出牵牛之西。
永嘉五年，嘉兴张林家狗，人言曰：天下人饿死。大兴二年，吴兴、东阳无禾麦，大饥。永昌二年五月，湖州大水。太宁元年五月，湖州大水。九月，剡县木生，如人面。咸和二年六月，台州大雷，破郡廨屋十柱。九年三月，绍兴地震。四月，钱塘甘露降。咸康元年，绍兴大旱，米斗五百钱。太和元年，绍兴大旱，灾，燔数千家。六年六月，嘉兴、湖州大水，害民，大饥。
太元十七年六月，温州大风，海溢，民多溺死。隆安二年，吴兴长城夏架山石鼓呜。五年三月，流。星赤色，众多，西行经牵牛。兴元年七月，两浙大饥，人相食，流亡者万计。二年十月，钱塘、临平湖水赤。义熙八年三月，山阴地陷，方四文，有声如雷。宋元嘉七年，湖州大水。齐建兀二年，湖州大水。九月，湖州又大水，民饥。永明七年，钱塘获璧以献。九年，盐官有鱼孽。梁大同三年秋，吴兴野稽自生。五年十月，慧星出南斗。陈天嘉元年十三月，临平湖开。祯明二年十月，有星孛于牵牛。
东魏天平元年四月，荧惑入南斗。唐武德二年七月，月犯牵牛度。贞观十九年七月，月掩南斗。二十二年，会稽大水。永微三年正月，太白犯牵牛。四年，杭州水，金华旱。五年，金华水，害稼。显庆元年九月，温州海溢，永嘉、安固二县，损户口四千。
总章二年六月朔，温、处二州𩙥风暴，两海溢，漂没民庐六千八百四十三区，溺死者九千七十人，田四千三百五十顷。四年七月，婺州大两山水暴涨，溺死五千余人。文明元年七月，温州大水，漂没千余家。括州溪水暴涨，溺死者甚众。垂拱四年三月，台州雨桂子，旬余乃止。永昌元年，明州雌鸡化雄。证圣元年六月，睦州圆霜杀草。神功元年三月，括州水，坏民居七百余家。神龙二年四月，𬪍县雨毛。景龙四年五月，剡县地震。开元十七年，睦州竹实。上元元年，温州饥。大历元年，浙西水灾。十年七月，杭州大风，海溢，溺则民五千家，船千艘。十二年七月，月入南斗。十二月月，太白、岁星入南斗魁中。贞元六年春，浙西大旱，井泉竭，人渴且疫，死者甚众。二十二年，越州镜湖水竭。永贞元年，江浙旱。元和十一年五月，衢州山水害稼，深三丈，毁城郭，溺死者百余人。十二年，台州大水，害稼。十五年，绍兴大水，害稼。八月，月掩牵牛。长庆二年十月，月掩牵牛中星。四年夏，湖州太雨水，太湖决溢，睦州山水暴出。七月，处州大水，坏田。宝历元年，浙西旱。太和元年春，浙西大疫。二年，绍兴大风，海溢。四年，两浙浙江通志大水，害稼。五年夏，杭州水，害稼。七年，浙西太水，害稼。开成二年三月，彗星指南斗。三年，湖州水溢入城，处州水，平地八尺。四年夏，旱，浙东尤甚，宁、台、温大饥。会昌六年二月，月掩牵牛。咸通十三年四月朔，两浙地震。吴越有异鸟，四目三足，其声曰罗平。乾符三年夏，浙西旱。六年，山阴有豕为妖。中和二年，嘉兴有马生角。三年，浙西天泣。景福元年十一月，有星孛于斗牛。光化三年九月，龙斗于浙江，水溢，坏民居甚众。十月，太白、镇星合于南斗。天复三年三月，浙西大雪，平地三尺余，其气如烟，其味苦。十二月，大雪，江海冰。天祐元年九月朔，大风寒如仲冬，浙东西大雪。
石晋天福中，童谣以赵字为助语，为宋室之谶。
后周显德五年四月，杭州大火，十日夜，焚烧府署殆尽。宋太平兴国六年，瑞安县木怪，析之，有天下太平四字。咸平元年，江浙大旱。二年正月，月入南斗。闰三月，杭州竹实，饥，民采食。四年，两浙大饥，民疫死。八月，太白书见南斗。五年三月，有星昼出心，至南斗没，赤光丈余。大年，台州大饥，瑞安竹实，民采以食。大中祥符九年三月，杭州虎入税场，杀之。天僖元年二月，两浙蝗。乾兴元年，湖州水，坏民田。明道七年，余姚大风雨，海溢，溺民害稼，大饥。景祐四年大月，江潮溢，坏堤千余丈。八月，绍兴大水，漂没民居。十月，大火。十八年八月，绍兴水灾，民殍死殆半。二十八年九月，绍兴大风水。皇祐二年十一月丁酉夜，地震嘉兴，有声如雷。至和元年，台州大水，坏城。嘉祐三年正月，温州火，燔屋万四千间，死者五十人。六年七月，江浙淫雨，害稼。
治平二年八月，温州夫风，大水，又大火。
熙宁七年七月，温州大风雨，漂城楼官舍。八年，盐官饥，民采野菜以食。四月，浙东西大旱，处州大水，城中浸及天庆观殿稰。九年七月，温州飏风大水。
元祐元年，杭州俞氏七世同居，木生连理。六年六月，浙西大水，杭州死五十万人。八年，两浙风潮害田。
绍圣元年，湖州、秀州海风害田。四年夏，两浙旱。八年夏，两浙大水，民流移漂溺者众。
二十年四月，海盐县海洋有𫚥长百尺，作沙上，其高齐县楼额骨长二丈五尺，县民脔肉转鬣，压九十余人。大观元年十月，湖州水。
政和三年，温州火。
宣和六年，两淅水灾，民多流移。
建炎二年五月，霖雨，夏寒。三年，杭州清波门竹园山平地涌血成池，腥闻数里。三月，温州海中白雾昼晦。四年十月，岁星见吴分。绍兴元年春，霖雨，行都，坏城三百八十丈。二年春，两浙饥，斗米千钱。二月，临安大雨雹。三月，瑞安大风雨雹，坏屋杀人。闰四月，严州水，害稼。五月，行都大火亘六七里，燔民舍三万数千家。十二月，行都又火，燔吏、刑、工部、御史台官府民。庐几尽。三年八月，湖州地大震。尤月，行都阙门外民庐火，燔者甚广。四年正月，行都火，燔民庐数千家。四月，霖南至于五月。浙东西郡县坏圹田，害蚕麦蔬种。金华旱。五年四月，霖雨，伤蚕麦。五月，临安虐暑杀人，草木尽枯，地震。八月，洪水发天目诸山，冲决塘岸百余所，漂没屋庐千五百余家，流尸散入旁邑，禾稼化为腐草。九月，雨，至明年正月。六年春，浙东大饥，民多殍死流徙，郡邑盗起。二月，行都屡火，燔千余家。六月乙巳夜，地震，有声如雷，余杭为甚。十二月，行都大火，燔民庐万余家，都民露居，多冻死。九年二月，行都火。七月，复火。渐东饥，斗米千钱。十年，浙东荐饥，人食草木。十月，行都火，燔民庐官舍，延及省部。十二年三月，行都火。四月又火。九月，行都民居火，经夕，渐近太室而灭。十三年八月，处州水，没市民居，青田溺死三千余人。十四年，两浙大水，畿县饥。五月，金华水暴至，死者万余人。十六年三月，临安雨木。十八年，两浙旱，宁波、金华水。是年，郡县多饥。十九年，温州饥。
二十年正月，行都火，燔吏部文书皆尽。二月，温州戒珠寺佛现光，巳而寺火。
二十四年，衢州、温州大饥，天台四月不雨，至于九月。
二十五年五月，太室楹生芝九茎。十月朔，景云见于乐清。
二十八年六月，浙东西沿江海群县大风水，绍兴、湖、秀为甚。
二十九年秋，江浙旱，浙东螟。
三十年秋，两浙大旱。五月，於潜、临安、安吉诸县山水暴出，坏民庐桑田，溺死者甚众。十月。浙，郡邑螟蜎。
三十二年六月，浙西大霖，两山水暴。至，坏民庐桑田。蝗飞入湖州，声如风两，巳而徧畿邑。隆兴元年，江浙郡县旱。七月，大蝗。八月，飞蝗过都，蔽天日，入浙东，害稼。崇德大风，水溢，都人疴温。州大饥。二年夏，余杭大蝉，台州螟。乾道元年温州。饥。二年正月，淫雨，至于四月。夏寒，江、浙郡县损。稼蚕麦不登。八月，温州大风，海溢，死者二万余人。九月，台州地震。三年七月，天目山暴水，决临安县五乡民庐二百八十余家，人多州死。八月，霖雨，江浙五榖多腐，青虫入谷穗为灾。湖州水，坏民田庐。四年，温州城中大火，延燎。太平五年，余杭三家民妇产子，皆有肉角。台州大风水，溺死甚众。温州大水。六年，嘉、湖大水，浙东旱。七月，浙西螟。七年春，金华、秀州皆旱。九年，婺、处、温、台皆久旱，无麦苗。九月，台州城大火，燔民庐七千余家。淳熙元年，浙东饥。七月，浙江大风潮，决堤三千六百六十余丈，漂民居六百三十余家。冬，嘉兴吕氏瓦冰如绘事。二年秋，浙江螟，台州大风雹。三年四月，天台、临海风雹，伤麦。五月，浙西积雨，损禾麦。八月，两浙久雨，台州大水，决岸坏屋，人多溺死。九月，大内射殿灾，延及东宫门。四年五月，钱塘江涛大溢，败堤三百八十余丈。九月，大风，海溢钱塘、余姚、上虞、定海、鄞县，败堤，溺人，流没田庐、军垒。五年，浙西旱。六年，台州大水。七年，杭州、金华、绍兴、台州皆饥。八月，温州贡院火，试者八千人，焚死者百余人。八年四月，临安疫，湖、金、衢、严、绍。七月不雨，至于十三月。九年六月，飞蝗过都，遇大雨，堕仁和县界，瘗之。金华、温州旱。十一年，余杭水溢，漂流民居万数。雨黑水于新城县。十二年，仁和牛生二首，四足。八月，温州火，燔民庐四百余家。十二月，台州雨雹，雪深丈余。十三年，临安地涌血海，大鱼如象，出没江岸。十四年五月，江、浙旱。临安民妇产怪子，生而能言，暴长四尺。仁和蝗。十六年五月，浙西大雨霖，钱塘门起黑风，扬沙石。温州螟，大饥。
绍熙元年八月，处州火，燔民居数百家。年，瑞安感应侯庙鼓自鸣。三年正月，临安大火，阛暗焚者半。十一月，又火，燔民居五百余家。浙西东饥。四年夏，临安大霖雨，自四月至五月，浙东西坏圩田，害蚕麦、蔬陆。五月，嘉兴大旱。秋，富阳粟生榆实。五年秋，临安大水，漂没田庐，死者无算。十月，临安大风灾。十一月，临安雨木。十二月，临安南山崩。庆元元年三月，临安大疫。二年秋，台州大水。三年春，台州饥，大疫。秋，浙东及富阳、盐官螟，郡国无麦。四年，浙东荐饥，多道殣。五年，临安霖雨，自五月至于八月，坏城郭，附城居民多压死者。温、衢、台皆大水。六年五月，严、衢大水。冬，临安无雪，桃李花，蛰虫不藏。庆元三年九月，金华、绍兴螟，水害稼。五年秋，金华水，漂屋溺人。六年五月，金华又水。嘉泰元年，浙西荐饥，嘉兴为甚。三月，临安大火，自三月戊寅至四月辛巳方灭，燔御史台等官舍及民居五万八千九十七家。日，城内外十余里，灼死之可知者五十九人，而践死者不可计。行都九毁其七。五月，临安大水。二年，两浙蝗。三年，临安大旱，西湖之鱼皆浮。四年三月，临安大火，燔尚书省、中书省、枢密院、六部、右丞相府、制敕、粮料院、亲兵营，延及学士院内宫门庑。明日，火及和宁门鸱吻，禁卒飞梯，斧鸱门以下。是夕，火分数处，烧民庐三千七十余家，省部皆寓治驿寺。九月，平阳县火。是岁，浙东旱。开禧元年，严州大旱。夏秋，临安久旱，大蝗。十月，淫雨，至明年三月。二年五月，金华东阳山崩，洪水流聚落五百四十余所，淹田二万余顷。三年夏、秋，久旱，蝗飞蔽天。嘉定元年正月，临安饥，斗米千钱。九月，金华蝗。二年四月，临安大疫。六月，飞蝗入临安，诸县，大饥，殍者横市道，多弃儿。三年四月，杭州、衢州大水，害稼。四年三月，临安大火，焚省部官舍、民居二千七百余家。五年，两浙久雨，台州大水。六年四月，杭州地震。六月，杭、嘉、严大水，余姚风潮，坏海堤，淳安山崩，水涌，地震。七年，台州无麦。六月，两浙蝗。八年，两浙饥。夏，临安大燠，草木枯，井泉竭，飞蝉蔽天。九年六月，大雨，霖二十余日，浙东西郡县为灾。十年，浙江涛溢，坏濒江庐舍。衢州、台州饥，多盗。十一年，临安火，燔民居数百家。六月，浙西大霖雨。九月，临安万松岭，焚民舍四百八十余家，饥馑，无禾麦。十二年，盐官海失故道，冲平野三十余里，侵及县治，盐场多北。十一月，临安大火，燔城内民庐数万家，禁垒百十区。大饥，闾巷有婢。十四年，杭州旱，金、衢、宁、台、温多蟊螣。七月十五日，象山庆云见。十六年五月，浙西大水，江涛溢。十七年，余杭、钱塘、仁和饥。宝庆二年，台州大水。绍定元年六月，温州火，燔六百余家。九月，又火，燔五百余家。二年九月，台州海溢，城坏，死者二万余人。嘉熙四年温。州饥，处州旱。十年八月，台州大水。十二年六月，舍。州大水。淳祐六年十一月，永嘉火，燔六百余家。七年二月，永嘉又火。十一年闰十一月，永嘉东门火，燔六百家。宝祐三年五月，永嘉火。五年，处州旱。八月，台州火。开庆元年，温州饥。景定四年冬，温州火。五年，杭州大火，三日始息。咸淳元年八月，天目山崩，余杭民溺死者无算。四年七月，温州禾异𤱔同颖。六年九月，台州大水。十年正月，临安雨土，处州旱。十二月，钱塘江潮失期不至。德祐元年二小，临安雨士。十一月，溃军火端安、平阳，三日不灭。二年二月，钱塘江潮三日不至。景炎二年，平阳为淮军纵火。
元元统三年，杭州水灾，多疾疫。至正元年三月两。核于杭州，黑气亘天。四月，杭州大火，燔官舍、民寺观凡一万五千七百余间，死者七十四人。温州大饥，流移者众。二年四月，杭州大火，燔庐舍四万余。三年五月，杭州火。四年七月，温州飕风大作，地震海溢，民居漂荡，溺死无算。五年，温州饥，大疫。七年八月，钱塘江午，潮退而复至。九年三月，温州大雪。十年，奉化州山石裂。处州螟。十三年，衢州大旱。十四年三月，杭州大霖雨，处州、平阳饥。十六年，山寇所至纵火，瑞安坊郭村落皆为灰烬，处州螟。温州大风，海舟吹上平陆，高坡二三十里，死者千计。是年，温州饥。十七年正月，雨黑水于杭州。六月晦，龙国于乐清江，飕风大作，死者万余人。十八年冬，衢、处等州雨黑黍。十九年，温州饥。二十年三月，有异云见西湖、浙江潮不至。二十三年，象山、乐清、瑞安山。谷间竹实，民采以食。十二年，两浙大饥。八月，温州海溢。二十四年，平阳州饥。二十五年六月，温州千余家遂日县。午时忽有大声如钟，自天而下，谓之鼓妖。
明吴元年，杭州自四月至六月不雨。洪武五年七月，余杭县大风，山谷水涌，漂流庐舍。七年，湖州大水。八年七月，温州大风雨，海溢平阳，男女死者二千余口，永嘉、乐清、瑞安沿江亦皆渰没。九年五月，仁和、钱塘、余杭三县大水，处州螟。十年七月，海潮啮浙江岸。十三年，嘉兴大疫。十七年八月，台州大风雨，山答暴涨，天台沿溪居民多被漂没。处州大水。十九年四月，荧惑入南斗。二十年，会稽大风雨，水暴至，死者十四五，水上有火万炬。
二十二年六月辛巳，彗星见紫微侧，在牛度九十分，色白，光长丈余。二十三年，萧山大风，海塘坏，潮抵干市。二十六年，山阴、会稽大风，海溢，坏田庐。
建文二年，萧山大水，会稽地震。三年六月，金华大水。五年六月，衢州、金华、兰溪、台州飞蝗自北来，禾穗及竹木叶食皆尽。永乐元年，嘉兴水。二年十一月，杭州水。三年，杭州大水，台州旱，二麦无收。嘉兴水。四年，嘉兴水，民饥。六年，海宁县海决。七年，台州飕风拔屋，黄岩坏官舍，案牍俱失。十年，平阳南乡田禾一本。四德。十三年五月，大风潮，仁和县十九都、二十都俱没于海。十四年五月，金华大水。夏大旱，疫疠。七月，衢州、金华复大洪水。十六年，杭州府庙学。灾十八年夏、秋，霖雨，风潮坏仁和、海宁二县长安等坝海塘一千五百余丈，俱没于海。二十年，象山海溢。二十一年，温州旱，饥，死者盈路。宣德元年，象山县野兽食人。二年，诸暨大风，江潮至风溪。三年六月，杭州大水，临安、新城二县饥。四年，临安、於潜饥。七年，昌化县水。九年，嘉兴大水，金华、台州大旱。
正统三年，处州旱。五年，台州旱，象山海溢。六年，杭州饥。七年，嘉兴大水。
八年三月，台州大霜如雪，杀草木，蚕无食叶。四月至八月，连雨，麦腐。八月，大风雨，六种无收。嘉兴大风雨，害稼，金华大水，衢州大雹。十年八月，海宁县海水溢。十一年五月，嘉兴大水。十二年，鄞县荒。十四年，新昌县大水。
景泰元年正月，嘉兴大雪二旬，深丈许。后雨黑雪。夏淫雨，伤稼，大饥。五年正月，杭州、嘉兴、金华大雪，深六七尺，覆压民居，鸟雀俱死。湖州大水，民相食。六年，嘉兴大疫。七年五月，余杭、萧山大水。会稽淫雨，害稼，饥。奉化、天台大饥，饿殍载道。秋，诸暨有白𬸱鹆止县舍。十月，西湖水竭，底成平陆。天顺元年，杭州、嘉兴旱，蝗。二年，嘉兴大旱，运河竭。三年，海盐县海溢，漂溺男女万余人。四年四月，萧山县大水。五月，会稽霖雨，伤苗。七月，杭州雨，伤稼。八月，湖州大水，民饥。十二月，会稽地震。
成化二年，义乌火，太白入斗。五月，平阳飕风暴雨，三日夜，山崩屋坏，平地水高六尺，人多渰死。三年，嘉兴海溢，溺万人。四年，新日，何鉴家蚕鸣，台州海溢。
成化六年，嘉兴大水，无禾麦。台州大水，民饥。七年，余杭大水。九月，余姚大风，海溢，溺死七百余人。八年七月，杭州、绍兴大风，海溢，溺死者甚众。龙泉火，烧二千余家。九年，嘉兴生嘉禾，衢州、处州。大水。十年，杭州大火，燔六七里民居三千余家。十年，诸暨地裂，台州蝗。十二年，嘉兴地震，山阴地涌血。八月，武义水灾，台州大水。十三年，嘉兴、会稽大风雨，海溢，溺民居。处州旱。十四年，象山海溢，新昌大水。十五年九月，嘉兴地震，缙云大旱，松阳大水。十七年秋，嘉兴、湖州大水，民饥。十八年，嘉兴、余姚大水，山阴地震。十九年，遂日，宣平、景宁大水。二十年，杭州讹言黑青。二十二年，嘉兴黑青见，奉化、严州大水，台州、奉化大旱。二十三年，嘉兴、诸暨大旱。弘治元年，仁和麦两岐，台州大风雨，海溢，金华大旱，会稽、余姚、新昌大饥。三年，温州大饥，平阳、嘉禾一茎四穗。四年，嘉兴、湖州大水，龙泉大饥，金华县治火，武义大旱。五年，杭州、嘉兴、象山大水，嘉兴大疫。六年，昌化风变，龙泉昴山崩，兰溪雨黑水。七年，会稽、余姚海溢，余姚十月不雨，至次年二月。八年，龙泉大火，燔民居二千余家。永嘉雨雹，害苗麦。兰溪雨黄土。九年，兰溪大火，大水。十年九月，杭州地震。十一年，台州、衢州大旱，嘉兴水怪，河港、池井皆腾沸二三尺。
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>