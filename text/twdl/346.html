<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,文襄奏疏巻一,文襄奏疏巻二,文襄奏疏巻三,文襄奏疏巻四,文襄奏疏巻五,文襄奏疏卷六,文襄奏疏巻七,文襄奏疏巻八,文襄奏疏全文在线阅读,文襄奏疏全文在线下载,大玄古籍书库">
<meta name="description" content="水利志。清靳辅撰。八卷。辅字紫垣,汉军镶红旗人。初授翰林院修撰,官至总督河道、兵部尚书。康熙初,黄河屡次泛滥成灾,靳氏奉诏治河,后辑此间奏议成书,记事止康熙二十四年(1695)其子治豫汇刊传世。约十八万字。全书计收恭报到任、经理河工、江南大修、指陈河道、酌改运口、请修运河、全河归故等百余通奏疏。每卷卷首题“治河题稿”,卷末附“抚皖题稿”,虽系文牍汇编,。但所载治河史事比较集中、系统。凡治河动议、勘测、计划、措施、方案、工程全过程、。验收、。缮后处置均有详细记载。间涉郑成功复明、吴三桂叛乱诸史事及其影响。清">
<title>文襄奏疏_靳辅_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">文襄奏疏</span> <br/>
          作者： <span class="inputVal" id="bkauthor">靳辅</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,水利志,完结</span> <br/>
          字数： <span class="inputVal" id="bknum">[book_length]156411</span> <br/>
          说明： <span class="inputVal" id="bkdec">水利志。清靳辅撰。八卷。辅字紫垣,汉军镶红旗人。初授翰林院修撰,官至总督河道、兵部尚书。康熙初,黄河屡次泛滥成灾,靳氏奉诏治河,后辑此间奏议成书,记事止康熙二十四年(1695)其子治豫汇刊传世。约十八万字。全书计收恭报到任、经理河工、江南大修、指陈河道、酌改运口、请修运河、全河归故等百余通奏疏。每卷卷首题“治河题稿”,卷末附“抚皖题稿”,虽系文牍汇编, 但所载治河史事比较集中、系统。凡治河动议、勘测、计划、措施、方案、工程全过程、 验收、 缮后处置均有详细记载。间涉郑成功复明、吴三桂叛乱诸史事及其影响。清初政治、军事、经济、科技等多方面史料均有收集。其中有作者继承和发展明代水利专家潘季驯的成果,力主蓄水冲沙、全盘规划综合治河。曾请命疏浚运河及黄河下游至入海口,以减弱黄河入淮流量。请筑河崖遥堤、缕堤,修高堰,置减水六坝,以供蓄水、分洪之用。提倡筑堤崖、疏下流、塞决口三事。作者治水十年,成绩显著,为后人所效法。比书系其一生治水经验汇编,有较高史料价值。有《四库全书》本。</span> <br/>
          封面： <span class="inputVal" id="bkimg">Z_11391.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]文襄奏疏
[book_author]靳辅
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,水利志,完结
[book_length]156411
[book_dec]水利志。清靳辅撰。八卷。辅字紫垣,汉军镶红旗人。初授翰林院修撰,官至总督河道、兵部尚书。康熙初,黄河屡次泛滥成灾,靳氏奉诏治河,后辑此间奏议成书,记事止康熙二十四年(1695)其子治豫汇刊传世。约十八万字。全书计收恭报到任、经理河工、江南大修、指陈河道、酌改运口、请修运河、全河归故等百余通奏疏。每卷卷首题“治河题稿”,卷末附“抚皖题稿”,虽系文牍汇编, 但所载治河史事比较集中、系统。凡治河动议、勘测、计划、措施、方案、工程全过程、 验收、 缮后处置均有详细记载。间涉郑成功复明、吴三桂叛乱诸史事及其影响。清初政治、军事、经济、科技等多方面史料均有收集。其中有作者继承和发展明代水利专家潘季驯的成果,力主蓄水冲沙、全盘规划综合治河。曾请命疏浚运河及黄河下游至入海口,以减弱黄河入淮流量。请筑河崖遥堤、缕堤,修高堰,置减水六坝,以供蓄水、分洪之用。提倡筑堤崖、疏下流、塞决口三事。作者治水十年,成绩显著,为后人所效法。比书系其一生治水经验汇编,有较高史料价值。有《四库全书》本。
[book_img]Z_11391.jpg


[book_title]提要
【臣】等谨按文襄奏疏八巻
国朝靳辅撰辅字紫垣镶红旂汉军初
授翰林院修撰官至总督河道兵部尚书文襄其諡也是编皆前后治河奏疏其子治豫彚刋之辅自安徽巡抚擢授河道总督时值河患方棘洪流逆溢高堰横溃合淮水而东注故道反堙辅疏言河水挟沙而行易于壅阏惟赖清水助刷始能无滞当审其全局彻首尾而合治之不可漫为施工使东筑西决终归无益因条具八事入告
圣祖仁皇帝悉俞其请于是疏濬运河及清口以至海口河道又开白洋清河以东引水河而黄流始畅开清口烂汛浅诸引河而淮水始出敌黄筑河崖遥堤缕堤修髙堰堵翟坝置减水六坝而宣泄咸有所恃至开中河皂河诸役尤其设施之大者其持论以筑堤崖疏下流塞决口有先后而无缓急数语为纲领故在事十年俱着成绩诸疏并在集中无不指陈原委言之凿凿至今论治河者犹称辅焉末附辅官巡抚时奏疏三篇其极论骚扰驲站亦具见风力云乾隆四十三年六月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]文襄奏疏巻一
河道总督靳辅撰
治河题藁
恭报到任疏
题为恭报微【臣】到任日期事案于康熙十六年三月初
十日准吏部咨令【臣】将安徽巡抚
勅印照例交与江南总督【臣】阿席熙署理文到之日并令
【臣】速赴新任与
钦差大臣防同察审河务等因【臣】于三月二十八日巳
将与督臣交代过縁由
题明在案【臣】随于本日行至浦口地方准前任河臣王
光裕咨将伊坐名
勅书一道总督河道提督军务闗防一颗
王命旗牌十面副开书吏员役文册等项差标下中军副将陈杰兖州府运河同知叶方恒赍送到【臣臣】跪接收领随星速兼程于四月初五日前抵宿迁县地方【臣】于初六日即在宿迁到任恭设香案望
阙叩头谢
恩开印任事讫惟是【臣】庸愚驽钝谬膺
简命当此河工万艰之时凛惕惶不安寝食【臣】只有毕竭顶踵以尽【臣】职于万一而巳至于一切兴利厘弊疏濬隄防事宜容【臣】细加确核次第入
告其察审河务一案见在与
钦差吏部侍郎折尔肯等审取口供即于本月初七日由宿迁起身前往淮扬等处俟勘实之日另行防
题外所有微【臣】到任受事日期相应
题报又查拜
进本章例应候满三件然后彚同缮发今【臣】到任日期不敢迟报是以不及候三件之例即行恭
进理合一并声明伏乞
皇上睿鉴施行
河道敝坏巳极疏
题为河道敝坏巳极修治刻不容迟【臣】谨先陈淤塞之原并将因势利导之策分疏具题仰祈
皇上睿鉴速赐允行以通运道以足额赋以拯昏垫之民生以保见在之田土事窃微臣本驽骀陋质荷防
皇上殊恩授为安徽巡抚奉职六载寸善无闻乃皇上不以【臣】为庸劣反加优擢陞为河道总督【臣】拜命以来夙夜兢兢既感且惧感者感
皇上知遇隆恩【臣】虽肝脑涂地无以图报于万一惧者惧【臣】才庸体弱惟恐不足当兹重任有负
皇上简拔之盛心也是以【臣】朝夕孜孜惟虞陨越计自四月初六日于宿迁县到任之后虽防同
钦差侍郎【臣】折尔肯等察审河务防勘云台山等事一面即徧歴河干广谘博询求贤才之硕画访谙练之老成毋论绅士兵民以及工匠夫役人等凡有一言可取一事可行者【臣】莫不虚心采择以期得当歴今两月有余竭尽【臣】之耳目心思备稽当日所以敝坏之縁由力求今日所应补救之次第大抵治河之道必当审其全局将河道运道为一体彻首尾而合治之而后可无弊也葢运道之阻塞率由于河道之变迁而河道之变迁总縁向来之议治河者多尽力于漕艘经行之地若于其他决口则以为无闗运道而缓视之殊不知黄河之治否攸系数省之安危即或无闗运道亦断无听其冲决而不为修治之理矧决口既多则水势分而河流缓流缓则沙停沙停则底垫以致河道日坏而运道因之日梗是以原委相闗之处断不容于岐视也今若不察全局之情形事势而因循故事漫为施工则堵东必西决堵南必北决徒费时日徒糜钱粮而终归无益岂惟无益将河患日深而莫可救药矣何也黄河之水从来裹沙而行水合则流急而沙随水去水分则流缓而水漫沙停沙随水去则河身日深而百川皆有所归沙停水漫则河底日高而旁溢无所底止故黄河之沙全赖各处清水并力助刷始能奔趋归海而无滞也查今日河患之所以日深者皆因顺治十六年至康熙六七年间所冲之归仁堤古沟翟家坝王家营二铺口邢家口等各处决口不即堵塞之所致也盖归仁一堤原以障睢水并永堌邸家白鹿诸湖之水不使侵淮且令由小河口白洋河二处入河助黄刷沙者也自顺治十六年归仁堤冲溃之后睢湖诸水悉由决口侵淮不复入黄刷沙以致黄水反从小河口白洋河二处逆灌停沙积渐淤成陆地至康熙六七年间各处大水黄淮并涨黄涨而王家营二铺口邢家口等处冲溃矣淮涨而古沟翟家坝等处冲溃矣王家营二铺口邢家口等处冲溃之后黄河之水由决口四漫者多而由云梯闗外入海者少古沟翟家坝等处冲溃之后淮河之水由高寳诸湖直射运河冲决清水潭下渰高江等七州县之田者多而赴清口防黄入海者少河淮两水俱从他处分泄不复并力刷沙以致流缓沙停海口积垫日渐淤高从此由逺至近由外至内河沙无日不停河底无日不垫海口淤而云梯闗亦淤云梯闗淤而清江浦清口并淤矣迨至康熙十五年间各处又复大水黄淮又复并涨清口以下之河身既高不能奔趋归海而睢湖诸水又合淮水并力东激以故除古沟翟家坝等原冲九处之外又将高良涧板工冲决口大小二十六处高家堰石工冲决口大小七处诸水尽由各决口直注运河加冲清水潭三浅等处各决口下渰七州县之田而涓滴不出清口黄水又乗高四溃冲决于家岗等处又复灌入烂泥浅将武家墩板工冲开五十丈入故明所开之废河歴杨家庙防合淮水直奔清水潭其武家墩上流刷成大河寛一二百丈不等又分一股入洪泽湖由高家堰石工决口防淮并归清水潭而于各旧决口之处则又浸淫四漫较之以前势愈分泄以致下流更淤而河身高垫更不可言矣查自清江浦至海口约长三百里向日黄河水面在清江浦石工之下今则石工与地平矣向日河身深二三四丈不等今则深者不过八九尺浅者仅有二三尺矣黄河淤运河亦淤今淮安城堞卑于河底矣运河淤清口与烂泥浅尽淤今洪泽湖底渐成平陆矣况尤有堪虑者目今见在之河身既巳垫高若此而黄流裹沙之水则自西北万里而来昼夜不息一至徐邳宿桃等处即便缓弱散漫臣目见河沙无日不加积河身无日不加高若此时不及蚤大为修治则不特洪泽湖渐成陆地将见南而运河东而清江浦以下淤沙日甚必至三面壅遏而黄流无去路矣夫以万里逺来浩浩滔天之水竟至无路可去则势必冲突内溃而河南山东二省恐俱有沦胥及溺之忧彼时虽费千万金钱亦难尅期补救【臣】是以谓今日敝坏巳极修治刻不可缓也但既经修治则必使无旋修旋圮之虞更必使有可行可乆之道始为有当【臣】逐细筹酌其间修举情形有必当师古者有必当酌今者有须分别先后者有须一时并举者总以因势利导随时制宜为主【臣】谨竭【臣】之愚备采众论而详加斟酌将应行事宜分为八疏条列具
题贴黄难尽伏乞
皇上睿鉴全览
勅部速议允行庶巳渰之田可耕见在之地可保运道
可通额课可复其于
国计民瘼诚均有攸赖矣
经理河工第一疏【挑清浦至海口】
题为敬陈经理河工事宜第一疏事【臣】惟河道坏至今日巳称至极修治之不可缓尽人而知之矣然事势有顺逆施工有次序必须分别先后之宜而后可斟酌兴举也【臣】窃见今日治河之最宜先者无过于挑清江浦以下歴云梯闗至海口一带河身之土以筑两岸之堤也查清江浦以下河身原濶一二里至四五里者今则止寛一二十丈原深二三丈至五六丈者今则止深数尺当日之大溜寛河今皆淤成陆地已经十年矣兹欲令黄淮之水尽从故道入海必须稍开去路导之使行葢筑堤堵决用水刷沙虽为治河不易之策然河身淤土有新久之不同三年以内之新淤外虽板土而其中淤泥未干冲刷最易五年以前之久淤其间淤泥已干与板沙结成一凷冲刷甚难故必须设法疏濬也今日清江浦至海口一带河身之淤既经十载如不从万全立议而贸贸以治新淤之法治之恐决口尽堵黄淮齐下之际因河身浅窄一时冲刷不开又生他变则【臣】一身受溺职之罪固不足惜其如已费钱粮将来之
国赋有亏民生之昏垫何哉况用水刷沙即曰不必挑濬而束水归漕则又必须筑堤既筑堤矣与其取土于他处何如取土于河身寓濬于筑而为一举两得之计也今【臣】拟于河身两旁近水之处离水三丈下锹掘土各挑引水河一道面濶八丈底濶二丈深一丈二尺以待黄淮之下注葢黄淮下注之时中央既有一二十丈旧有之河左右又各有八丈新凿之河其所存两旁之地虽属坚土而薄仅三丈一经三面之夹攻顺流之冲洗不待多时即可尽行刷去将旧有并新凿之河俱合而为一矣又两旁既各挑深一丈二尺则中央河心自可刷至一丈之外河至深二丈寛四十丈便不窄浅从此日洗日刷日深日寛自可免意外之变而渐复当时之旧矣其所濬丈尺计每地一丈掘土六十方即以之挑筑两岸之堤堤底濶七丈面濶三丈高一丈二尺每丈亦用土六十方再查工部尚书【臣】冀如锡等条奏内开堤底以八丈为度面以五丈为凖高以一丈五尺为凭等语计每堤一丈应用土九十七方半诚为防河至坚之策今【臣】所议高濶之数俱减每堤一丈止科用土六十方者葢以物力艰难姑暂从减省拟议俾其足以抵当河水而止仍俟物力稍寛之时再行量拨人夫协同议设守堤之兵加高加厚务仍如部【臣】等条议丈尺之数可也至部【臣】等原疏内开南岸自白洋河至云梯闗止北岸自清河县至云梯闗止务须一律修筑等语俱应照议兴筑查白洋河至云梯闗约长三百三十里清河县至云梯闗约长二百里以每里一百八十丈科之共约长九万五千四百丈每丈用土六十方共计用土五百七十二万四千方其九万五千四百丈之内有原未有堤者有原有堤而今全无土者有原有堤而今更狭洼缺少须増填者有堤根存土高一二尺至六七尺不等寛三四尺至一丈五六尺不等者合有无多寡而计之牵约存旧土高三尺寛八尺每堤一丈计牵约存旧土二方四分通共约存旧土二十二万八千九百六十方实须増土五百四十九万五千四十方至于取土之处虽以离水三丈为度然河身有在中央者有折流在河南岸及北岸者逺近不齐必须随地科算总之离堤三十丈之内不许取土其三十丈以外取土者每土一方用夫三工一百二十丈以外取土者每土一方用夫四工二百四十丈以外取土者毎土一方用夫五工合逺近而牵算之大约毎土一方用夫四工两岸之堤共用土五百四十九万五千四十方应用夫二千一百九十八万一百六十工每工照例给银四分通共需银八十七万九千二百六两四钱又自云梯闗外以至海口尚有百里之遥除近海二十里潮大土湿之处无容置议外其余八十里之河身情形俱与云梯闗内无异若不量挑浚以导之量筑堤以束之则黄淮合流出闗之际河身既窄而浅两旁又坚而厚大水骤至不能承受归漕势必四处漫溢虽闗外漫溢与运道民生无涉然一经漫溢则正河之流必缓流缓则沙必停沙停则底必垫闗外之底既垫则闗内之底必淤不过数年当复见今日之患矣【臣】闻治水者必始自下流治起下流疏通则上流自不饱涨故【臣】又切切以云梯闗外为重而力请筑堤束水用保万全不敢泄泄从事以贻后此之大害也惟是近海之堤止期足以拦水可以不必过于高厚堤底止须寛五丈面亦须寛三丈高止须六尺亦一体照取河心之土筑之两岸共堤一百六十里计长二万八千八百丈毎丈用土二十四方计用土六十九万一千二百方用夫二百七十六万四千八百工毎工照例给银四分通共需银一十一万五百九十二两二共需银九十八万九千七百九十八两四钱其需用人夫共计二千四百七十余万工应限二百日完工计毎日需夫十二万三千七百余名念淮扬附近民人尚须供【臣】后疏挑浚帮堤堵决等各工之用断断不能更有如许多夫前来应募【臣】查康熙九年前河【臣】罗多兴修黄河各处之工除调用各处泉浅等夫外曽经令山东江南邻郡地方协募赴工在案今此工之大数倍于前不得不循例而行【臣】拟令江南之凤阳府属募夫一万五千名江宁府属募夫一万名苏常二府属各募夫八千名镇太二府属各募夫四千名徐州并属募夫五千名滁和二州并属各募夫二千名山东兖州府属募夫一万四千名济南府属募夫九千名东昌青州二府属各募夫五千名河南开封府属募夫一万三千名归徳府属募夫八千名尚少夫一万一千七百余名应于淮属之邳海睢宿赣沭六州县地方召募其募夫之法应令各该府州就所属州县之大小近便酌量派募务募二十嵗以外四十嵗以内精壮强健之夫赴工常川供役不许以老弱塞责及往来更换以致旷悮工程即于该府属首领州县佐贰杂职等官内遴选能干之员专管验募限部文行到该省半月之内募齐人夫各带土车锹担等器飞星押赴工所董率料理依限挑筑至于地广夫多其间恐有偷安茍且情弊必须画段丈验之法以厘之其法容【臣】预督各监理官量取土之逺近按工画段每用夫五千工为一段编定字号插牌标识其中有原系平地者有已经缺洼须填者有存旧堤之土多寡不等者并堤段长短丈尺之数逐一书明标识之上仍立簿一本一体登记交各监理官收存各监理官即按各州县协募人夫多寡之数照工拨给堤段令其如式挑筑【臣】仍亲临工所用部【臣】冀如锡等条议铁杵杵隙盛水不漏之法不时查验以别其夯杵之坚否【臣】更请立惩劝之典以鼓舞而警策之凡各州县协募人夫有老弱病废及奸猾逃逸一名至五名免议外六名至二十名者各该州县官罚俸半年所委专管官罚俸一年二十一名至五十名者州县官罚俸一年专管官降一级调用五十一名至一百名者州县官降一级留任专管官降二级调用一百名以上者州县官降一级调用专管官革职其所筑堤段如有一处夯杵不坚盛水即漏并底面丈尺虽合而面上两旁低洼有一二丈者将专管官降一级调用两处夯杵不坚盛水即漏并底面丈尺虽合而面上两旁低洼有三四丈者将专管官降二级调用三处以上夯杵不坚盛水即漏并底面丈尺虽合而面上两旁低洼至五丈以上者将专管官革职如所募之夫尽皆壮健并无一人逃逸所筑之堤随验俱坚堤面两旁丰满处处合式者该州县官不论俸满即陞专管官如系正途照依应陞之缺加二级即陞如非正途俱准照正途注册一体加二级即陞更请责成道府州并监理各官如各该道府州所属有一官议处者将该道府州罚俸半年两官议处者将该道府州罚俸一年三四官议处者将该道府州降一级调用五六官以上议处者将该道府州降二级调用所属委官督工勤干筑堤坚固如式依期早竣者将该道府州亦不论俸满即陞其各监理官除募夫一项与伊无涉不议外凡伊所管各州县委官之内有因夯杵不坚筑堤不丰满一员议处者将监理官罚俸一年二三员议处者将监理官降一级调用四五员议处者将监理官降二级调用六员以上议处者将监理官革职如议处议叙相同者准与抵算如监理官揭防者准免连坐若并无议处止有议叙者将监理官照伊原任应陞之缺加二级从优即陞如此则各官俱知勉励可无阘茸贻悮之虞矣伏候
睿裁
经理河工第二疏【挑疏清口】
题为敬陈经理河工事宜第二疏事窃照【臣】请挑清江浦至海口一带河身之土以筑两岸之堤乃先治下流以导黄淮归海之计也然下流虽治而上有淤垫之处不行及早疏通则高家堰等一带决口尽堵淮水直下之时难免阻滞散漫之虑查洪泽湖下流自高家堰以西至清口约长二十里原系汪洋巨浸为全淮防黄之所自淮流东决黄水倒灌之后将此一带湖身渐渐淤成平陆向之汪洋巨浸者今止存寛十余丈深五六尺至一二尺不等之小河一道矣查工部尚书冀如锡等条议内开清口一带沙淤之处速行挑濬等语然淤沙万顷挑浚甚难【臣】再四思维惟有仿照挑浚清江浦以下河身之意于小河两旁离水二十丈之地各挑引水河一道俾其分头冲洗庶可渐渐刷开至于挑清江浦引水河【臣】止拟离河身三丈而此处议离河身二十丈者盖清江浦以下系十年久淤之坚土而此乃三年以内之新淤【臣】曽带领夫役掘土试验浮面一层板土深有二尺下则系淤泥尺许淤泥之下又属板土板土之下又属淤泥掘深六尺有竒而尚不能到当日之湖底且面层板土虽极坚硬而第二层板土因在淤泥之下反润而松故虽离河身二十丈之逺而易于冲刷不久便可合而为一也惟是此处淤沙既易冲刷而臣亦议开引水河者盖【臣】目击面层板土之坚硬恐一时冲刷不开又于他处生变亦未可定因思此番工程钱粮人力无不浩繁若有一处计虑未周恐有差之毫厘失之千里之悔是以不敢不略议导引之策以图万全耳其所挑引水河应面寛六丈底寛三丈深五尺毎淤地一丈掘土二十方逺倾于引水河六十丈之外两岸共计七千二百丈共掘土一十四万四千方每方用夫三工共用夫四十三万二千工照例每工给银四分共需银一万七千二百八十两此工一治庶淮河下注之时可以冲辟淤泥径奔清口防黄刷沙而无阻滞散漫之虞矣伏候
睿裁
经理河工第三疏【高堰坦坡】
题为敬陈经理河工事宜第三疏事【臣】惟淮河之下流既已疏治则水可直行而防黄刷沙矣但临湖一带除见在原冲各决口外其余堤岸无不残缺单薄危险堪虞若竟堵决口而不先修残堤俾极坚固则水将寻隙地奔溃势必堵者方堵而决者又决岂非徒费钱粮徒劳民力耶此帮修堤岸又断不容缓者也查工部尚书【臣】冀如锡等条奏疏内原有石工定要加高三尺残薄之堤一律修葺高良涧一带土堤必照修筑高堰之法一律寛濶等语所议极为周匝惟是部【臣】等之议专为坚固起见而【臣】身膺治河之职当钱粮绌乏之际不得不反覆筹维力求节省也大抵堤以拦水祗期修筑得法使水不能冲倒而止似不必拘拘于石工埽工板工盖石工之费数倍于板若将高良涧五千二百余丈板工尽改为石费实浩繁即或石仍石而板仍板现据山旴同知多安估计加高帮濶工料册内开自七里墩至周桥闸共长一万一千五百余丈应用石板埽工并修一带残缺段口共需银三十九万五千五百余两【臣】就该同知所估石埽板工之册而核算之并无浮滥则其费亦非小也况板工一项皆系以桩拦板以板束土用之平日尚有不能耐久之虑若遇大水乗风一击而土松再冲而土卸矣劳民伤财将何底止【臣】再四思维因见淮湖运河等处板工易于损坏即石工之倾圮者亦不可胜数惟见堤下系坦坦平坡者则虽遇大水而不致冲塌盖水性至柔而乗风则刚其板石诸工率皆陡峻故怒涛撞激易于崩冲若遇坦坡则水之来也不过平漫而上其退也亦不过顺缩而下堤制水而不能抗水故虽大水乗风止于随高逐低而无怒激之势水既无怒激之势故自无冲崩之虞此乃以柔制刚之道诚理势所必然者今欲求费省工坚惟有帮修坦坡之法可为久逺卫堤之策也其法于堤外近湖之处挑土帮筑坦坡每堤高一尺应筑坦坡五尺若高一丈之堤则坦坡应寛五丈即有旧存桩木亦听其埋于土内以为堤骨一律夯杵务期坚实密布草根草子于其上俟其茂长则土益坚堤土既坚而又有草防再行设兵看守之法禁止民人之樵采驱逐牛畜之蹂躏则坦坡自可永久无虞坦坡无虞则本堤更属万全矣至于高家堰一带石工亦宜照此幇筑坦坡将石工并埋土内更为至坚至穏之着也查自运河西岸歴七里墩武家墩高家堰高良涧至周桥闸北止共长一万二千八百余丈内有三千八百余丈可以竟筑坦坡其余约九千丈堤根见被水占必须先于离堤一丈之处密下排桩多用板缆以蒲包包土填出水面然后用芦柴捆一尺高小埽镶边内加散土用力夯杵筑成坦坡一丈俟全淮下注则堤外之水自即退去水退之后再行挑土帮修到底并将排桩尽埋土内至此一带堤身向来原窄面不过二丈有竒底不过三丈有竒自上年冲塌淋卸之后处处单残石工堤面犹有寛二丈者板工堤面寛者不过丈余窄者仅有二三尺今本应悉照部【臣】等所议加高加寛丈尺之数但取土逺极挑运万难其加寛之处姑先以二丈五尺为凖俟水退土出亦再令守堤之兵逐渐帮筑今查高家堰高良涧一带板石诸工原高约有七尺应如议再加三尺共高一丈堤底外寛五丈内寛一丈连本堤二丈五尺共寛八丈五尺堤面寛二丈五尺每堤一丈用土五十五方今可以竟筑坦坡之三千八百余丈见存堤底约牵寛三丈五尺堤面约牵寛一丈五尺高仍有七尺许每堤一丈约存旧土十七方五分应増土三十七方五分通共约用土十四万二千五百方近者取于半里之外逺者取于一里之外用夫四工挑土一方共用夫五十七万工照例每工给银四分共需银二万二千八百两其余九千丈俱应先筑坦坡一丈计毎堤一丈暂省土十六方实用土三十九方然堤身頽卸单残巳称至极每丈堤底约牵寛三丈面约牵寛六尺高止约牵五尺毎堤一丈约存土九方应増土三十方共堤九千丈应増土二十七万方近者取于七八里之外逺者取于二十里之外往返艰难不便计夫挑筑必须照清水潭计箩买土之例毎方五十箩共计土一千三百五十万箩毎箩给银六厘共需银八万一千两又桩木板缆蒲包防绳边埽匠工等项毎丈约需银十两共需银九万两三共实需银十九万三千八百两然所需之数较之见估用板用石用埽之工可节省银二十万一千七百余两且可免板工冲击頽卸之患也伏候
睿裁
经理河工第四疏【包土堵决】
题为敬陈经理河工事宜第四疏事【臣】惟黄淮之上下流既议治理疏通而高家堰堤岸之残缺低薄者又拟加帮高厚则筑古沟翟坝一带之堤并堵塞黄淮各处之决口使河复故道可次第而施工矣查自周桥闸歴古沟唐埂等处以至翟家坝南共计三十二里据山旴河务同知多宏安估计册开筑此三十二里之堤并埂并堵此内原冲成之九河及高良涧高家堰武家墩等大小决口三十四处共需银七十万五千八百余两【臣】相度水势按册而计皆属必需之项似无浮冒盖册内堵决皆系循例用埽而埽尽薪也逺运于数百里之外大绳卷束而投之水中其物料人工之费毎填堤一丈水浅者费银三四十金至七八十金不等水深者费银一二百金至六七百金不等是以需用钱粮如此之多也且【臣】验各处埽工凡栁枝多者尚可多延数年其芦草多而栁枝少者不过一二年悉皆朽坏頽塌殊非经久之道于是再四思维尅水者土也当求束土御水之法斟酌变通以为节省永固之计原不必循例而槩用埽工也【臣】虚心酌画除有镶边裹头必须用埽者有急欲闭合龙门之时包土稍缓应速卷大埽立时填塞断流者有修建滚水石闸等项应先筑拦水小坝而此坝于闸工告成之日原应毁废弃俾水通流今若下桩包土恐日后难于毁坏亦宜仍用埽者俱照旧用埽外其余一切工程俱宜密下排桩多加板缆用蒲包裹土防绳捆紥而填之较之用埽计可省费一半而坚固耐久比埽又迥乎不同今拟将前项工程改下埽为包土仍筑坦坡制水不过费银三十万两较之原估之数可节省银四十万余两也至黄河内桃源清河安东三县之新旧各处决口水涨则刷成大河水涸则两旁淤垫是以各该县估计之册随时变更不能画一目今黄水方大难以确估然【臣】亲相情形大抵俟秋冬水落之际或应用埽或兼用包土不过再费银八万两可以尽行堵塞使两河之水悉由故道入海矣通计此疏内筑堤堵决共需银三十八万两伏候
睿裁
经理河工第五疏【挑运河】
题为敬陈经理河工事宜第五疏事窃惟筑防塞决疏引黄淮使复故道合流入海事宜如果一一兴行则闭通济闸坝深挑运河尽堵清水潭等各决口以通漕艘诚为今日至要之务所当次第修举者也查运河自清口至清水潭共约长二百三十里通计四万一千四百丈因黄水内灌将河底淤垫甚高居民日患沈溺运艘每苦阻梗今必须将河身大为挑濬决口尽行堵塞庶几运道可得通行民生可免昏垫也【臣】请
睿鉴勅下江南浙江江西湖广各抚臣严督所属将本年应运漕粮及早征收受载火速催赶务于康熙十七年三月内勒令尽数过淮俟粮船过完容【臣】将通济闸坝即日封闭一切商民船只并该年回空漕艘俱令暂由周桥闸绕出高邮州而行淮闗部司亦令暂往周桥闸收税【臣】一面督集人夫将运河大为挑濬面寛十一丈底寛三丈深一丈二尺毎河一丈挑土八十四方通计四万一千四百丈共挑土三百四十七万七千六百方挑起之土俱令倾于东西两堤之外更加夯杵将西堤筑成坦坡东堤加倍坚厚以图永久毋许将濬土乱堆堤上以致雨淋仍落河中每土一方用夫三工计共用夫一千四十三万二千八百工限三百日完工毎日用夫三万四千七百七十六名查挑濬运河向有毎工给银四分之例亦有拨派坊里人夫量给银米之例但淮扬二府节被水灾里民困苦巳极兼之此番工程浩大需夫众多万难派拨况坊里人夫率皆老弱不堪之辈而又毎毎逃逸大抵坊里夫十名不敌募夫三四名之用则即使派拨亦属有名无实若一体召募则无告饥民又得借以活命相应照例每工给银四分共需银四十一万七千三百一十二两其督工等项议叙处分事例并请如【臣】第一疏内
题请之事例一体而行至于堵塞高江二州县之清水潭大潭湾等决口六处虽据南河分司估计册开应用栁束人夫俱于各州县协济而所估钱粮尚需物料等费银六十余万两等语然此数处工程只须俟翟家坝至武家墩一带决口尽行堵塞黄淮合流从故道入海之后下桩包土相机填塞并一带西堤之外照筑坦坡凡有水占堤根之处量用短桩笆□等项拦土筑堤不过总费十五万金便可足用盖清水潭一工自目今视之诚为最难若俟各工告竣之后留此工于结末则流止水消取土亦易故可省费如许也计此疏内挑河堵决共需银五十六万七千三百一十二两伏候
睿裁
经理河工第六疏【筹画钱粮】
题为敬陈经理河工事宜第六疏事窃惟一切治河事宜【臣】巳于前五疏内一一陈请矣伏查案准工部咨为钦奉
上谕事内开工部等衙门防覆尚书冀如锡等题前事等因查黄运两河闗系运道民生今既经尚书冀如锡等将应修各处验明具题相应照议即行大为修筑但今正需钱粮之际若照此验勘修筑需用钱粮甚多不便槩行修筑应令新任总河将应修要处所酌量修筑坚固不致有悮漕运等因奉有依议之
防钦遵行【臣】知照在案【臣】到任之后凡经歴河干验阅形势即将部【臣】条议工程细加揆度如果照议修筑诚为至坚但所需钱粮不下五六百万当此军兴需饷之际措拨良难是以廷【臣】有不便槩行修筑之议葢部【臣】奉
命勘河目击河道坏极情形不得不从坚固立议以为一劳永逸之计而廷【臣】灼知司农仰屋之艰又不得不以酌量修筑议覆也惟【臣】身任总河亲见民生之昏垫运道之阻梗田土日渰而赋税日绌且又深知河帑之无余请拨之无项安敢不委曲筹策以仰副
宵旰之忧虞耶顾臣审势揆情减筑堤浚河之丈尺并条议坦坡制水下桩包土等法以代石埽板工然实尚需银二百一十四万八千余两并【臣】第八疏内应打造濬浅船二百九十六只约需银一万两通共需银二百一十五万八千余两乃必不可少之数也念河流为害自康熙六年至今十载之间嵗嵗兴工费过钱粮三百余万且更有歴年蠲免之正赋节次赈恤之帑金不可胜计而河患之深日甚一日【臣】身膺重任不敢玩泄是以确酌全局曲思穏当之策胪列上
请也惟是所需如许多金既事在必不可少而又实无可拨之项【臣】因再四图维不敢稍避劳怨委曲详酌谬拟设处钱粮之计谨一一为我
皇上陈之其一则议令淮扬被渰田亩补纳修河之费也窃计淮扬二郡被渰田亩何止十余万顷秪因节被水占而耕凿难施若黄淮与运河俱治则田土尽出可以施畚锸而望收成矣其中量纳修河之费岂特理之所宜谅亦情之所愿也然田亩有高低之不同其价值因有贵贱之各别【臣】细加体访知此等田亩至水退可耕之时其在黄淮之东南者毎亩值银一两至二三四两不等其在黄淮之西北者毎亩值银一二钱至六七钱不等【臣】请俟大工告成田土可种之日容【臣】防同江苏抚【臣】将凡被渰东南上则田一亩令纳修河费银三钱中则田一亩令纳修河费银二钱下则田一亩令纳修河费银一钱被渰西北上则田一亩令纳修河费银六分中则田一亩令纳修河费银四分下则田一亩令纳修河费银二分其银准分为两年完纳若系无主之田但有人纳修河之费者即便给与执业至于本田正赋照例三年之后陞科其毎亩俱照二百四十弓之制科算毋许以多为少欺隠不均如此约而计之二郡被渰田亩补纳修河之费约可得银一百六七十万但议者或谓灾民田亩不能优恤而反重赋之似属病民殊不知抚民之道有经有权发帑救民而复寛其力者经也先忧民之忧设法拯救后乐民之乐多取不虐者权也且【臣】采访舆论皆称田被水渰之后及河治水退则田皆沃土必有二三年加倍收成之美言人人同似为确论顾此昏垫之民设两河一日不治则民田一日不耕将冻馁流离伊于胡底是必河治而后民始得所也明矣夫以斯民得所之时坐享沃土倍收之利于是分粒米狼戾之余以补河工万艰之费此经权互用有不得不然者【臣】所为不敢避怨而断然以为可行者也一则运河经过之货物宜令加纳剥浅之资也查运河内往来一切船只向因河身淤垫阻滞盘剥艰苦万端若黄淮俱归故道清口以内一律浚深则此后各船俱可畅行无阻省费甚多因令量输所省之费以佐治河之用亦属理之所宜情之所愿也【臣】请俟运河浚深船艘通行之日容【臣】印发日记号簿二本交给淮扬两闗分司凡过往船只载豆麦米粮等项者毎石着纳剥浅银二分引盐油烛等项者毎百觔着纳剥浅银四分其余一切杂货细货毎百觔俱着纳剥浅银六分两闗止纳一次不令重纳两闗之中此闗巳经收过该船剥浅银两者即给印照为凭该船赍此印照前赴彼闗立时验放如此收至一年即行停止约可得银一二十万两夫加税似乎病商然【臣】细察商人遇河道浅阻则剥浅车脚之费视加纳之数不啻数倍今治河以利之责其出余利以助河工亦情理之最当者矧贸迁有无商惟视本计利于卖地权贵贱耳今助工于运河而取赢于卖地则子母仍无亏也一则开广武生纳监之事例也【臣】访得武生之中亦有愿纳监生入文塲乡试而格于文武两途不敢擅自请纳者今若准令武生亦照文生之例许其加纳准入文塲应试则愿纳者必多查文生加纳银一百二十两俊秀纳银二百两俱准为监生今武生比之文生为不及较之俊秀为有基【臣】请许令武生加纳银一百六十两准与文生一体为监生入文塲应试通行各直省督抚凡有武生纳监者俱照例交纳藩库解赴【臣】衙门济用大约一二十万金似亦可得以上三欵若防
俞允则治河之费巳备即有不敷统容【臣】于河库内通融动用惟是此等银两俱在河工告成之后方可责成输纳不能应目前急之需【臣】愚以为宜令直隶江南浙江山东山西河南湖北各直省州县俱豫征康熙二十年分一切起存正杂钱粮十分之一约可得银二百万两其中即有未敷统容【臣】于河库内通融动支至各直省豫征银两请
敇各省督抚诸臣严督该省藩司即日先将见存藩库银两内照应豫征二十年分十分之一之数限部文行到该省十日之内火速垫解【臣】衙门济用如有迟悮容【臣】将该司查防听部议处该司仍一面照数豫征还库补项俟河工告成之后容【臣】防同江苏抚臣督令淮扬二郡府州县官照议按亩征收修河之费并督淮扬两闗收取各船剥浅之费抵还豫征各直省康熙二十年分钱粮十分之一之数并移防各直省于该年应征项下少征十分之一扣还民间如此一转移间不费公帑而大工可刻期兴举矣伏候
睿裁
经理河工第七疏【裁并河官选调贤员】
题为敬陈经理河工事宜第七疏事【臣】惟修治河工必先以措设钱粮为要今措设钱粮之处已经【臣】条议上
请倘防
皇上俞允则大工自应刻期兴举矣惟是大工兴举之日协理必须多员而大工告竣之后保防尤资羣力与夫事可兼摄者则冗员应裁权宜归一者则职守应并是皆当因势度宜先为酌定其责成使之可遵可守无纷杂掣肘玩忽坐悮之弊庶可望其乐于黾勉不为推诿而共相维持以保永久也窃思【臣】身任总河凡直隶东豫江浙各省有河地方并河务河官皆【臣】统理统辖不待言矣其自【臣】而下兼理兼辖者则为分司各道专管者则为防印诸员分管者则为各州县之佐贰杂职等员虽官之大小各有所司然其职掌之纷淆事权之杂出以致掣肘贻悮者皆当确议定也查河道项下兴修守防等事既有专管分管各官驻宿河干朝夕料理其司道等官原以兼总大纲承上接下膺督率属员指挥调度之任只须一官而兼辖数府不必一府而兼设数官者也今淮扬两府既设淮扬淮徐两道又设南河中河两分司其间实多冗赘兹【臣】于司道之中权衡攸当窃见分司三年一换自以一官为传舍而他人亦以客官目之未免呼应不灵且分司无地方钱谷刑名之任其于民情之休戚风俗之奸良不能一一熟察道臣系久任之官则凡所举行必图久逺而又兼管钱谷刑名之事于地方情形自能周知一切调拨协济事宜庶易得当而官民之奉行尤称惟谨【臣】愚以为宜将南河中河两分司裁去其该管各务量其地形事势分归淮扬淮徐两道兼理淮郡之山阳清河安东盐城海州沭阳赣榆并扬州府属河道俱责成淮扬道兼理令该道仍驻淮安淮郡之桃源宿迁邳州睢宁并凤阳府之灵璧县以及徐州所属河道俱责成淮徐道兼理令该道移驻邳州至北河通惠两分司亦应并裁将北河分司事务照省归并分交济宁天津二道管理通惠分司事务交给通永道管理又东兖道逺驻沂州而兼辖滕峄两县河务亦属未当应归并济宁道兼理庶为妥协也又淮安一府共有同知十员而管河者居其八皆系节次添设者也殊不知河工事务全在用人之当而不在设官之多矧治河之法疏浚防塞各有攸宜同知为专管官与分管防守之佐杂微员不同乃画河为两岸而分管之是竟置河身于不问矣且其间有彼此意见不同而推诿观望者有属员奉行不一而奔命不遑者事权之杂出诚为未便也【臣】愚以为同知八员之内今宜裁去三员将山清同知原管运河事务归并山旴同知多宏安管理驻劄淮安府山清同知原管外河并安海同知河务俱交宿桃南岸同知董安国管理改为山清安海同知驻劄安东县俱令淮扬道兼辖宿桃两县河务并归仁一堤俱归并归仁堤同知佟国聘管理改为宿桃归仁同知驻劄白洋河邳睢灵璧三州县河务仍令邳宿同知苏嵋管理改为邳睢灵璧同知仍驻邳州徐属同知事务仍令祖文明管理仍驻徐州俱令淮徐道兼辖其所裁山清同知魏师段安海同知李朝事宿桃山清北岸同知黄道宏俱应赴部改补又宿桃两县既有主簿四员理应每县各设二员不应彼此牵混【臣】请将宿迁县主簿王振先改为宿迁北岸主簿宿桃南岸主簿改为宿迁南岸主簿桃源县主簿王金改为桃源南岸主簿宿桃北岸主簿夏文象改为桃源北岸主簿庶职掌俱各画一而无纷杂混淆之虞此【臣】所为事可兼摄者冗员应裁权宜归一者职守应并者是也若夫河道一事攸闗民生休戚地方安危良非小凡膺民社之寄者皆当曲图补救力为保防不宜徒诿河官坐视敝坏如拨夫运料等事在正印官有人民地方之责者设法自易其管河同知通判佐杂等官与民絶不相亲于钱谷刑名街坊里下诸务毫无闗涉安能设施且府州县之正印官往往视河务为余事等河官为赘疣每有漠不相闗之状而无同舟共济之情虽遇大声疾呼往往置若罔闻以致掣肘悮工不一而足【臣】请嗣今以后凡遇河防冲决之事不论
钦工民工俱仿照盗案之例将该管之道府防州县佐
杂等官一并照例
题防议处仍勒限半年修复完固亦照盗案定承修督修催修之例而责成之如有讳决者照讳盗例处分至于荐举
大计等典凡有河地方之司府州县正印并道防佐杂等官俱将河工之治否一并考成以分殿最必任内无河道冲溃之事并遇决旋修不致殃民损课者方准保举卓异如此庶各各知警共相绸缪于未雨之先而河道之冲决自少即有冲决亦速为修治不致蔓延滋害如今日之甚此【臣】所为大工告竣之后保防尤资羣力者是也以上事宜皆指平时而言如防
俞允则可为将来防守章程至见议之大工如果刻期兴举则必须多选能员责成料理查工部尚书冀如锡等条奏内原有一员分工三十丈之议虽从慎重坚固起见然应修堤岸共约二十万丈恐不能有如许堪委之员今【臣】第一疏内挑河身之土以筑两岸之堤毎日用夫十二万有竒除分管之佐杂等官见有各州县管押夫役官员可以责成分管外【臣】请特调才能防印监理官十二员分头董督而监理之查现有【臣】请改设之山清安海同知宿桃归仁同知共二员应再选调十员又【臣】第二疏内濬清口以上一带淤沙第三疏内増筑武家墩至周桥闸一带幇堤第四疏内筑翟家坝一带之堤并堵塞高家堰等各处决口等工程除约需佐杂官四十余员容【臣】随时酌量于各属调用并将所调各职名彚咨达部其应用才能防印监理官五员今见在止有山旴同知一员应再选调防印官四员分头董督而监理之二共实需选调防印官十四员查此皆闗系田亩赋税运道民生重务必须遴选勤敏强干才智俱优实心任事之员方克胜任【臣】再四思维非【臣】素知及歴试亲见确有才能允堪任用者【臣】不敢滥任贻悮伏乞
皇上俯念河道闗系重大允【臣】所请将见任江南太平府同知刘沛引扬州府同知王兴元池州府同知管通判事喻成龙宁国府通判常君恩庐州府通判黄际防滁州知州赵清正和州知州夏玮合肥县知县雷动声清河县知县刘光业宿迁县知县李灿山东单县知县韩第恩县知县何朝聘并原任五河县丁忧知县陈显忠原任扬州府降调通判俞森等十四员准【臣】驰檄调取勒限来工各给委劄分畀事权授以机宜共襄大务其调取各官原任原缺应请
勅部即为铨补至【臣】第五疏内挑濬运河堵塞清水潭等处决口各工程原拟在后兴举应俟兴举之日再将应调协理官员另疏
题请此【臣】所谓大工方举之日协理必须多员者是也又各官之内除俞森事实【臣】见在另疏具
题外其余十三员有【臣】于安徽巡抚任内曽经委用歴试才能者有【臣】素知其能而今又亲见其勤敏练达者若夫丁忧之员虽有不准题留之例然此系因其有才堪用是以调取监理督工并无地方人民钱谷刑名之责与见任官有别相应一并
题明至于调取监理之防印分管之佐杂等官所修工程必须交明该管防印佐杂等官确騐如果合式坚固该管防印佐杂等官即便出具收管印结该道府覆验相同即便加结申送【臣】衙门亲勘无异彚疏具
题将调取之大小各官无论原是正途与否俱作正途照依原任应陞之缺加二级从优即陞其该管河防佐杂等官分领自修之工如遵期完竣如式坚固出结申送道府州县验明相同加结转送【臣】衙门亲勘无异亦即彚疏具
题照依调取各官一体议叙若夫给发一切银两如协募见募等夫俱一例纹银四分一工桩埽水手五分一工木笆等匠三分一工俱循照往例给与仍着落各监理官公同各分管官五日一发当官给散其余一应料物等银俱着从公速给毋许迟延如有劣员更换银色短少分两扣尅回头等弊并或有奸徒隂谋取利冒领钱粮造譌言倡邪惑众阻挠大工暗坏工程者俱容【臣】立刻严拿究明情罪遵照
勅书内事宜按军法
题请正法警众如此则各知警惧止有奋勉之人而无
坏事之辈庶大工可以告成矣伏候
睿裁
经理河工第八疏【添设兵丁】
题为敬陈经理河工事宜第八疏事【臣】惟修治两河既定分工任人之法则必当求其成功矣但河工告成而不立法以期久逺恐数年之后奸弊滋生难保其不旋坏也【臣】到任以来细加体访知保全河道之策全在能尽人力而不可诿之天数至于堤岸冲决之由则官民夫役均有罪焉官之罪有二一在备员阘茸不知河道为何物其于运道民生不啻秦越人之视肥瘠虽有以未雨绸缪之策告之者而茫然不能用也一在利于多事希图乗机侵蚀故薄者不填而缺者不补以致溃决废坏不可收拾也民之罪有三或与近堤之人有讐而盗决以渰之或因巳田干旱而盗泄以溉之至于周桥翟坝奸民知商贩畏淮闗之税重而乐于趋其地也于是盗决以俟之堤决而商至商至而伊得遂其乗机取利之谋矣若夫夫役之罪则总在利于动而不利于静乐于有事而苦于无事是以百计隂坏之耳他如高良涧等处板工上年大水冲击除决口二十六处之外其余一带残堤贴桩之土悉皆卸塌桩木无土拥防易于窃取致被湖内小船及水渰灾民乗夜盗锯者不一而足【臣】目击锯痕深为痛恶虽出示严禁密访查拿然犯者巳逃从何究诘又闻向来有等壤事奸恶夫役当大埽方下龙门未合之时暗藏刀斧乗夜割断揪头绳以致所下之埽随即冲淌诸如此欲保全河道者不过一二人而谋坏之者徧地皆是是以残坏至此【臣】再四筹维欲图将来久逺之计莫妙于多设专心保全河道之人则设兵以守而立劝惩之法使之知利之当趋而害之当避诚为不易之策也【臣】闻故明末年各省漕粮皆系世职官领运漫无考成以致无官不侵蚀无年不拖欠无日不追比粮归奸槖而在上者无可如何流弊至极迨
本朝定鼎之后责成各卫见任守千等官领运按运考成欠者置之以法完者准与优陞不数年而锢弊一洗嵗嵗全完此有劝有惩使知有利有害而自为趋避之明验也【臣】愚以为今既大费财力高筑坚堤必须按里设兵使之住于堤上逐日看守并将疏浚修葺事宜一切责成之外河自云梯闗而下至于海口为两河朝宗要道每堤一里必须设兵六名每兵一名管堤三十丈堤根栽柳务活堤旁畜草务茂堤内则乗暇添土逐渐幇寛毎二里半建一墩令十五兵居于墩侧毎墩给浚船一只各系铁扫箒二个于船尾系绳以五丈为度每月之初一十一二十一日两岸墩兵一齐各乗浚船或布帆或鼓棹或缆锚下铁扫箒于水底流刷沙往来上下必令五丈之系绳不能到底而悬铁扫箒于水中方止两岸共堤一百六十里设兵九百六十名给船六十四只再设兵二百四十名给船十二只专令浚堤外至海口一带之淤沙自云梯闗至海口应共设兵一千二百名应设守备一员千总二员把总四员给浚船七十六只各分汛地而责成之自云梯闗而上南岸至清口北岸至清河县各长二百里毎里设兵三名毎名管堤六十丈五里建一墩令兵十五名住于墩侧毎墩亦各给浚船一只铁扫箒系绳以四丈为度应共设兵一千二百名守备一员千总二员把总四员浚船八十只亦照前法责成之自清河县至宿迁县两岸各长二百里每里亦设兵三名毎兵亦管堤六十丈五里建一墩令兵十五名住于墩侧毎墩各给浚船一只铁埽箒系绳以三丈五尺为度通共设兵一千二百名守备一员千总二员把总四员浚船八十只亦照前法责成之自宿迁县至徐州西两岸约各长三百里毎里设兵二名每兵管堤九十丈五里建一墩令兵十名住于墩侧毎二墩给浚船一只铁扫箒系绳以三丈为度通共设兵一千二百名守备一员千总二员把总四员浚船六十只亦照前法责成之内河自清口西南至翟家坝南共长一万八千余丈应共设兵四百名毎兵管堤四十五丈五里建一墩令兵二十名住于墩侧堤根栽密柳坦坡畜茂草坦坡之外二十丈俱密种茭荷蒲苇菱芡之属为永逺防堤之策应设守备一员千总一员把总三员运河由清口至邵伯镇南约长三百三十里毎里设兵二名毎兵管两岸堤各九十丈五里建一墩于西堤令兵十名住于墩侧其栽柳畜草等项俱照翟坝一带之法责成之应共设兵六百六十名守备一员千总二员把总四员以上六营通共设兵五千八百六十名俱设步兵而无庸设马内以一分为百总管队准支步战兵粮饷其余九分俱支步守兵粮饷其应设兵五千八百六十名容【臣】移防江南督臣于江苏所属额兵内抽调步战兵五百八十六名步守兵一千四百十四名尚缺步守兵三千八百六十名容【臣】遴选召募毎兵毎月支银一两米三斗毎嵗共需银四万六千三百二十两共需米一万三千八百九十六石连守备千把总等官之俸薪马干等项毎嵗约需银四万九千余两应将淮扬徐三府州属并灵璧一县额设之堰募堤浅等夫查明全裁即以夫工充此兵饷其不敷者容【臣】于河库钱粮内通融拨给嵗需米石亦于河库内动银买给一并容【臣】于年终报销至应给濬船二百九十六只必须打造毎只约用银三十四两共约需银一万两巳经【臣】于另疏
题明矣其各弁兵建旷朋扣等项照例扣贮以为各处嵗修及修艌濬船之用其各官兵不必设造盔甲其鎗刀械帜之俱令自备如各弁兵所管地方堤坡坚实日渐幇寛并无浪窝残缺之处柳密草茂外河之水果深五丈四丈及三丈五尺不等内湖坦坡之外茭苇荷蒲盛长如是三年无异将该管守兵拔为战兵战兵拔为把总把总拔为千总千总拔为守备有缺即题陞无缺则报部照伊应陞之缺遇缺即陞如各弁兵所管地方堤坡不坚或并不幇寛反有浪窝残缺之处并柳稀多枯草被芟割外河之水不及五丈四丈三丈五尺三丈等深内湖茭苇蒲荷废弛不种兵责四十板枷号一月穿耳徧游示众仍革去粮饷另行遴补千把总革职守备降二级调用若各弁兵该管地方因循阘茸以致冲决堤岸者官革职拿问兵从重处死以上俱责成总河【臣】亲往确验并不时委官差人严查密察务使各弁兵人人警畏不敢稍弛如此则贤否别而劝惩昭利害攸分当莫不勉励鼓舞共相守防保全河道之人多而隂谋废坏之徒无可逞其奸计若果久而勿替虽百世可保无虞不特三年而巳也至于一例之河道而【臣】议设兵船有多寡之殊者盖下流既通则上流可无意外之滞是以外河独重于云梯闗以下也又虑水底之事目不能及设有意外骤淤之处其本汛浚船不能即疏则又当立调各汛船兵协力疏浚各疏本汛以守其常通融协助以防其变而黄河无虑矣黄河无意外淤浅之事则淮河自是安流淮河安流则运河益可无恙其翟坝一带之兵倍于运河者翟坝一带当淮河之冲为上流最要之地也又查归仁一堤巳经侍郎【臣】折尔肯等同【臣】察审具
题见在候
防俟
命下之后应作何接筑竣工之处容【臣】另议
题请至其间或更有应损益増减及一切未尽事宜有
毋庸渎
听者容【臣】竟自举行有必当上
闻者容【臣】随事入
告可也抑【臣】更有陈者凡一切工程需用钱粮多寡之数虽皆【臣】确核估计然凡有可以设法节省之处【臣】自当格外力求节省至一切堤岸河身之逺近丈尺有按册而稽者有无案可稽约里而计者虽无大错然其中细数或有与疏内未必恰合者统容【臣】于临时确丈为凖若夫【臣】条奏八疏内之一切事宜有【臣】亲自勘验复采舆论酌妥定议者有【臣】虽访实情形而无暇往勘特遣的当亲信之人确验绘图向【臣】一一陈説斟酌定议者有得之人言而【臣】广谘博访果属可行因而定议者总以事闗
国计民生如【臣】之庸愚断不敢偏执巳见惟有广集众
智竭【臣】之驽力愚心以仰荅
皇上巳饥巳溺之怀并简拔【微臣】之
殊恩于万一而巳至于黄淮为患延蔓多年倘获邀皇上齐天之福得以奏绩则运道民生俱为万幸设【臣】才术浅昧料理失宜以致徒糜时日虚费钱粮无益于民生运道并旋修随圯限内冲决则请将【臣】从重处分以为后来溺职者之戒统俟工程告竣之后恭请
皇上特遣大臣确验定夺者也伏候
睿裁

[book_title]文襄奏疏巻二
河道总督靳辅撰
治河题藁
敬陈经理第一疏【以中河之土筑堤】
题为敬陈经理河工事宜第一疏事窃【臣】看得今日治河之最宜先者无过于挑清江浦以下河身之土以筑两岸之堤【臣】前疏巳备陈之矣惟是募夫一节如在工程稍缓量用人夫数万名者不难就近招募然【臣】前疏因恐水涨无归又生他变欲于一二年间将两河工程概图完竣是以挑浚黄河之夫议每日用至十二万有竒之多尚有其余各疏内挑浚帮堤堵决各工所需人夫每日亦不下七八万总计每日用夫二十万念淮扬附近断不能有如许多夫应募故不得不将挑浚黄河之夫议令江南隣属并河南山东协募也今
廷议谓逺派各省恐不肖官役借端扰民请
勅【臣】酌量设法就近募夫不致悮工等语【臣】思道逺工长不肖官役借端扰民之事诚难保其必无然就近召募则断不能取齐若仿照旧例多加工食以鼓舞招徕之则动须増费数十万两从何设处且使即加给工食而淮扬被水巳久困苦灾黎除死亡卖身之外其逃散四方者一时不能聚集应募者少必至悮工【臣】反覆筹酌更得侉车代挑之法凡下锹掘土并夯杵成堤俱用人力其往来运土则以侉车约可省夫一半并原限二百日完工者改为四百日完工则前拟每日用夫十二万有竒者今止须用夫三万余名并车三万余辆足矣又其余各工每日亦需夫七八万其间但有可用侉车以省人力之处容【臣】随时斟酌而行则需夫不至太多可以仰遵
廷议就近设法召募济工矣至所需侉车查江南非出产之处但若议东豫二省雇募恐仍有不肖官役借端扰民之事容【臣】竟动钱粮行济东兖开归等府价买解淮济用统计南岸自白洋河歴云梯闗至海口北岸自清河县歴云梯闗至海口挑河筑堤工程其所用人夫工食车辆绳绊以及一切诸费容【臣】设法节省总于原题第一疏内所估需银九十八万九千七百九十八两四钱数内期于足用惟是车辆等项一切俱不民而尽属官买则其间料理之烦更多数倍【臣】再四思维必须将【臣】第七疏内所议守堤官兵豫为设立责令照管夫车督率夯杵在伊等即系将来守此堤工之人自能尽力以图坚固更为一举两得之道若夫两岸遥堤【臣】原题面寛三丈底寛七丈髙一丈二尺每堤一丈用土六十方然【臣】又各处阅歴细察情形遥堤固属必需而缕堤尤不可少盖黄河流急则沙行流缓则沙垫而河身窄则流急寛则流缓今莫妙于筑缕堤以束水而以遥堤并加筑格堤用防冲决使守堤人等尽力防防缕堤设或大水异涨即有漫冲亦至遥堤格堤而止自不至于夺河成缺该守堤人等随即星将缕堤仍旧筑起为工亦易【臣】请将原估筑遥堤之土六十方分筑遥缕二堤并量増格堤其缕堤顶寛二丈底寛六丈髙六尺每缕堤一丈用土二十四方遥堤顶亦寛二丈底亦寛六丈髙八尺每遥堤一大用土三十二方二共用土五十六方较之原估每丈余土四方或隔五七里或隔十余里即以所余之土再筑格堤一道格堤顶寛二丈底寛六丈髙五尺以上各堤均令守堤人等一并加意防防并将各堤逐年加帮务极髙厚可也再查南岸白洋河以上至徐州一带堤工长二百八十里北岸清河县以至徐州一带堤工长四百里其间残缺危险在在皆然断须急为并治至于治之之法【臣】筹维再四若徒加帮遥堤则既不能束水而又无重门之障良非至穏之着莫妙于亦于近河去处加筑缕堤并量筑格堤以为外藩其残缺遥堤亦即一体加帮髙厚方称万全也惟是工程浩大既不能多用民力亦不敢全动官银除【臣】先经严行各该州县速拨民夫加帮旧堤俟详至务令一律加帮外其所议加筑之缕格二堤必须动支钱粮募夫兴举者也至此项堤工凡在骆马湖以下者俱照白洋河以下之式缕堤筑顶寛二丈底寛六丈髙六尺每堤一丈用土二十四方两岸共计二百里约长三万六千丈用土八十六万四千方又应筑格堤约七千二百丈顶寛二丈底寛六丈髙五尺每丈用土二十方共用土十四万四千方骆马湖以上缕堤格堤俱筑顶寛二丈底寛六丈髙五尺每丈用土二十方南北两岸除骆马湖水占之处不必筑堤外其余约长四百六十里计应筑缕堤八万二千八百丈格堤一万六千五百六十丈二共九万九千三百六十丈计用土一百九十八万七千二百方以上两岸缕格二堤通共用土二百九十九万五千一百方每方止以用夫三名计银一钱二分科算共需银三十五万九千四百二十四两如此则人力既尽自可少意外之虞矣至于管工等官所管工程坚固合式与否其议叙议处之法容【臣】于第七疏内一并确议题
请伏候
睿裁
敬陈经理第二疏【烂泥浅挑引河二道】
题为敬陈经理河工事宜第二疏事该【臣】看得洪泽湖下流髙家堰西北至清口一带即烂泥浅等处也【臣】原请于河身两旁各挑引水河一道共需银一万七千二百八十两
廷【臣】先议应如【臣】议速行挑浚等语后议大修既议暂停此第二疏内引水河工程无庸议等语防
皇上轸念运道民生
敕【臣】再行确议查本年八月内洪泽湖下流烂泥浅一带巳经淤断黄淮相隔约有二十里之遥虽议堵决束水而不挑引水河则淤泥拦阻在前淮流不能下注是以【臣】随于急工并举等事案内一面
题请钱粮一面檄行淮扬道召募人夫专委原估淮安府山阳县革职知县柳天正为监理官着令督同分管官六员并【臣】又委【臣】标効用官四员协力催督先筑土坝一道拦阻黄流将淤断河身挑挖疏通于八月二十一日兴工至十一月初二日业巳告竣目今淮水直抵土坝秪因河底垫髙髙家堰三官庙等大决口虽巳闭合龙门仍有次小决口数处尚未堵完淮水下注无多是以未经开坝俟次第堵塞淮水加强自即开坝通流惟是原疏因正河浅阻估挑引河二道今正河全淤业巳挑通应作挑引河一道科算尚有一道未挑必须及早挑浚深通庶来年伏秋水涨之时淮水有路遄行不致更生他变也伏候
睿裁
敬陈经理第三疏【幇髙堰堤以束淮济运】
题为敬陈经理河工事宜第三疏事该【臣】看得髙家堰等一带临湖堤岸无论石埽板工莫不残缺单薄幇修之举万不容缓前据淮扬道佟康年山旴同知多宏安等估计共需银三十九万五千五百五十九两零【臣】相度情形条议槩筑坦坡之法可节省银二十万一千七百余两实估银十九万三千八百两
廷【臣】先议应如【臣】议修筑坚固等语后议大修既议暂停此第三疏内修筑坦坡工程无庸议等语防
皇上轸念运道民生
敕【臣】再行确议【臣】查运河底垫必须大挑以济来年春运【臣】见于第五疏内议请矣但运河既议挑深若不束淮水入河济运而仍容黄流内灌则不久复淤岂非徒费钱粮徒劳民力耶【臣】是以将髙家堰等临湖一带堤工决口见在上紧堵塞束淮济运也但自髙堰三官庙大决口闭合龙门之后湖水陡长二尺有竒连日西风鼓浪便见汹涌之形此犹在冬凉水落之际也待至来嵗伏秋自是更加滂湃似此一带残坏之堤若不及早自下而上次第火速幇修务极坚固势必又于单薄之处更生冲溃之变一经再冲则淮水仍复旁泄黄水仍复内灌运河仍复垫髙漕船既阻滞不通而见在挑河堵决一切大费之工尽归乌有矣【臣】言念及此心胆皆栗除一面仰请
皇上俯念运道钱粮闗系至重允【臣】仍照原估动银十九万三千八百两之数一律幇筑外但此幇堤之工甚长而来年伏秋水涨之期不逺若待部覆之后方行兴举则时日有限而工程浩繁必至贻悮【臣】巳一面檄行淮扬道并饬督山旴同知多安协理河务原任扬州府通判俞森原任革职山阳县知县柳天正等严督分管各官【臣】更委【臣】标効用候缺守备陈杰等带领其余効用各官协力分工星飞催儹矣相应一并
题明伏候
睿裁
敬陈经理第四疏【并修清水潭以束淮敌黄】
题为敬陈经理河工事宜第四疏事该【臣】看得运河以西临湖一带堤工自武家墩歴髙家堰髙良涧至周桥闸共计大小决口三十四处俱应堵塞又自周桥闸至翟家坝应筑土堤一道其中成河九道之处亦应堵塞以上工程先据淮扬道佟康年山旴同知多安等估计共需银七十万五千八百余两【臣】相度情形议不复砌石工惟下埽与包土兼用并筑坦坡制水可节省银四十余万两实估需银三十万两又堵塞桃源清河安东三县黄河新旧各决口估银八万两共需银三十八万两等因
廷臣先议应如【臣】议堵筑坚固等语后议大修既议暂停此第四疏内筑周桥闸等处之堤及堵各处决口工程无庸议等语防
皇上轸念运道民生
敕【臣】再行确议查【臣】自到任之后偕
钦差侍郎【臣】折尔肯等查勘工程目击武家墩决口水势汹涌埽台缺陷询据原任淮扬道降调副使黄桂山旴同知多宏安禀称自上年九月至本年二月经原任革职同知李徳燿署事同知李朝事二官在于本工越筑埽坝共用过工料银五千七百三十两有竒筑过浅处及稍深处工程一百余丈尚存中深处三丈有竒未经闭合忽于本年三月初五日桃汛泛涨复行溃冲今决口见寛十丈有余深四丈有余难以堵塞必须逺越另做又估银一万七千二百八十二两有竒等因【臣】往来相度见决口之下两岸俱属坚堤若筑拦河大坝约可省费过半随行淮扬道佟康年力督该防于五月初二日兴工至七月二十三日闭合龙门九月初九日完工在案又本年九月初三日【臣】因黄运两河处处淤浅竟有河水仅深数寸者回空阻滞难前【臣】焦思筹酌随具急工并举需费浩繁等事一疏一面
请借钱粮一面飞檄中河南河两分司淮扬淮徐两道并淮安府知府及各防印河官至见任官不足于用又复遴委罣误能员并【臣】标効用弁员分头协理【臣】居中调度往来查勘不时严加催督及自于家冈决口断流之日黄水陡长二尺而白洋河闭合龙门黄水又増尺余【臣】复亲诣下流见黄水尽从王家营张家口决口西奔而清江浦以下云梯闗一带防有断流之势【臣】复飞檄道防印河等官将王家营张家口邢家口二铺口并一切无名小口尽行堵塞见在加幇寛厚其回空漕船巳进甘罗城草坝者约有十分之七八此十一月望前之情形也近因天气久晴兼之隆冬寒冻黄水槩消四尺黄河古城一带运河板闸一带仍复胶浅其未进草坝之回空俱在宿桃地方【臣】一面檄行司道府防印河各官分头设法捞浚逐船送过浅处一面飞催山旴同知多宏安等星将髙家堰髙良涧一带上紧幇堤堵决以束淮流至髙家堰三官庙大决口虽工程浩大水势湍腾然两头儹筑计长一百八十一丈五尺巳于十一月初一日闭合龙门又髙家堰六安沟决口筑坝六十八丈五尺管家西决口筑坝十二丈八尺俱于十二月初一日闭合龙门见在各各加幇寛厚惟是临湖一带决口三十四处尚有三十处未经堵塞兼之黄河下流底髙淮水下注未能直下刷沙【臣】再四察度见将髙家堰未堵次决口数处饬督各官无分昼夜飞星堵塞大约嵗内可以断流髙家堰决口尽行断流之后淮流便可加强再于来春将髙良涧各决口次第上紧堵塞则淮水大强可以助黄刷沙并济来年重运矣至筑翟家坝之堤并堵成河九道之工程如不乗时并举则清水潭万难修治不特髙寳等七州县田亩永无播种之期而重运经过决口危险异常殊非长法且将来杨家庄决口堵塞黄河复归故道之后淮水翟坝旁分不能敌黄黄水势必又从清口内灌淤垫运河悮运非小必须次第修筑是【臣】原题需银三十八万两堵决筑堤等工业巳陆续兴举断难议缓以致有半途而废前功尽弃之虞者也【臣】未敢擅便伏候
睿裁
敬陈经理第五疏【挑河以济重运】
题为敬陈经理河工事宜第五疏事该【臣】看得大挑运河并幇堤岸以及堵塞清水潭大潭湾东西堤决口六处等工【臣】前疏内条议除可节省堵决银四十余万两之外其实需银五十六万七千三百十二两
廷【臣】先议应如【臣】议务须挑通堵筑坚固等语后议大修既议暂停此第五疏内挑浚运河并堵清水潭等决口工程无庸议等语防
皇上轸念运道民生
敕【臣】再行确议查运河自黄流内灌之后日垫日髙本年八月内不但河水停而不流而河边拆为十字底渐干涸【臣】随于急工并举等事案内一面
题明一面严督道府防印河官并遴委各官星募人夫闭坝挑浚彼因回空急须修艌不能久待深挑止量挑一二三四尺有竒不等于九月初七日开工十月初一日完工即于次日开坝放船目下河水深者有四五尺而浅者止二尺及二尺四五寸不等回空虽可勉行而重运必须加挑今【臣】拟于来年立春后十日地冻将解之时即行闭坝大挑先挑面寛八丈底寛六丈深六尺每河一丈先挑土四十二方即以之幇筑堤工除本年九月内业巳每河一丈挑过土十余方及五六七八方不等外其余应挑土方或俱募人夫或仿照【臣】第一疏内以车载代挑之法统容【臣】临期斟酌量卸土之逺近而行总限一百日完工其来年春运过淮之期必须略为寛限查康熙十六年起运十五年分粮船系五月初九日过淮全完七月初十日过临全完今康熙十七年起运十六年分粮船拟于四月初旬内挑河完工开坝放船起约在五月终可以尽数过淮全完一经过淮【臣】自不令停留严加驱赶务于七月中旬内尽催过临总期不悮十七年回空以济十八年春运可也伏乞
皇上敕部将十七年春运过淮之期准【臣】寛限至于【臣】
前
题疏内每河一丈估挑土八十四方一则深通运河二则幇固堤岸原属必须之工今连本年九月所挑合之来春所挑共止拟每丈先挑四十二方者盖工程太大断断不能速竣而漕船难以久待又不敢将重运轻议由湖冒险越行是以不得不先挑一半其余一半挑河幇堤并堵塞清水潭各决口等工程伏祈
皇上俯允照【臣】原题之数容【臣】随时相机而行总之务期节省并断不施工于无用之地以致糜费钱粮以尽微【臣】职掌也伏候
睿裁
敬陈经理第六疏【改调河员以供大修】
题为敬陈经理河工事宜第六疏事窃【臣】看得【臣】前题
此第六疏内一切事宜有经
廷【臣】议允者有
廷【臣】议称无庸议者防
皇上命【臣】再行确议【臣】谨随时之宜复加详酌逐一议请查南河中河北河通惠四分司向来各止汉官一员至前任河【臣】罗多任内各题増满官一员巳经八年矣【臣】到任之后据南河分司蔡音达礼等中河分司沈图等面称伊等管理河工凡一切催夫办料各事宜必得各有司同心协理方能有济乃地方官员视分司为赘疣往往呼应不灵不若道官所行之奉命惟谨而蔡音达礼更称伊等例应三年一换方其初到任之时诸凡未谙及一二年后才觉熟练而又届瓜期不若道员之久任等语【臣】思其言皆切实事属确情是以请将中河南河北河通惠四分司裁去其所管事务就近归并各该道兼理也今部覆中河南河北河三分司俱应如【臣】议裁惟通惠分司所管事务有报【臣】衙门者有竟报工部者且所属河道俱系旗下地方不便交通永道管理相应仍留等因是此四分司应裁应留之处
廷【臣】巳有定议【臣】无庸更为置喙矣至于裁同知三员将宿桃二县主簿四员分管两岸并嗣后堤岸冲决该管知府与道员一体处分
钦工民工俱照定例议处大计荐举等典除布政司按察司外其余道府防州县以下各官必河道无冲决之事并旋冲旋堵不致夺河成缺淹没田禾殃民损课者方准卓异荐举决口工程限半年内堵塞迟违俱有叅罚工大难完者预行
题明等各情由俱应照
廷【臣】原议俟
命下之日即令所裁分司六员同知三员赴部改补并宿桃主簿更定职掌余俱载入例册遵行惟是淮徐道驻劄之处【臣】前疏议令移驻邳州盖以邳州为适中之地也及【臣】亲至邳州见该州地虽适中而不无偏僻宿迁县为漕运咽喉之地向有中河分司驻劄今中河分司一切事务既裁归淮徐道管理应令该道移驻宿迁县方为妥协又山旴同知所管归并山清同知运河亦有清河县地方应将山旴同知官衔改为山清旴同知者也至【臣】前疏请调防印官十四员分理大工曽经
廷【臣】议允今【臣】将第一疏内原议限二百日完工者改为限四百日完工原议用夫十二万有竒者改为用夫三万余名其用车运土之处又于第七疏内议
请预设官兵分头料理是第一疏内原请用监理官十二员者约可省用六员又第二第三第四各疏内一切工程见在次第催儹比至部覆之时约可完十分之二其原请用监理官五员者约可省用一员二共可省监理官七员尚少监理官七员又南岸白洋河以上北岸清河县以上议増缕格堤并第五疏内先挑运河淤土一半以幇两岸堤工约需监理官八员内除见在之徐属同知祖文明邳宿同知苏嵋扬州府管河通判聂文魁等三员可以分工监理外尚少监理官五员通共实需监理官十二员内有原任扬州府降调通判俞森已经奉
防还其原职见在髙家堰等处协理河务并又有原任淮安府山阳县革职知县柳天正年壮力强素称才干因十五年分山阳髙家堰并里河堤工冲溃罣误革职曽经漕运督【臣】帅顔保等以天正清亷爱民
题请将天正革职留任虽部覆未经允行而士民之爱戴天正者迄今不忘本年八月内【臣】因烂泥浅一带淤断必需能员督夫挑浚据淮扬道佟康年力保天正可用而漕臣又屡屡面称其能【臣】随委天正为监理官令之督率分管各官逐段深挑而天正躬亲泥淖之中不辞劳苦不避风雨无分晓夜与夫役同甘辛不七旬而将二十里淤土尽行挑开其间有泥深丈余人力难施之处天正随机造器设法疏通不特功难冺没而其实心任事之槩与勤敏干练之才洵为难得之品士民之称其善政而讼其寃枉者牍且盈几【臣】爱其勤能已复委令协助山旴同知多宏安分工堵塞髙家堰髙良涧等处决口去讫俟其再着劳绩之时【臣】当另疏保举以酬其功除此二员之外尚少防印官十员又查有原任淮安府睢宁县因钱粮降级续完开复见在赴部铨补之知县石之玫者【臣】因勘阅徐州堤岸道过睢宁闻之玫先年为睢令之时督筑堤工无分昼夜驻宿河干凡一切政务俱在工所办理毫无贻悮且堤工一日不完则之玫一日不肯稍自暇逸等情臣复询之淮徐道降调副使戴圣聪而该道之称许之玫者与臣所闻无异并臣前疏所请之山东单县知县今陞北城兵马司指挥韩第原任五河县丁忧知县陈显忠皆系实心勤干之员均可不负监理之任者伏乞
皇上允臣所请
敕下部臣将石之玫韩第二官令之就近来淮监理并行陈显忠原籍催令作速赴工又除此三员之外仍少防印官七员容【臣】将原疏请调之太平府同知刘沛引扬州府同知王兴元池州府同知管通判事喻成龙宁国府通判常君恩庐州府通判黄际防清河县知县刘光业宿迁县知县李灿等七员就近调取赴工并责成监理可也至此官七员【臣】原请出缺另补今查刘光业李灿二官虽任冲疲之邑而年青才敏似可就近兼理河工容【臣】督令二官驻工办事不必更令出缺又刘沛引等五官皆系防员与正印官不同尽可调取赴工工完回任亦无庸出缺此即【臣】前疏所称或更有应损益増减事宜有必当上
闻者容【臣】随时入
告者是也至于一切工程凡用监理防印官一员者必须用分管佐杂官员以佐之今【臣】共用监理官十八员计需分管官一百八员查江南微员近因打造鸟沙等船闲者甚少除【臣】现于革职废员之中择其勤干者一体委用外然不敷尚多【臣】请容【臣】于东豫二省佐杂官员之中查其职掌稍闲而才干可用者随便调取共襄大工方为有济也至于管工之监理分管各官伊名下派修之工合式坚固与否必须优定叙録之典严立处分之法以鼓劝而儆策之方可责其黾勉趋事今
廷【臣】议称如果工程合式坚固俟奏销之时工部核明交与吏部酌量从优议叙等语【臣】本不应再渎但念黄运两河无嵗不修无年不坏流弊至今极难补救乃以微【臣】庸劣之才孱弱之资而膺兹艰钜之任政不啻以螡负山此【臣】自知之最明者也祗以
君恩深重不敢不勉竭驽骀以期仰副
知遇于万一是用广谘博询考古酌今谬陈修治之计然而工程浩逺料理艰繁不得不将【臣】所知所见允堪任用之员列名题请惟是此等官员之中除栁天正原系废员外余者或系见任或系候补因其贤能而调取来工使之或离其见在之城郭而处于泥淖之中或离其见在之室家而日与夫役为伍或离其乗舆张盖之荣而奔走于荆榛草莽之下尤且日费无资舟马自备直待胼胝辛勤幸而工程告竣方得或回任或赴补或归家若稍不合式更有严防重处之虞其舍易就难舍利就害至于如此茍不预定优陞之典使之知有可至之途踊跃争趋一官倡率于前而千夫効命于后又安望其事之克济以共成此莫大之工也伏乞
皇上俯念运道民生闗系至重此番极大工程与寻常筑堤堵决者不同将监理分管各官准照微【臣】前疏
题请之例凡监理分管等官所筑堤工处处合式坚固该管防印河官出具甘结道府验实加结申送【臣】衙门亲勘无异者俱准照伊原任应陞之缺加二级从优即陞如有原非正途者俱作正途一体陞迁至于分管官所筑堤工有一处夯杵不坚盛水即漏并有一二丈不丰满合式者降一级调用两处夯杵不坚盛水即漏并有三四丈不丰满合式者降二级调用三处夯杵不坚盛水即漏并有五丈以上不丰满合式者革职监理官所辖分管官有因筑堤不坚固合式一员议处者罚俸一年二员议处者降一级调用三员议处者降二级调用四员以上议处者将监理官革职如议处议叙相同者准与抵算如监理官揭防者准免连坐如此则功罪昭明贤者益奋而不肖者知勉工程可望坚固而无阘茸贻悮之虞矣他如劣员凡有更换银色短少分两扣尅回头等弊并奸徒言惑众暗坏工程等项俱应遵照
廷议凡有发觉容【臣】挐问究审具
题重惩可也抑【臣】更有陈者挑浚筑修之工虽经遴官委任然募夫办料必须附近地方官同心协力始克有济乃迩来之附近有司视河官为赘疣河务为余事一任催呼漠然罔应查定例地方官员催夫不发诿非本汛并买料不速解送以致迟悮河工者定有处分之例
功令煌煌毫不知畏总縁处分尚轻耳【臣】请嗣后兴举大工其附近地方官不协同设法募夫不将急需之柳草等项一切物料火速协买上紧解运以致迟悮河工者容【臣】不时
题防将州县官降三级调用道府官降一级调用如此庶各各知警可免贻悮又河南山东俱有特设管河道嗣后凡勘阅情势估计工程报销钱粮应归管河道专责其一切督催挑河筑堤夫役并买办物料事理必须该地方之道员协同催儹聨衔防详一体责成方为有益也相应一并
题请伏候
睿裁
敬陈经理第七疏【立劝惩以儆污吏】
题为敬陈经理河工事宜第七疏事窃【臣】看得疏通运道全在束水归漕而欲束水归漕则舍徧筑坚堤更无善策但不肖官员奸民蠧役率皆喜动恶静乐于有事而苦于无事往往有隂求败废之者是以坚堤既筑之后必须设防守之法否则不久必坏犹之未修筑堤也既设防守之法尤当立劝惩之典否则不久必弛犹之不防守也【臣】再四思维反覆筹酌是用谬陈尽裁夫役特设官兵令之各驻堤上将防守修葺事宜一并责成之并请严立议处优定议叙之例以鼓舞而儆戒之也
廷【臣】先议应照【臣】议等语后议大修既议暂停无庸议
等语防
皇上轸念运道民生
命【臣】再行确议【臣】惟髙堰等诸临湖一带堤工【臣】见在幇寛塞决束淮济运而黄河两岸各堤尤须次第速筑是原议防守之兵诚属必须者矣惟是堤成而后设立官兵交给防守更不若先设官兵而即令协同看筑堤工之为尤妙也盖【臣】自到任以来迄今八月凡淮扬各处堤岸莫不尽行亲勘有虚松頽塌者貛貍钻穴者大约皆因夯杵不坚无人看守所致及观民间新幇之堤甚有以大凷湿土叠累而成者其空松之状何待水冲凡骤雨一淋即便塌卸似此工程又安能御怒涛之撞击也揆厥所由总縁筑堤之人痛痒不闗止图茍且完工并不求其坚固虽督筑之官定有黄河一年内河三年如限内冲决从重处分之例然大抵止顾目前不思逺虑且即有实心任事之官而一二人之耳目有限安能徧察数十里之工程与盈千累万人夫之勤惰是以欲堤岸之坚固原属最难今兴举大工虽设监理之防印官率同分管之佐杂官不时勘查催督然工程浩逺耳目难周诚有鞭长不及之虑若先将应设之官兵预为设立每兵一名交河堤四十五丈并人夫一二十名车一二十辆与之令其日则催夫运土勤督夯杵夜则看守料物照管车辆且告以此堤既成之后即系尔永逺防守之工保过三年定即从优拔补若因夯杵不坚而有意外冲决之变则获罪不小性命攸闗非比泛常等语在此等官兵既知利害两途判若霄壤且不费巳财而尽皆他人出力自必尽心以求坚固况更加分管官之往来催儹监理官之统督稽查自可无茍且塞责之工洵为至当不易之计也【臣】请
皇上俯念河道闗系重大容【臣】将应设官兵即为预设责成协同筑堤其遴补官弁召募兵丁之处并容【臣】量才确酌务令人地相宜另行咨
题报部至【臣】前疏议每兵一名所管之堤有三十丈四十五丈六十丈九十丈之不等原从汛地有易险之不同起见今【臣】复加斟酌顶冲危险之处每兵止管三十丈亦属繁难而寻常平易之堤每兵管至九十丈亦皆闲空今莫若每兵一名一律管堤四十五丈及待伏秋水涨之时则调取闲空汛地之兵协守繁难危险之地更为妥当又每兵一名其所管之遥缕堤四十五丈皆系顶寛二丈底寛六丈必须逐年加幇髙厚以图久逺以保万全其按年责成加幇堤工之尺寸容【臣】俟堤成之日另行酌议
题请为例但以一人而幇堤四十五丈力少工长难期寛厚【臣】拟每兵一名听其自募幇丁四名一并同住堤上共相守助至幇丁既同官兵协守堤工必须代为预谋生计【臣】往来相度目击黄河两岸近堤之处颇多无人耕种之荒土即其间亦有成熟民田而瘠薄不堪纳粮无防【臣】请嗣后凡离堤一百八十丈以内俱为河地将此地分给幇丁耕种责成协保堤工至此等地土凡原系荒地即令幇丁开垦或间有见在纳粮之田即令业主为幇丁或听业主拨伊家属为幇丁协同保堤挑土加幇髙厚此幇丁之制一成则人力益众而防守益密再加铁埽帚随时探浚设有骤淤更调各汛船兵协力疏浚之法久而勿替便可永保无虞不特三年一年而巳也至【臣】原题共设兵五千八百六十名内请于江苏所属抽调二千名尚少三千八百六十名俱行另募今
廷议准于江苏所属额兵内抽调战守兵二千名再于【臣】标兵内亦移步兵一千名守堤其尚少二千八百六十名准【臣】选募等因查【臣】标官兵系隶山东省经制而不在江南且北至张秋起南至珠梅闸止一带三百七十余里皆系【臣】标官兵汛守其间弹压地方催儹漕船防送差使责成甚多尚苦不足断难逺调况设兵守堤责成修葺之法【臣】愈思愈当其山东河南二省【臣】亦欲次第一律举行但江南未经定制是以迟迟俟江南定制之后容【臣】再将东豫裁夫设兵之处另为
题请是【臣】标官兵应俟将来另题俾防东省堤工此江
南守堤之兵仍请
皇上俯允照【臣】原题添募三千八百六十名所需粮饷除裁一切各夫工食之外统容【臣】于河库内动支给发盖设兵幇丁之制一定则每年嵗修钱粮亦可量图节省以节省工料之资补兵饷不敷之用并不更动公帑而河堤保固运道以通民生以奠诚一举数得之利故【臣】敢于力请也又归仁一堤仍在确酌俟随后另
题外至于所修工程内微小事宜准【臣】竟自举行工完
销算之时开明具
题若事大者仍行
题明并守堤弁兵议处议叙之处以及盗决故决拟罪
之例俱经
廷【臣】议允应照
廷【臣】原议【臣】无庸更议倘有未尽事宜应损益増减者
仍容【臣】临期分别或竟行或入
告可也总之【臣】以一介寒微驽骀陋质防
皇上屡加拔擢以重寄【臣】虽肝脑涂地亦不足以仰
荅
殊恩于万一是以虽自知才力之不能胜任而仍不敢因循茍且必欲勉强筹维以期得当至其间干系重大设有疎失获罪不小旁人每为【臣】危为【臣】虑而【臣】不敢自计也【臣】惟竭区区报
主之心以尽分内之职掌而巳若夫各疏内一切工程
如捐纳人多钱粮凑手则自奉
俞防之后大约三年可以告竣如限期之内黄淮不复故道粮艘不能通行民生仍在昏垫容【臣】自行纠劾恭请
皇上严赐处分以彰
功令倘邀
皇上齐天之福幸而告成其堤工之坚固与否仍请皇上特遣大臣确验定夺者也伏候
睿裁
江南大修疏
题为江南大修河道业已题奉
俞纶豫省嵗修工程微【臣】势难兼顾伏乞
皇上睿鉴责成河道抚臣就近勘核随机兴举以固河防以保运道事窃【臣】惟河道嵗修工程乃未雨绸缪之策若应修而不修则堤岸难保无虞不应修而亦修则糜费甚属可惜是以【臣】于一切工程莫不亲诣河干与该管各官详审确勘定议兴举其有巳经勘定而仍当损益増减者亦复随时酌宜不惮更改此【臣】区区之心欲于保固河防之中更求节省钱粮之法也今据河南管河道王日藻详估三处嵗修工程共需银二万六千余两当此河帑告匮之时动支如许银两而【臣】未细勘情形确量丈尺设其中有滥兴工作浮估钱粮之弊【臣】何由而知即欲亲行查勘而往返之程不下三千余里江南大工方在兴举【臣】断不能逺离贻悮反覆筹维惟有仰请
皇上将豫省河务责成河南抚【臣】就近料理凡一切估计嵗修工程但着该抚臣亲勘核定一面兴工一面移防【臣】衙门知照其有应
题应咨事件亦聴该抚臣主藁防【臣】
题咨其间【臣】若有见闻所及必与抚臣尽心参酌断不因巳经责成抚臣而【臣】遂置豫省河工于膜外至豫省堤岸自责成抚臣之后设有疎防冲决之事【臣】不敢竟诿之抚臣愿与抚【臣】一同聴候照例议处以重河防以信
功令俟江南大工告竣之日应否仍旧容【臣】等再为酌
议
题
请定夺盖河南抚臣衙门驻劄河干而
敕书内原有兼理河道字様与别省抚臣不同且抚臣就近勘核事必得当而属员奉行亦速欺冒之弊亦无所施【臣】逺处江南鞭长莫及呼应不灵不能周知情形确查弊窦是豫省河务责成该抚臣亲行兼理较之【臣】衙门隔逺遥度者其得失相去正不啻天渊之别也縁系条陈河防重务事理贴黄难尽伏乞
睿鉴全览
敕部议覆施行
指陈河道疏
题为指陈河道危切仰祈
睿裁事窃【臣】看得归仁一堤原以障睢湖诸水使之由白洋河入黄刷沙并为髙堰等一带长堤之外藩者也在明时因有泗州祖陵惟虑水侵故所以修防归仁堤者甚力及
本朝定鼎之后司河诸【臣】惟尽力于漕艘经行之地归仁堤即有残损以为无闗运道率缓视之而不为修葺以致堤工冲决睢湖诸水尽行束注洪泽湖而不复出白洋河口黄流反摄其后将白洋河口淤成平陆益以烟墩茆良口七里沟新庄口等处屡屡告决河底日垫日髙髙堰势不能支淮扬水患无宁日而运道时忧阻塞矣前任河【臣】罗多王光裕虽经估计具
题将归仁堤大为修治挑通引河设立三坝以为啓闭宣泄之计无奈黄水髙于内地是以坝虽设而迄今未开其原估银一十七万六千七百五十六两零业经前任革职归仁同知刘光耀领用过银十二万两又经见任宿桃归仁丁忧同知佟国聘领用过银八千两仅存原估未支银四万八千七百五十六两零其刘光耀做过工程虽潦草塞责未能如式坚固然亦因上流诸水无路宣泄撞冲击汕以致新修之工莫不歪斜倾倒此皆
钦差尚书【臣】伊桑阿等侍郎【臣】折尔肯等所目击者【臣】自到任之后亲勘四次灼见河髙堤矮是以批令该防道于冬至之后用平水法确量酌夺今据量石工堤顶较之河岸见矮四尺九寸五分即将堤工照估加髙至一丈仍比河岸低二尺一寸五分至于议修滚水坝四座之説【臣】思大修归仁堤原期束水归河助黄刷沙若改设滚坝则上流诸水势必仍注洪泽湖不能复入黄河与原
题大修之义相背若谓堤矮河髙将归仁堤顶再议加髙则必须于原估堤顶之上再加五尺使堤工髙过河岸二三尺庶足捍御然堤顶又加五尺必当更为幇寛数丈以壮堤根且刘光耀所修倾倒不堪之工尤须从新另修计其甎石土方人夫等项约应増费二十余万两当此钱粮匮绌之际断难轻议且大费钱粮而果能束水归河【臣】何难确议上请殊不知黄河未治水行地上而不由地中即大费二十余万金钱将归仁堤加髙幇寛亦止可蓄睢湖之水于堤内不能挽入黄河以为刷沙之助况河底垫髙洪波四漫之际设或伏秋水涨南岸遥堤又有溃决之事则黄流内灌势若建瓴与睢湖诸水并力下注其排山倒海之势虽归仁堤坚固如铁亦难免于复冲是仍属无益徒将难措之金钱付之一掷也【臣】反覆筹维再三勘度必俟黄河复归故道既浚深通使水由地中安流而不泛滥河岸然后归仁堤可以竣工今【臣】见将经理河工事宜各疏内工程分头兴举并委监理官俞森陈显忠王兴元等多造铁扫帚雇觅大船用溯流揭沙之法疏浚黄河俟确有成效随堵塞杨家庄决口挽河使归故道然后将归仁未完堤工确估另
题再为兴举庶不糜费钱粮而且可期经久也【臣】谨具
疏
题明伏乞
睿鉴敕部议覆施行
经理三疏未尽事宜疏
题为
题明经理河工第三疏内未尽事宜事窃照【臣】先因髙家堰髙良涧等处一带临湖堤岸残缺单薄危险异常【臣】往来相度必须将残堤逐一加帮髙厚然后次第堵塞庶免巳塞复冲之患等因于敬陈经理河工事宜第三疏内
题估在案查此等堤岸原髙六七尺不等【臣】估一槩加髙三尺共髙一丈并外筑坦坡内筑陡坡今髙家堰石工五千余丈巳经一律加髙其髙良涧板工五千余丈亦经改为小埽桩工见在督夫挑土尚未修竣惟是武家墩决口一处髙家堰石工决口七处虽经堵完而髙良涧板工决口二十六处止堵完十六处尚有大小口十处未经堵塞并翟家坝成河九道之处全未动工计淮水之下清口者不过十分之五耳而巳成一派汪洋清波万顷之势目今运河内湍流直泻急溜非常幸赖今春将挑河之土帮筑寛堤仅免意外之虞然扫湾之处塌防甚多见檄该管道防印河官分头抢救至黄河自清江浦以下出漕四漫亦委监理各官或用铁扫帚揭沙之法乗流疏浚或督催夫役抢筑堤工至于髙家堰一带石工五千五百余丈原髙七尺者今水与堤平将【臣】原疏所称可筑坦坡之三千八百余丈俱被水占堤根其所恃以捍此滔天之水者惟新加之三尺土堤耳淮水仅来一半而其势之汹涌巳至于此若今嵗秋冬来年春月再将髙良涧未完决口十处并翟家坝成河九道之处尽行堵筑则来嵗伏秋湖水益涨大为可虞【臣】反覆筹维但坦坡既不能速筑必须将髙家堰石工加髙三尺与新加土堤相平然后另加土堤三尺共髙一丈三尺至于堤里原止估筑陡坡一丈者所恃外有坦坡耳今坦坡既不能施工而堤身单薄必需加筑戗堤一道面寛一丈底寛二丈髙一丈又髙良涧一带亦应帮戗堤面寛一丈底寛二丈髙八尺方为万全之计其需用土方止须将原估坦坡之土移为戗堤加髙之用所少无多惟加髙石工三尺除各决口内冲防旧石甎由尽行捞取济用外计其添买甎石灰米匠役之费约需银五万余两亦于【臣】原
题敬陈经理河工事宜各疏内通融节省应用不复更请钱粮除见在檄督该管各官飞星办料兴举外【臣】谨具疏
题明伏乞
皇上睿鉴施行
经理七疏未尽事宜疏
题为
题明经理河工第七疏内未尽事宜事【臣】惟从来河决之患率由于堤岸不坚而堤岸之不坚皆縁欲保全河道之人少而求废坏河道之人多是以屡塞屡冲愈救愈坏而无所底止也今江南河道防
皇上轸念运道民生动用正项钱粮
命【臣】大为修治【臣】钦承重任刻刻以陨越为虞反覆筹维力求善策是以先于敬陈经理河工事宜第八疏内条议设兵守堤并
请优定叙録之典严立处分之条以鼓舞儆戒俾之共保河堤等因业经议政王等防覆奉有
俞防钦遵在案惟是【臣】原疏
题设守备六员千总十一员把总二十三员兵丁五千八百六十名原议守黄河自海口以至徐州运河自清口以至江都并髙家堰等一带临湖堤岸也至于徐州州城以上河堤【臣】原因其离河较逺不估大修是以未议设兵及【臣】于本年夏月徧行亲勘徐州南岸歴萧县砀山至河南虞城县境北岸歴丰县砀山至山东单县境各长二百余里除连山之处原未筑堤外计其有堤之处每岸不下一百余里其间坍塌残缺在在皆然以致本年七月河水泛涨漫缺多口【臣】因思既有堤工亦应防守况【臣】条议建设减水石坝而又见在檄行道防州县各官劝谕居民共相出力陆续修筑堤岸以期各保田庐虽此系民力帮修原不动用钱粮不能克期全竣而逐渐所修之堤若不防守是徒劳民力无益民生矣是以徐州以上之堤断当一例设兵防守方称万全但此一带地方并无嵗修工程与徐州以下不同自此以下一兵管堤九十丈令之填补狼窝貛穴植柳蓄草尽可无悮约需増兵五百余名又【臣】原疏议设六营俱就黄河形势定议不照州县地方分汛今复加筹酌一切河防重务必须各专管河防与各河营守备同心协力各率所属官弁共相修防守防始克有济而无悮若照【臣】前议定立营制不无稍有牵扯莫若就河防所管地方为河营之汛地内惟山清安海同知所管河堤两岸各緜长三百余里地方太广设兵二千余名断非一守备所能管辖应分为二营通计江南淮扬徐三府州并灵璧旴二县见设河防六员者今应设防河守备七员千总十六员把总二十九员内管理徐属河务同知所管地方应设防守徐属河堤守备一员千总三员把总五员分防徐萧丰砀四州县堤工管理邳睢灵璧河务同知所管地方应设防守邳睢灵璧河堤守备一员千总二员把总三员分防邳睢灵三州县堤工管理宿桃归仁河务同知所管地方应设防守宿桃河堤守备一员千总三员把总六员分防宿桃二县堤工管理山清旴河务同知所管地方应设防守山清旴运河湖堰守备一员千总二员把总四员分防山清二县运河并山旴二县临湖堤工管理扬属河务通判所管地方应设防守扬属河堤守备一员千总二员把总三员分防髙寳江三州县堤工管理山清安海同知所管地方应分为二营共设守备二员千总四员把总八员内分一营设防守山清外河守备一员千总二员把总四员分防清河一县并山阳北岸自清河县界起至安东县界止南岸自清河县界起至云梯闗止一带黄河堤工再分一营设防守山安河堤守备一员千总二员把总四员分防安东一县并山阳北岸自安东县界起至海口止山阳南岸自云梯闗起至海口止一带黄河堤工如此则责成既专防守俱便文武协力保全河道之人多而隂谋暗害者无所施其奸计可以永固河防于勿替矣至于増设官弁十四员増募兵丁五百余名约每嵗应増俸饷之需不过七千余两总在河库内动给増费无多而所以保全河防运道
国计民生者甚大且所添之兵嗣后一体责办柳草以备嵗修之用则数年之后更可节省买料钱粮诚一举而数善备焉者也若夫各官兵保固三年从优议叙设有冲决从重议处之例应于各该营工程告竣之日为始如某营汛地工程先完【臣】当先咨达部以凭部【臣】扣算年限可也查【臣】原
题经理河工事宜疏内倘有未尽事宜应损益増减者
容【臣】临期分别或竟行或入
告等因经议政王等议覆奉有
俞防钦遵在案今添设官兵自非微细事宜【臣】谨特疏
具
题至此七营守备应各给条记一颗庶上下一切交移
可免诈伪舛悮之虑相应一并
题请伏乞
皇上睿鉴敕部议覆施行
再陈一疏未尽事宜疏
题为再陈经理河工第一疏内未尽事宜事窃照【臣】于康熙十六年七月初六日将江南敝坏河道分列八疏
题请大为修治其间第一疏内所估计者黄河南岸自白洋河起歴桃源清河山阳三县出云梯闗至海口共长四百一十里北岸自清河县起歴山阳安东二县出云梯闗至海口共长二百八十里两岸各筑长堤一道通共估银九十八万九千七百九十余两此就尚书【臣】伊桑阿等条奏内所估工程【臣】惟将尚书【臣】等所估土方酌减十分之三四并于尚书【臣】等原估之外増估云梯闗外一带工程其余原未估及也迨具
题之后【臣】循河而上亲行相度目击南岸自白洋河以上歴宿迁睢宁灵璧以至徐州计程二百八十里北岸自清河县以上歴桃源宿迁邳州以至徐州计程四百里其间堤工处处残缺在在堪虞且堤离河近设有溃冲必至夺河成患阻运殃民【臣】忧心如灼寝处不宁方拟具疏入
告间适值
廷臣以需饷之时费用无出将【臣】前
题各疏俱议暂停荷防
皇上轸念运道民生
敇【臣】再行确议【臣】随将南岸白洋河北岸清河县以上各至徐州之情形事势逐一声明并议各加筑缕堤一道并筑格堤以为重门之障増估银三十五万九千四百二十余两二共实需银一百三十四万九千二百余两统于第一疏内一并
题请随防
廷议覆允于康熙十七年二月十一日奉有依议之防钦遵在案【臣】自奉
防之后见在严督各官将徐州以下估定工程酌量缓急分头儹修设兵委官加意防守当此伏秋大水幸皆保固无虞惟是徐州而上南岸歴该州之十八里屯楚王墓贾家楼等处经萧县并河南之永城县复由江南之砀山至河南之虞城县界止北岸歴该州之大谷山杨家庄许家庄等处经丰县砀山至山东省之单县界止两岸各长二百余里其间地髙并有山之处俱无堤工凡属地洼之区悉有堤岸有有堤一道者亦有有堤两道者其见有之堤虽不似徐州而下之顶冲危险然残缺亦多祗以离河甚逺即有漫冲亦不至于夺河妨运【臣】是以不敢估用钱粮以烦司农之仰屋惟督令该地方官量拨民夫逐渐修筑如康熙十六年八月三十等日萧县之石将军庙吉门两河口等处共漫堤工一百二十余丈经【臣】将防守各官
题防部覆将防印河官革职戴罪修筑续据该管各官督率民夫竭力堵筑俱于十七年四月初二日告完屡据各官详请具
题开复【臣】因决口虽巳堵完而残堤未经帮固恐一为开复则又泄视不前是以不准所请批令将残堤帮完之日始为具
题开复等因在案岂期今嵗七月江南方告旱荒而上流之水奔腾沸涌而来虞永曹单丰砀萧徐之间数日之内陡长数尺水髙于堤平漫而过据淮徐道吴炜等申报萧县长堤漫缺九处共长三百八十七丈一尺砀山尚未查确河南虞城县亦漫三口俱经【臣】驳取经修防守职名俟覆至照例
题防外【臣】因思
皇上不惜费数百万金钱
命【臣】大修河道盖不仅专为济运而实欲兼之保民也今徐州以下虽在大修而上流漫冲以致宿徐等州萧砀虹灵睢宿等县处处被灾虽漫溢之处离河甚逺并不夺河阻运然大水骤至之际禾苗尽空秋成失望若不并为图治则嵗嵗伏秋势必年年淹没此数州县民生又安望其有起色耶除河南黄河容【臣】与河南抚【臣】董国兴确酌修防毋令漫溢外至于江南徐州以上并萧砀一带必须设法治之庶可稍救此数州县嵗嵗被灾之苦但军兴需饷之际安敢再请钱粮【臣】往来相度反覆筹维审势揆情更有一得之虑不敢不亟为我
皇上告也【臣】维黄河之水虽合千枝万派而来然怒涨之时亦皆逐寸加増两岸之堤髙者不过一丈低者仅有五六尺若河身之水止増三四尺犹可也其如河底势髙每每骤长一经长与堤平即便漫堤而过水过之处堤工随被洗去顷刻立成缺口于是堤外逐渐所积五六尺髙之水尽从决口奔腾而下所过之地禾稼漂流室庐倾倒【臣】愚以为既知水之逐渐加増则当作一逐渐泄之之法则惟有建筑减水坝之为得也查桃源县地方向有减水坝四座【臣】亲为勘量每座止寛一丈七尺合四座计之其泄水之地不及七丈以无穷之水而俱欲赖此七丈地面泄之自属无益今【臣】拟筑之减水坝东西寛十二丈南北长十八丈六尺中立矶心六座两旁俱用石墙土内密钉排桩灌以浆灰上铺石板聨以铁锭每坝一座共成七洞每洞各寛一丈八尺计其泄水之地共有十二丈六尺先于砀山县南岸建坝一座以减豫东二省骤来之水砀山坝内疏泄不及者随于萧县南岸又建一坝以减之更于徐州北岸大谷山去处并州城对岸子房山去处连建二坝以减之至州城之下尚有疏泄未尽者则于花山去处亦建一坝以减之如此则随涨随减随减随流河内之水既无涌积漫堤之虞堤内之流亦无泛滥奔腾之害不特萧砀丰徐之田亩渐渐可耕而徐州以下邳睢灵璧新旧河堤俱可不至横决以上砀萧徐三州县地方所建五坝内南岸二坝所减之水导归睢河从姬村永堌等湖而下使沙停湖内聴清水由白洋河复入黄河北岸州城迤上二坝所排之水排入微山吕孟等湖而下亦使沙停湖内聴清水由韩庄闸归运河出骆马湖复入黄河花山一坝所减之水引令从新决大口内而下亦使沙停口内聴清水由猫儿窝归运河亦出骆马湖复入黄河至宿桃一带则仍受全河之水自是怒涨非常于是亟于宿迁北岸拦马湖朱家堂温州庙连建三坝以减黄河与骆马湖防合之水又于桃源北岸之古城黄家嘴二处亦建二坝以减黄河与白洋河防合之水更于清河北岸西王家营张家庄二处安东北岸邢家庄一处连建三坝以减黄河与淮河防合之水以上宿桃清安四县所建八坝俱在北岸其所减之水内宿迁三坝与古城一坝俱引入杨家庄大决口内黄家嘴坝引令归黄家嘴旧冲口内西王家营张家庄二坝俱令归张家庄大决口内邢家庄一坝引令归邢家庄旧决口内各各排入仓基等湖使之东北由沭阳沭河海州之涟潮二河入海如此则每嵗五六七八月之间凡遇河流暴涨而宣泄有途加以人力修防之密自不至于壅积伤堤漫冲横决其余夏初秋季水平之时与冬夏等月水涸之候则皆仍复归漕安流趋海更免旁泄停沙淤髙河底之患以上通共建坝一十三座并量挑引河引水入旧口归各湖以免漫淹田亩此项工程约需费银二十六万余两然此坝一建则水不涌涨其原估应筑之遥缕格堤可以相地势之髙卑与离河之逺近凡地势卑而顶冲危险离河甚近者仍筑遥缕堤二道地髙而离河逺者止筑一道以省钱粮计【臣】原
题第一疏内需银一百三十四万九千二百余两者【臣】约略计之可以节省五十余万两内除应费建坝银二十六万余两仍可照原估节省银三十余万两且此坝与各工告成之后不特无夺河阻运之虞而沿堤田亩水灾亦可渐减其于
国计民生实大有攸赖也【臣】再三筹度委无疑意除一面飞督各官办料兴举并相度地势建筑堤工外相应特疏
题明伏乞
皇上睿鉴全览施行
酌改运口疏
题为
题明酌改运口以免再垫运河事窃照淮扬运河由江达淮绵长四百余里其出口之处是为清口离淮黄交防之所不过二百余丈黄流稍涨即从清口灌进运河以致运河之底逐渐垫髙嵗须挑浅劳民伤财不可殚计【臣】检阅明时旧制亦因黄流屡垫运河原有重运过淮之后随即闭坝拦黄除贡鲜船只仍应开放之外直待回空南下始行启坝等因载在河志诸书可考然【臣】思闭坝之説不特不便于商民闗而空重往来之时仍不能禁黄流之不进是茍且之策而非不易之计也今【臣】奉
命将运河大为深挑不敢不另图良法以期永逺查目今髙家堰决口七处久巳尽行堵完髙良涧决口二十六处亦将堵竣止余数十丈未合龙门计是月之内皆可断流虽翟家坝成河九道之处尚在次第兴修而约略淮流之下注者巳有十分之七黄河从杨家庄决口北泻之后桃源清河每多浅澁【臣】虑阻运道一面委官雇覔夫船用铁扫箒往来揭沙一面委官多募人夫将杨家庄南岸挑挖引水河一道挽流济运今黄流之下注者尚不及十分之一然淮黄交防之处观其水势每遇西南风作则淮流稍胜于黄而东北风起则黄淮势便相敌将来各工告竣之后淮河之水不过増十分之三而黄河之水尚当増十分之九则其内灌运河有理势所必然者【臣】往来相度查清口迤南之河乃【臣】上年九十月所挑之烂泥浅第一道引河也清河西南一里许又有支河一道乃【臣】今年春月所挑烂泥浅第二道引河也自清口向东南行七里是为七里墩旁有石闸一座即名七里闸闸内有淤髙河形一道系明季所挑新河闸外则原属洪泽湖之滩地也今闸之内外悉皆淤成平陆矣自清口进河向东北行二里许是为新庄闸即天妃闸乃漕运咽喉又东行一里许是为文华寺即明季所挑新河之尽头也【臣】再三筹酌必须将清口永逺闭断从文华寺淤髙之新河迤南挑七里直至七里闸以七里闸为运口折而西南又挑七八里至武家墩再折而西北又挑三里许达烂泥浅第一道引河之上流通舟济运复将烂泥浅第二道引河临湖去处乗今冬水涸之时再挑小支河数道多引湖水使归第二道引河下注清口用以敌黄凡北上之运艘与一应商民船只不令由新庄闸并清口出入而令由文华寺出七里闸绕武家墩入烂泥浅第一道引河之上流下达清口转入黄河如此则运口与淮黄交防之处相隔十有余里且河身曲折而又另有敌黄之支流则黄水虽当伏秋暴涨之际亦不能更灌运河运河既不为黄水所灌则自无垫髙之患此后不必年年挑浚即或年深月久两岸积土淋入河中亦止须隔数年而量为小挑其节省之民力钱粮殆亦不可胜计矣【臣】约估所费查七里闸一座原为减水而未常通舟墙底俱髙必须拆修方可通运然石料俱在惟用人工与灰米等项并武家墩受水之处须筑石磡数十丈束水俾湖波虽值大涨之际亦不得多进运口又文华寺出口之处亦于北岸筑石磡数十丈以御冲击连一切挑河诸费不过需银三万余两然此工一成则【臣】原题第五疏内挑河土方亦可量为减挑节省钱粮十万余两以见在可省之资而建此永常之利诚计之最得者也【臣】审量巳久事属万全除见在檄行该管各官备料募夫兴举外縁系更改运口事宜相应特疏
题明贴黄难尽伏乞
皇上睿鉴全览
敕部议覆施行

[book_title]文襄奏疏巻三
河道总督靳辅撰
治河题稿
题明经理第一疏未尽事宜疏
题为
题明经理河工第一疏内未尽事宜事窃照河道敝坏
巳极防
皇上轸念民生昏垫之苦准动正项钱粮
命【臣】大为修治【臣】虽至庸至劣敢不仰体
鸿慈竭尽驽骀以期得当计自奉
防之后厯今四月有竒见在严督该管之道府防印河官并调到之监理分管各官以及【臣】标効用弁员分头兴举并力儹工矣惟是其间一切事宜较之【臣】
题原疏有应损益增减者除微小事宜【臣】俱仰遵廷议竟自举行外所有必须入
告事宜【臣】不敢不具疏
题明至此番
题明之后或仍有应损益增减者【臣】又当随时随事据
实入
告者也查黄河堤工高寛丈尺【臣】原
题估疏内开黄河南岸自白洋河以下北岸自清河县以下各至云梯闗止通筑遥缕格堤遥堤髙八尺缕堤髙六尺格堤髙五尺南岸自白洋河以上北岸自清河县以上各至徐州止俱筑缕格二堤其在骆马湖以下者缕堤髙六尺格堤髙五尺在骆马湖以上者缕格堤俱髙五尺俱系面寛二丈底寛六丈等因此不过举其大畧也其间损益增减之处原应临期斟酌今【臣】屡厯河干反覆详勘有顶冲之地旧遥堤贴近河身不能又筑缕堤应即以旧堤为缕堤而扵旧堤之内另筑遥堤以为重门之障其费倍于缕堤者有地势甚洼情形颇险不便照原估髙寛尺寸必须多费土方者有地势稍亢情形不险不必照原估髙寛尺寸可以节省土方者总之危险之处【臣】不敢茍且圗安惟有加意用工以防意外之虑然费用繁多又不得不于平坦无虞之处力求节减以此补彼通融儹筑以期有济河工耳又挑土人夫数目【臣】原疏南岸白洋河以下北岸清河县以下毎土一方分别远近牵算给银一钱六分即以挑河之土运筑成堤等因皆系查照往例土方工食酌量议估可也殊不知往例多系垒土成堤而未尝实事夯杵是以取土一方即可成堤一方今【臣】立定规则以上土五寸为一层将第一层夯杵筑坚然后再上第二层之土一律加夯逐层逐寸彻底夯杵并用石硪打平以期堤工坚实用保乆远每取土一方仅可筑堤六分及六分有竒不等【臣】亲行徧试莫不皆然今若照取起之土算给工食则人夫可以糊口应募既多然用十分钱粮而所筑之堤止六分有竒不特与原
题丈尺不合而堤工单薄难免漫冲之虞若照筑成之土算给工食则十夫工程必须人夫十五六名始能筑起各夫难堪赔累往往潜自散去及再行召募而任呼不应贻悮匪轻虽给与驴头俾代人力而各夫以不谙喂养且知
廷【臣】有工完变价之议诚恐不时倒毙不无赔偿之累是以不肯领驴【臣】即行东豫各处停止购买其有购到者俱经发还矣【臣】复思得车运之法随造小车试騐每夫十名给车二辆可以省夫一二名而造车之费每车止用银四钱五分【臣】即动支钱粮分头儹造土车万余辆给散各夫各夫既免喂养之烦又无赔偿之虑是以纷纷领用然以十夫而领两车仍不能筑起十五六夫之工程夫头人等往往告苦求增工食【臣】每巡阅堤工各夫环跪而呼谓从前筑堤并无此番夯杵之法从前领银十二两于附近取土一百方便可成堤一百方今领银十二两遵奉于附近二十丈以外取土一百方如式筑做必得添夫二十名专事夯杵打硪及添夫夯硪而所取百方原土仅筑成六十方堤工且隂雨之日难施畚锸防防小民安得赔垫一半若不增给断难再筑等语【臣】屡为亲试事属实情复制三寸围圆铁杵一根将新旧各堤杵隙盛水逐一试騐旧堤处处皆漏新堤十处之中十有七八处不漏仍有一二处渗水【臣】察其根由或系沙土或系夯杵不到所致也因念前此河堤之易于溃者实縁土松所致况见今如此逐层夯筑而以杵隙盛水之法试之尚不能全然不漏何敢不竭力督夯以期坚固【臣】反覆思维往来察度宿桃山清安五州县人力弱而工程多人力弱故挑土少工程多故募夫难此五县筑堤土方必须免其远运止令于附近离堤二十丈之外取土晴明便于力作之日按土方给银隂雨难施畚锸之时每名量给食米柴菜银一分二厘以资糊口将原估银一钱六分扣留一分为制造土车夯杵石硪锹锄等项并给各夫隂雨食米柴菜之资其余一钱五分为筑成堤土一方之工食各夫既得土车之力而隂雨又免枵腹且复量为增加自不致于裹足不前至徐灵睢邳一帯人力稍强而工程较少应量减一分照一钱四分一方科算至于隂雨难施畚锸之时亦一律给以食米柴菜之资可也惟是远运土方原为深挑河身起见今俱改为附近取土非【臣】置河身于不问也【臣】往来相度如清河北岸等处必须挑挖引河者相机挑挖外其余俱用铁扫帚揭沙乗流浚深河底之法似乎有济且较挑河之费所省实多前此重运经过宿桃之时巳获小效今【臣】见委监理官王兴元等雇募夫船各给铁扫帚五百枚分工揭浚倘得将见在数尺深之河底浚深至二三丈则水自归漕而河可复故矣其浚河船只与其常川雇觅不若多造官船同是动支钱粮而原船仍在可为守堤兵丁平时浚河运料之需且守堤兵丁必须每十名给船一只【臣】原疏止造二百九十六只实属不敷必须添造三百余只始可足用是以多造官船诚一举两得之事也至添造浚船约需银一万余两而雇募揭浚黄河水手縴夫约需银四万余两俱于【臣】原
题敬陈经理河工事宜各疏内通融节省应用不复更请钱粮以上各项除【臣】见在举行外相应随事
题明伏乞
皇上睿鉴施行
特陈嵗修疏
题为特陈嵗修大修工程各别仰祈
睿鉴勅部仍照原疏允估以清钱粮事节准工部咨将【臣】题估康熙十七年分嵗修孙家堂蔡家楼郭家嘴等工并堵朱衣城九龙庙口以及报销康熙十六年分长樊大坝嵗修各工逐案议驳内开俱应在【臣】原题敬陈经理河工第一疏大修内开销等因到【臣】准此该【臣】看得水虽流于地下而其消长之故则皆本乎天时是以每嵗立春之后雨泽渐降则河水渐增及至伏秋大雨时行而泛滥滔天不可禁遏也【臣】常往来相度知黄河流水之漕南北相去不过数百丈而黄河拦水之堤南北相去竟有千余丈至数千丈不等盖寻常之水虽皆安流于河漕之中而伏秋之水往往弥漫于河漕之外故不得不筑堤以约拦之也夫既有河漕以注寻常之水而又有河堤以束暴涨之水似乎无虑殊不知黄河挟沙而行变迁靡定大风搏击之后溜在中者毎每改趋近岸水溜近岸则河岸日就坍卸此岸一卸则彼岸必淤従此日卸日淤将原系径直之河不十余年或数十年而改为湾曲之河矣其始之所卸不过岸滩自无足虑及旷日持久而渐及堤根河溜冲至堤根若不急为防护则堤工坍断大溜防泄立成夺河之患故不得不下埽以御之此所以有嵗修之工又所下埽料经年率皆腐朽加套镶护万不容缓此所以上年嵗修者今年每须重修今年重修者来年又须复修也总之嵗修之工与大修迥不相同大修乃坚筑土堤于河滩之上以拦伏秋暴涨之水嵗修则预下大埽于河溜之中以御四时顶冲之水者也今部【臣】议覆【臣】题康熙十七年黄河嵗修并堵朱衣城九龙庙决工俱称应于原估大修银两内动用更将十六年防守伏秋之长樊大坝一工亦称应于十七年大修案内开销等因查【臣】原题南岸自白洋河至徐州北岸自清河县至徐州共估银三十五万余两乃系筑土堤以拦伏秋涨漫之工并未估有嵗修埽料堵筑工程其所估堤工髙寛丈尺土方钱粮数目备载原疏在部可考况此等康熙十七年分江南黄河嵗修巳题未题工程并堵筑朱衣城九龙庙两决口工程以及十六年嵗修长樊大坝一工总计所费河帑不及四万两而【臣】题请大修银二百五十万两之内复于建筑减水坝并酌改运口两疏内议节省银四十万两夫巳经
题请之钱粮既可节省四十万两之多【臣】何难一如部议于四十万两内动支四万为此等各工之用但大修嵗修实不相同似无庸将大修案内原未估计之嵗修等工一概牵入大修之内也除将部驳各案仍照原咨逐件另疏
题覆外伏乞
睿鉴勅部将【臣】十七年分巳题未题各嵗修工程等堵朱衣城九龙庙工以及报销十六年长樊大坝嵗修一工仍准于河库内照例销算庶工程钱粮各清各欵而无牵混舛错之虞矣贴黄难尽伏乞
睿鉴全览勅部议覆施行
特请大修疏【归仁堤】
题为特
请大修归仁堤工事窃照归仁一堤原以束睢湖诸水使之由白洋河出口助黄刷沙兼为髙家堰等处一帯堰堤之外藩者也自河道废坏以来河底髙于民田堤顶卑于河岸以致黄流内灌将白洋河口淤平睢湖诸水不能复出会黄竟自堤南注并入洪泽湖击溃髙家堰冲开清水潭漫渰泗宿桃清山盐髙寳江兴泰等十一州县之田亩阻运道而害民生巳非一日矣虽前此兴修曾经动支过银十二万八千两只因革职原任归仁同知刘光耀潦草塞责且睢湖诸水无路宣泄撞冲击刷以致新修之工莫不歪斜倾倒无益河防【臣】于康熙十六年秋冬并十七年春月率同该管道防各官再三相度议于原估堤顶之上再为加髙五尺并将堤身帮寛三丈不堪石工従新另砌约需砖石灰木土方人夫等项银二十万余两又石工两头土堤共二千四百八十余丈内有缺口八处其加帮堵塞之工尚未议及迨后约畧计之又需费银三万余两是此一工必得银二十四万余两方可修竣然费钱粮二十四万余两而果能束水归河自应急举殊不知黄河未治即使费银二十四万恐仍难保其不复冲开【臣】是以于康熙十七年四月二十日具为指陈河道危切等事一疏
题明缓修俟黄河疏浚深通然后确估另题等因在案也及【臣】分委各监理官雇觅夫船揭沙疏浚巳将黄河浚深四五六尺不等凡清江浦以下久淤之河原深二三尺至五六尺不等者目今俱深八九尺至一丈二三尺不等矣今【臣】拟于本年桃汛之后复为大浚再加北岸创建减水大坝使本等之水安流漕中暴涨之水减出坝外则将来河身渐深而泛溢之势渐减又当乘机兴筑归仁堤挽睢湖诸水使入黄河以助刷沙之力以固髙堰外藩斯称万全惟是前此虽估银二十四万余两今【臣】复加相度反覆筹维更得一劳永固兼可节省钱粮之法敢亟为我
皇上陈之查归仁堤石工自一堡至十一堡原长五千七百余丈而石工之西至虹县界原有残缺土堤四百八十余丈石工之东原有残缺土堤二千余丈【臣】前估需银二十四万有竒者乃系重修石工并一律加髙修补各残缺土堤共长八千二百余丈之工程也今查自虹县界至西石工头止计长四百八十五丈仍需照原估加帮内筑戗堤面寛二丈底寛三丈髙一丈每丈用土二十五方又堤内刷成深河必须填出水面每丈用土十五方共计每丈用土四十方通共用土一万九千四百方又石工自一堡而下只须筑至七堡止计长四千五百余丈其余尚有石工一千二百余丈并土堤三千丈可以不必概筑应另于七堡石工起横挑引河一道即以挑河之土运至五十丈之外创筑大横堤一道直接白洋河上三教堂格堤迤西止约长一千八百丈更将遥堤挖开另建七洞滚水大石坝一座黄涨则下板拦黄不使内灌湖涨则启板泄水俾其刷沙见在石工四千五百丈面约寛二丈底约寛三丈五尺髙七尺今不必拆修竟以旧堤为外藩而于旧堤之内另筑大戗堤一道底面俱寛七丈髙七尺每丈计土四十九方应筑戗堤之处系积年刷成深河寛五六丈至二三十丈不等深三四尺至八九尺不等今应填出水面以便兴筑戗堤计牵深浅不等每丈用土二十八方又戗堤之上应再加筑堤一道底寛七丈面寛一丈髙八尺外坦内陡每丈用土三十二方通共计每堤一丈用土一百零九方石工四千五百丈共应加新土四十九万五百方二共计土五十万九千九百方取土远近不等近者照黄河堤工之例每方给银一钱五分稍远者给银一钱七八分极远之处必须隔河船运者给银二钱并二钱三四分不等牵算每方给银一钱八分共需土方银九万一千七百八十二两又自七堡石工起直接白洋河上三教堂格堤迤西止横挑引河一道约长一千八百丈挑面寛二十二丈底寛十八丈深五尺每河一丈挑土一百方共挑土十八万方至五十丈之外逐层夯硪筑成面寛二丈底寛十丈髙一丈之大横堤一道每挑河一方给银一钱五分通共给银二万七千两又建滚水大石坝一座并越堵七堡旧石工口一处西石工头迤西旧土堤口一处共约需银三万两通共实需银十四万八千七百八十二两较之重修石工不特可省银九万余两而工完之后诚可为一劳永逸之谋者也其需用钱粮查【臣】原
题经理河工各疏内请大修银二百五十一万七千六
百余两巳奉
俞防在案续经【臣】于更改运口并建减水坝二座疏内共议节省银四十万两今此大修归仁堤之费【臣】请于前题节省四十万两之内动支一十四万八千七百八十二两济用惟是此工既不重修石工而全用土筑以期坚久则需夫自多然宿桃等沿河州县处处并举大工不能更有闲夫为修筑归仁堤工之用不得不令附近归仁堤之泗州虹县各协募人夫三千名五河临淮二县各协募人夫二千名共协募夫一万儧筑此工至于募夫一事迩来各处兴工夫头人等往往彼此影射透领钱粮工程不完每烦追究【臣】与所属道府防印各官从长酌议量工程土方之多寡令百姓按田亩出夫上工其应给土方工价俱照
题定之数与民间抵兑钱粮凡十八年应征一切钱粮俱令停征俾百姓得以安心力作凡有应支应解欵项令该州县随时详明将大工钱粮垫解垫给官无征比之烦民免追呼之苦衙役之需索难施上下之考成不累工程可以速起而钱粮不致透支一举而数善备焉山清安海宿桃邳睢灵徐等州县【臣】见在举行凡官绅士民俱各称便今令泗虹五临四州县共协募夫一万名其应给土方工食银两亦照此抵兑钱粮之法而行诚计之最难得者也【臣】谨一并
题明贴黄难尽伏乞
皇上睿鉴全览
勅部议覆施行
恭报合龙疏【清水潭】
题为恭报清水潭东西两堤口闭合龙门各日期仰
慰
睿怀事窃照清水潭一工从前屡塞屡冲将淮属之山阳盐城扬属之髙邮寳应江都泰州兴化等七州县田亩尽沉水底室庐漂荡男妇流亡十余年来每嵗既损额课数十万而发赈请蠲之资更难悉数且新旧口相连南北寛三百余丈深三四五六丈不等东西一片汪洋茫无涯际风起则怒浪掀天寒至则坚凌冻结商民之不能久待絶流而渡履氷而行以致沉舟殒命者不可胜计防
皇上轸念运道民生特发正项钱粮
命【臣】大为修治【臣】钦承
简命日夕忧惶惟恐施治失宜有负
皇上委任至意于是往来相度反覆筹维作弃深就浅之计先委扬州府清军同知王兴元管河通判聂文魁为监理官续因两堤齐举且又加筑新河监理不足又委原任髙邮州丁忧知州马云阶补知县牟铨元扬州府管粮通判卞永吉共计监理官五员并扬属河营守备李有功等分管官髙邮州州判刘培初寳应县县丞郑光启主簿王泽民等以及【臣】标効用等弁共计六十余员各各奋勉争趋分头儧筑【臣】不时临工亲为调度并令淮扬道刘国靖严加饬督催儧自康熙十七年九月初八日兴工起中下埽个内钉排桩外填坦坡筑成西堤一道于康熙十八年三月十六日巳刻闭合龙门按漕尺临河丈量计长九百二十一丈五尺又筑成东堤一道于康熙十八年三月二十日午时闭合龙门临河丈量计长六百零五丈更挑新河一道计长八百四十丈【臣】因清水潭坏舟无算拟弃旧名改名永安新河目今东望七州县田亩业巳尽行涸出旧日钱粮计日可复运艘民船永可安澜而免波涛之险矣至此工先据南河分司蔡音达礼淮扬道佟康年等估费五十七万有竒且栁枝夫役照例议派民间不估钱粮今【臣】一切料物尽照漕规价买而人夫皆见银雇募约计所费不过九万余两按司道原估计之少费银四十八万余两此皆
皇上洪福齐
天是以百灵効顺将厯年大为民害之口不七月而堵塞断流也又往来运土全赖船只江宁府知府孙芳承造浚船一百六十只于原
题价值之外又复捐资三千余金将船分外加大并募善驾水手六百余名常川在工撑驾深得其益又扬州府知府髙得贵率属造船一百只亦皆坚固适用并催夫催料之克勤以及附近州县协力办料运土者功俱难泯统容【臣】俟工完之日分别等第另疏
请叙者也所有清水潭东西两堤闭合龙门各日期【臣】
谨先疏恭报伏乞
皇上睿鉴施行
恭报完工疏【改运口】
题为恭报加挑运河酌改运口工完开坝日期并题明髙家堰清水潭二处工程事宜仰祈
睿鉴事窃照淮扬运河必须加挑【臣】于康熙十八年正月十九等日破土筑坝堵水断流令山清髙寳江仪等各州县分头募拨人夫大加挑浚至三月二十六四月初一等日尽行完工【臣】随于四月初六日由新改建运口开坝放水南下讫惟是既经开坝放水自应力儧粮船飞挽北上但清水潭东西二堤虽经闭合龙门而埽上土薄必须大加压实然此工就近无土惟赖船运若粮船一行加以差使商民各船一齐拥挤则土船挽运难前贻悮匪细【臣】再三筹酌不得不将髙邮南北西金门闸下板封闭严饬在工各监理分管大小官弁飞督夫船上趱筑至四月望后约有八分工程于四月十八日启板放船方称万全惟是【臣】前疏
题明重运粮船五月内尽行过淮巳经部覆在案今必须再寛半月限期于六月望尽数过淮【臣】自沿途驱儧务令八月内尽过天津不悮本年囘空可也又髙家堰等处一帯临湖堤堰巳经【臣】筑成面寛三丈五尺底寛五丈五尺髙一丈之坚堤矣而洪泽湖水因翟家坝成河九道之处又经堵过八道湖水无从防泄日渐加长一遇西风则怒浪掀天竟有盖顶泼漫之势且拔桩撤埽击卸石工不一而足【臣】反覆思维将五丈五尺之底加至寛八丈三丈五尺之面加至寛六丈更于六丈堤面之上另筑髙六尺之小堤一道并于湖内投土填成坦坡以防桩埽石工将上年
题准加髙石工三尺停止不加全以用土为主约计所费除原估续估之外更须增银七八万两然此工一成实可巩固万年【臣】将原估应挑运河土方酌量减挑以所省挑河之资为加髙湖堰之用盖加髙湖堰正所以永保运河也今不必更增钱粮移此就彼而处处坚完永无他虞诚计之最得者也至此番挑河【臣】委大小官弁一百余员分头儧督【臣】复不时往来严加查察将
朝廷优叙之典处分之例三令五申时加劝勉能者奬励之不及者惩诫之各官弁莫不鼔舞奋发兼工疾儧是以虽节省钱粮为别工之用而本河仍俱一律挑深见当日之河底如江都县挑出唐开元年间所建石闸髙邮州挑出古井二眼各工挑出唐宋古钱并烂木朽器等项甚多目今开坝之后自清口以达江仪中漕寛深两堤屹立兼之运口巳改黄流不复内灌运河自无浅阻之虑可免屡屡挑浚劳民伤财矣若夫各官弁効命勤劳并协拨人夫之州县协助食米之盐商容【臣】分别等第另疏请叙者也【臣】谨一并具
题伏乞
睿鉴施行
恭报合龙疏【翟家坝九河】
题为恭报翟家坝成河九道尽行闭合龙门各日期仰
慰
睿怀事窃照淮河东岸上自旴县之翟家坝下至山阳县之周桥闸计程二十五里乃淮扬运河上游之门户山盐江髙寳兴泰等七州县民生之闗键也当黄河未经南旋之时淮流安澜直下此等去处原属髙阜之地未闻水患迨黄流南徙夺淮入海清口以下三百余里之间淮为黄并水势十倍于昔夫水行循道止此河漕也下既为客水所袭泛滥滔天矣则其上游本等之流势不能涓涓畅注于是壅遏四漫而此二十五里之间每被渰没并山阳寳应髙邮江都四州县河西低洼之区尽成泽国者盖六百余年矣故明万厯初河道废坏虽不若今日之甚而清口淤髙堰与今日情形大畧相似彼时河臣潘季驯筑堤堵束水归漕治效班班可考然此二十五里之地面不议加髙者盖明朝祖陵在泗居淮水之西故停河东之障以为泄水之区也殊不知彼时物力颇饶如虑淮涨西浸何难两岸并筑大束全淮以涤清口之淤辟海边之垫而顾留患于门庭歴年既久遂致成河九道使淮扬水灾频罹叠见【臣】不能不致憾于季驯之以善治河称而亦有此失着也今
皇上轸念运道民生大发帑金
命【臣】遍为修治【臣】随力督该管各官次第兴举今据淮扬道副使刘国靖山清旴同知多宏安山清旴河营守备陈杰等各报称翟家坝成河九道之处奉委堵筑于康熙十七年十一月内督同各分管官弁分头兴举丙周桥闸南徐家口成河一道寛一百一十五丈水深七八尺丈余不等下埽堵筑于十八年正月二十日闭合龙门古沟东成河一道寛三十四丈水深七八九尺不等于二月初四日闭合龙门古沟西成河一道寛十九丈水深六七八尺不等于二月初十日闭合龙门茆家围南成河一道寛二百四十六丈系漫滩水深二三四尺不等于二月二十九日闭合龙门夏家桥成河一道寛三百三十丈七尺系漫滩水深二三四尺不等于二月二十九日闭合龙门谷家桥南成河一道寛三百九十五丈五尺系漫滩水深二三四尺不等于三月二十四日闭合龙门唐埂北成河一道寛一百丈系漫滩水深二三四尺不等于三月二十四日闭合龙门唐埂南成河一道寛二十八丈水深六七八尺不等于三月初九日闭合龙门翟家坝成河一道寛五十五丈水深六七八九尺不等于五月初一日闭合龙门等因各呈报前来【臣】复行亲勘果皆坚固见在培土加髙是此凡成河九道之处计共寛一千三百二十三丈二尺为从来未举之工者业已尽合龙门矣此虽在工大小各官効力争先防敢或懈然实我
皇上洪福齐
天之所致也【臣】更查得山寳髙江四州县河西潴水诸湖向之万顷汪洋茫无涯际者目今逐渐涸出【臣】拟设法调剂使四州县河西见在民田髙者不致频暵低者不致频涝并新涸湖地广为招垦俾积荒积困之区渐成乐土庶防増赋足民上下均利其间一切善后事宜容【臣】酌妥另
题外所有翟家坝成河九道各闭合龙门日期【臣】谨特疏恭报至山清旴同知多宏安寝处河干实心任事者业已两载有竒【臣】属各监理官中之劳绩最著者以安为第一统俟工完之日与在工一切大小官
弁逐一分别等第另疏请叙者也【臣】谨具
题伏乞
皇上睿鉴施行
再陈未尽事宜疏
题为再陈经理河工第一疏内未尽事宜事该【臣】看得黄河之治否不特闗运道之通阻而尤闗民生之安危
国计之盈绌必须再三详勘始可得其要领彼时河水系极涸之而【臣】所量河涯低处有髙出水面六七尺者髙处有髙出水面八九尺一丈并一丈有奇不等者及自河涯以至堤工或远一二十里或远三四十里髙峻之堤不过髙过河涯二三尺卑薄之堤有与河涯相平甚至较之河涯反低二三四尺不等者大率以现在堤顶较之极涸之河流至髙之处不过出水七八尺低矮之处仅止出水三四尺每嵗伏秋虽遇雨少之年必长水五六尺若逢水发之际往往加涨丈余夫以加涨丈余之水而流至仅髙三四尺之堤未有不漫顶竟过立成缺口以遍渰田亩者矣上年水涨之时四野横流一片汪洋茫无涯涘其萧县十七年分遥缕堤漫缺一十九处与十六年分石将军庙吉门两河口等漫缺堤工均属势所必至实非人力所能防守者也至其漫缺之由盖因河涯有髙卑之不同水一涨发即从河涯低处漫流内灌顷刻即至堤根不数时而陡长数尺不终日而水与堤平不两日而水比堤髙竟自漫顶而过矣【臣】是以议建减水石坝欲使暴涨之水随涨随减随减随流庶堤外无涌积漫顶之虞堤内无泛滥奔腾之害巳防
皇上俞允在案惟是减水石坝虽现在办料兴举而随河拦水之堤亦属必不可少查南岸自徐州城至河南之虞城县界北岸自徐州城至山东之单县界通计共长四百余里内有现在连山与河涯原髙从来水不能到不必筑堤之处约百余里又有地势稍髙在平时水涨间或漫流而减水坝一成之后不致漫溢内灌可以暂缓兴筑之处约有百里其余四州县境统计须亟筑大格堤四千余丈缕堤三万余丈大格堤全系创筑髙八九尺一丈不等缕堤虽多创筑而亦间有加帮旧堤之处髙四五六尺不等照例每方给银一钱四分通计约需银十万余两查此四州县地方例系民修工程然小民当叠灾之后实难责之枵腹力作若听其自然又恐有溃夺河之患【臣】反覆筹维查【臣】奉
命大修河道原
题准银二百五十一万七千六百余两内有
题定节省银二十五万一千二百余两伏乞
皇上俯念河防闗系运道民生至重至大准【臣】于节省二十五万有奇之中动支银十万两为建筑徐州州城以上徐萧丰砀四州县要缕格等堤之用则不特将来之运道无虞田庐可保而此际流离死徙之灾黎皆可招徕畚锸寓赈于工诚一举而两得有裨
国计民生诚非小也【臣】谨会同江南总督【臣】阿席熙江宁抚【臣】慕天顔安徽抚【臣】徐国相合词具
题伏乞
睿鉴全览
勅部议覆施行
请留漕济工疏
题为亟请留漕济工以救淮徐亿万生灵事窃照淮徐所属各州县上年二麦被夏旱秋水灾荒情形巳经督抚【臣】节次
题报在案【臣】因相度河工往来奔走目击邳宿徐萧砀五州县灾荒为各州县之最巳具淮徐异常灾荒等事一疏议将此五州县漕粮改折旧欠缓征等因于本年正月二十二日题
请在案然【臣】前疏所叙乃系正月中旬以前之情形彼时淮郡尚安粟米每仓斗一石不过值银一两粳米值银一两二钱岂意数月以来饥民日多而米价日贵粟米每石卖至一两三四钱粳米每石卖至一两六七钱不等男妇大小挖草根剥树皮而食者淮城左右遍地皆是甚至鸠形鹄面之徒数十成羣白昼入人之家哀求借贷不论其家允借与否凡见米粮公然取去洪泽等湖空阔去处饥民百十相聚各驾小舟拦阻商船假借米为由竟行强取有协理河务通判俞森因夫食艰难于远处买米数百石堆贮清江浦地方饥民乘夜窃取该通判惊觉起救率领家人追赶但见仓皇逃命者悉皆妇女穉子不下一二百人该通判止获男子一二名其余不忍深究听其逸去归查贮米巳失三四十石矣地方灾困流离一至于此【臣】焦心如焚不遑宁处念正月下浣较之中浣情形业巳迥乎不同则二三四月之间二麦未熟青黄不接之时不知更当若何矣所幸淮徐并举大工无告之民尽可招之畚锸寓赈于工洵属最善但向来筑堤每土一方用夫三名给工食银一钱二分而夫头义民尚有羡余以养其家口今【臣】
题增为一钱五分且原拟二十丈以外取土须夫头义民之勤干而所募皆壮夫者方能如式成堤若稍稍怠缓混收老弱之人便有赔累之虑总縁従前旧例俱系堤根取土累髙成堤今则取土既远而且彻底夯杵是以费土费工也今饥民虽多而皆尫羸无力之辈夫头义民人等知其日食多而用力少恐致累悮工程不敢一概滥收然淮徐各工见募之夫既巳有六七万若再令增募可有十万每夫每日必须食米二升有夫十万日需米二千石月需米六万石迨至麦熟之期约需食米二十万石而淮徐各州县处处空虚全无储蓄【臣】再四筹维惟有截留漕米以济夫食广招饥民以事畚锸仍倡督属僚各官捐赀设厰赈粥庶可使米价立平亿万生灵皆得拯救除头帮巳经过淮漕粮【臣】不敢请留外伏乞
皇上俯允【臣】请将江南鳯徐扬镇常等府十八年起运十七年分正耗漕粮准【臣】截留二十万石并请容【臣】照筹饷固所以足兵等事案内粟米每石折银七钱粳米每石折银九钱之例将截留过粟米若干石粳米若干石共该折价银若干两或即给【臣】为大工钱粮之用或于【臣】见贮大工钱粮之内拨还户部充饷縁由另疏题
请定夺至【臣】有此米二十万石当即分发各监理官转给夫头义民人等粟米作价银七钱五分粳米作价银九钱五分以每石七钱九钱抵还户部折价以每石五分给运军远运水脚之费其应给各丁行月等项钱粮俱可尽行节省一面行令各监理官督令夫头义民人等毋论壮夫与尫羸饿夫一概招收力作凡壮夫一名应给工食银四分照旧以二分为本夫日食之用仍给二分俾其养家尫羸饿夫不能如壮夫之用力者除本夫日食之外每名止量给米一升以资其养家之用在饥民家口稍得余粮存活之资而义民夫头亦免工程赔累之苦实为两利之道查东豫灾荒荷防
皇上浩荡洪慈特遣大【臣】动帑施赈今淮徐灾荒若此所幸见举大工尽可不必动帑但得截留漕米二十万石寓赈于工则米价立平残黎俱可得所因念京通各仓存米甚多留此二十万石以救淮徐之民实属不得巳之举倘以
国储不便多折【臣】请将江浙两省十九年起运十八年分漕粮内应改折之五十四万余石止折三十四万余石少折二十万石以抵【臣】
请留二十万石之数如此一转移间在
国储毫无所损而淮徐各州县亿万饿殍皆可力救且可消地方之隐患速各处之工程兼使人心稍宁得以安业布种则本年更可望其有麦有秋其有益于
国计民生者诚非小也事闗地方重大急务贴黄难
尽伏乞
皇上睿鉴全览
勅部迅赐议覆速行微【臣】遵奉施行
再请留漕济工疏
题为亟请留漕济工以救淮徐亿万生灵事该【臣】随经檄行淮扬道等催令徐鳯扬镇常五府州属起运漕米帮船速赴截留工所去后彼时因徐鳯二属米数无多而扬镇常三属漕粮又因山清髙寳江仪六州县大挑运河处处闭坝不能飞渡各工无米接济适有六安卫本州帮领运庐州府属六英霍三州县正耗米二千五百余石运至清口又有淮安府属清河桃源睢宁三县之米皆在领兑堪资接济查【臣】原题疏内虽未议留淮庐二属之米然总属漕粮不得不就近取便以济当时急需至于二月间淮徐一帯粳米每石值银一两七八钱粟米毎石值银一两三四钱而且无从购觅日见腾贵人情惶惶难以名状防
皇上深念鸠鹄灾黎饥饿无告特准截留漕粮二十万
石且
勅议允行最为神速【臣】自钦奉
俞纶之日即便遍张晓谕小民感戴
君恩欢呼遍野市行米价不数日而每石顿减银数钱不半月而碾熟粳米止卖银一两一二钱不等矣人心赖以安定地方赖以清宁此皆
皇上如天之仁有以致之也迨至四月终旬二麦渐熟虽因旱不能俱收而各处间有薄获各夫争食新麦领米者少【臣】揆情度势不得不将原议截留之大河卫二三等帮领兑常州府属之米仍令挽驾北上也今行据淮扬道副使刘国靖查明册报前来计【臣】实留过徐州等卫所领兑徐鳯扬镇淮庐六府州属康熙十八年起运十七年分兑改正耗漕粮一十六万八千九百一十石七斗七升二合三勺五抄五撮九圭六粟二颗八粒九黍一稷七糠七粃九粞三禾内粳米一十五万四千四百三十石二斗一升七合八勺二抄八圭八粟七颗五粒五黍六稷七糠一粃七粞三禾每石折银九钱计银一十三万八千九百八十七两一钱九分六厘三丝八忽七微九纤八沙八尘一四茫五溟五逡七巡又粟米一万四千四百八十石五斗五升四合五勺三抄五撮七粟五颗三粒三黍五稷六粃二粞每石折银七钱计银一万一百三十六两三钱八分八厘一毫七丝四忽五微五纤二沙七尘三埃四五漠四茫三溟四逡二共银一十四万九千一百二十三两五钱八分四厘二毫一丝三忽三微五纤一沙五尘三埃五五漠八茫八溟九逡七巡此项银两本应于大工钱粮内拨出报部充饷但【臣】奉
命大修河道
题准银二百五十余万两前此户部拨给过银一百四十九万余两巳将用完见在咨部添拨此项米折银两相应仰请
皇上勅部算入添拨微【臣】大工钱粮数内以免反复拨解之烦至节省过截留各船应给行月本折银米数目容俟该粮道册报至日彚咨达部其民间私贴各军赠银赠米各军于领兑之日乆已用去【臣】俱循照从前留漕旧例概行免追又各夫所出每石水脚银五分俱给各军为守开坝运米赴工陆续分发人夫等项数月盘纒日食之资若夫截留米数虽较原数少留米三万一千余石其江浙二省十九年起运十八年分漕粮所折五十四万石之内应否仍各征本色十万石起运以足
天庾统听部夺【臣】谨一并具
题伏乞
勅部议覆施行
请修运河疏
题为亟请并修河北运河以为挽漕永利之谋事窃照江南河道自徐州州城以下厯灵璧睢宁邳州宿迁桃源清河山阳安东九州县黄河并清河山阳寳应髙邮江都五州县运河以及山阳旴二县临湖等一切河身堤堰防
皇上轸念运道民生准发帑金二百五十一万余两命【臣】大为修治【臣】凛遵
俞防力督监理分管官弁将敬陈经理河工事宜各疏内一切工程上儧催约计巳完十分之七其余未完见在儧筑又经理河工案内工程之外有【臣】续题大修归仁堤并修徐州州城以上萧砀丰等四州县缕格等堤三万余丈以及堵塞宿迁县杨家庄大口等三案工程亦在分头兴举工完之后如该管文武官弁兵丁人等果能勤于加修依法防守自可永无阻运殃民之患惟是骆马湖以北一帯河道实为漕运咽防断须亟行并治以为一劳永逸之谋也查重运粮船自过淮出口之后溯黄河行一百七十余里而抵宿迁又十余里而进骆马湖口一片汪洋由湖面行四十余里始得沟河又行三十余里至窑湾口入邳州境沟河有三道东则由钱家宅隅头集以达窑湾西则由温家湾万家集以达窑湾中则由九龙庙万家集以达窑湾此三路沟河向来俱可通舟近因徐州花山口黄流下注将中路淤断尚存东西两路其骆马湖水势在夏秋盛涨之时深处有水八九尺浅处亦有五六尺不碍舟行而冬春水涸之际深处不过四五尺浅处止有尺余一二尺不等甚至仅有水数寸者一切船只俱难飞渡【臣】思骆马湖行运巳将十年何至今日而浅阻若此因而遍厯湖干广为谘询始知骆马湖底原系低洼田故明先年河道安澜俱皆耕种明季黄河屡河底垫髙常有漫溢之水将其中最洼之处停积不流遂有骆马湖之名然亦不过中间数十顷至于四防之地夏秋则间有漫水而冬春则俱皆干涸彼时官民船只尽由董口而行及嗣此之后黄河又复屡冲河底愈加垫髙至康熙八年董口淤断将此数千顷地方尽成大湖康熙十六年以前黄河底髙水出漕上虽遇隆冬极涸之际而水面低于河涯不过二尺河水尚浮行地上故骆马湖之水亦盈自康熙十六年杨家庄遥堤溃大溜北泻甚速宿迁黄河之底较前稍深隆冬之时水面低于河涯不下六七尺河水渐行地中是以骆马湖亦渐有干涸见底之势也【臣】于本年正月虑稽重运特委监理河务同知黄道宏宿桃河营守备刘文道等督率船夫捞浚除河兵浚船不计钱粮外共用过日工人夫四万八千余名方将十八年起运十七年分重运粮船浮送北上然系水底捞土为力甚难挖成河沟而风浪飘击不乆仍必填平况【臣】奉
命大修河道两岸尽行筑堤复建减水石坝使本等之水安流漕中加涨之水减出坝外立法修防久而不替则河身日深湖底既涸则漕艘无从北上若嵗嵗捞浚实无底止不特糜费钱粮人力于无用之地而势必有悮漕运甚为可虑【臣】反复筹维必须另挑新河一道此应挑之新河查前河【臣】罗多曾议于董口以西挑水旱工程三十余里彼时因工用浩繁重运巳迫是以暂停董口以西之工而止挑骆马湖东边墩郎河七百余丈今此河之北一望三十余里尽皆浅涸万难复行不得不仍于湖西另挑也但若照前议由董口挑起则不下五千余丈为工太逺为费加倍今【臣】勘得应于皁河地方挑旱工一千八百丈水工六百丈共挑河二千四百丈便可直接温家沟水深之处此河二千四百丈挑起之土即以之坚筑两岸堤工四千八百丈顶寛二丈底随地势髙低情形险易以定寛窄不等每丈牵用土五十二方共用土二十四万九千六百方每方连挑河筑堤水工旱工牵给银一钱七分共需银四万二千四百三十二两又水工堤一千二百丈用草牛小埽填埂拦水每丈需草一千束毎束价银二厘六毫共需银三千一百二十两又于河口建双金门大矶心石闸一座桩石灰铁等料并匠工人役共约需银一万六千两以上通共需银六万一千五百五十二两又温家沟起厯窑湾口至邳州境内之徐塘口共程七十余里两岸共约长二万六千丈一律俱系平滩全无堤岸而且从未兴修每年水涨之时一片汪洋水涸之际露出两岸水冲缺口共有二十余处约计共长一千余丈堵塞之费桩防草料约需银二万两又堤工二万六千丈筑顶寛二丈底寛五丈髙五尺每丈用土十七方五分共需土四十五万五千方取土远近不等近者一钱五分远者一钱七八分牵算一钱六分共需银七万二千八百两又东堤应建减水涵洞十座每座约需桩石工料等银五百两共需银五千两以上通需银九万七千八百两二共通计需银十五万九千三百五十二两此工一成则东省河流径直下注存本等之水于河漕之中而泄暴涨之水于涵洞之外堤工巩固运道无虞诚一劳永逸之计且可使邳宿二州县水沉积荒之田逐渐涸出以足从前额赋有禆
国计民生良非小其所需银两查河库近年节存约可抵十分之四其余不敷容【臣】于各工内百计设法力图节省以济此至要之工时当饷绌之际不敢更请钱粮以烦司农仰屋至此邳宿二州县运河既经创筑堤工以计久远则守护修防断不可废【臣】拟于宿桃河营调把总一员耑汛宿迁运河堤岸邳睢灵璧河营调把总一员耑汛邳州运河堤至二州县运河既巳耑设汛弁尤须设兵以资修防但河库钱粮不敷不能再议增兵【臣】反覆筹维惟查山清旴防营所属武家墩厯髙家堰髙良涧周桥闸以至翟家坝一带临湖堤堰见系每四十五丈设兵一名盖以此堤系淮扬二郡百万生灵之保障诚不可忽也然【臣】先因洪泽湖万顷汪洋每遇西风则怒浪掀天拔桩撤埽击卸石工是以议于堤内加帮寛厚堤上更筑小堤湖内填成坦坡等因
题明在案至于湖内坦坡原拟照每髙一尺填坦坡五尺之法以填出水面为凖俾护桩埽石工及饬令各官督夫填筑【臣】往来勘阅目击堤外坦坡较之堤里之帮堤更为得力但每髙一尺填坦坡五尺实属不敷于是将堤内应帮之土酌量移加堤外凡高一尺之堤加筑坦坡八尺凡一尺之水亦填成坦坡八尺将桩埽石工尽行深埋上内地亢水浅之处每丈用土三十八方有奇水深地洼之处每丈用土一百三方有奇目今工程约有八分其巳经全完之处虽厯遇奇风而大浪将抵坦坡其势便杀从前掀天撞击之形絶不再见洵称巩固之工工既极固则汛防稍易【臣】拟酌调湖堰汛兵百余名移防邳宿运河即或仍有不敷亦于各营修防稍易之处量调足用再照此工乃运道至之工康熙十九年春运漕艘必待此工告成方能衔尾北上时日无多若候部覆方举恐来年春运太迟则囘空必悮【臣】巳一面严督邳睢灵璧同知蘓等分头兴工约计来年五月可以济运【臣】谨一并
题明贴黄难尽伏乞
睿鉴全览
勅部议覆施行
因河命官疏
题为再陈经理河工第七疏内未尽事宜事窃照山阳县黄河两岸计长不下四百里向止设管河王簿一员盖该县向来工程惟至白沙为止自白沙而下厯云梯闗以达海口原俱置而不问今【臣】奉
命大修为一劳永逸之计云梯闗内外俱经筑堤是以緜远如此夫工程既如此之远断非一主簿所能料理查该县沿河一帯有马逻司巡检羊塞司巡检二官尽可责成分管【臣】
请将山阳县北岸清河县界起至安东县界止南岸清河县界起至苏家嘴止一切河堤工程俱责成该县外河主簿管理其南岸自蘓家嘴起至云梯闗止一帯工程责成马逻司巡检管理其云梯闗外南北两岸河堤工程俱责成羊塞司巡检管理庶无工远贻悮之虞又邳州并宿迁县运河乃漕运必由之地最为要【臣】因骆马湖浅涸难行另议改挑新河由皁河出口并
请大修两州县运河堤岸尤须特设耑员管理查邳州止有州判而无州同其州判一官専管黄河离运河近者六七十里远者百余里不等万难兼顾【臣】
请添设邳州州同一员驻劄猫儿窝将邳州百里运河责成耑管至宿迁运河耑管需员查归仁堤工见设主簿一员本工非漕运经由之地且有弁兵防守尽可将宿迁南岸堤工一并归并管理【臣】

✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:40-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>