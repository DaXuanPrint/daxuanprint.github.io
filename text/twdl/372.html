<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,卷首,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,景定建康志全文在线阅读,景定建康志全文在线下载,大玄古籍书库">
<meta name="description" content="南宋著名方志。马光祖修,理宗景定年间江南东路安抚司干办公事周应合撰。50卷。建康，府名，治今江苏南京市，南宋初曾为留都。建康于孝宗乾道、宁宗庆元时都曾修过方志(今已不存)，但记载缺略。周应合将二志合而为一，增加庆元以后60余年事，正讹补缺而成。援据该洽，条理详明，考证皆有依据。此志体例，先分总类，后分细目，层次明晰，适合方志所记内容繁复的需要，被称为得方志之体。在宋代方志中堪称佳作。原有景定刊本，今只存影宋抄本，另有清钱大昕抄本、《四库全书》本、嘉庆六年金陵刻本等，1990年中华书局《宋元方志丛刊》即据嘉">
<title>景定建康志_周应合_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">景定建康志</span> <br/>
          作者： <span class="inputVal" id="bkauthor">周应合</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]557077</span> <br/>
          说明： <span class="inputVal" id="bkdec">南宋著名方志。马光祖修,理宗景定年间江南东路安抚司干办公事周应合撰。50卷。建康，府名，治今江苏南京市，南宋初曾为留都。建康于孝宗乾道、宁宗庆元时都曾修过方志(今已不存)，但记载缺略。周应合将二志合而为一，增加庆元以后60余年事，正讹补缺而成。援据该洽，条理详明，考证皆有依据。此志体例，先分总类，后分细目，层次明晰，适合方志所记内容繁复的需要，被称为得方志之体。在宋代方志中堪称佳作。原有景定刊本，今只存影宋抄本，另有清钱大昕抄本、《四库全书》本、嘉庆六年金陵刻本等，1990年中华书局《宋元方志丛刊》即据嘉庆本影印。</span> <br/>
          封面： <span class="inputVal" id="bkimg">Z_11417.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]景定建康志
[book_author]周应合
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]557077
[book_dec]南宋著名方志。马光祖修,理宗景定年间江南东路安抚司干办公事周应合撰。50卷。建康，府名，治今江苏南京市，南宋初曾为留都。建康于孝宗乾道、宁宗庆元时都曾修过方志(今已不存)，但记载缺略。周应合将二志合而为一，增加庆元以后60余年事，正讹补缺而成。援据该洽，条理详明，考证皆有依据。此志体例，先分总类，后分细目，层次明晰，适合方志所记内容繁复的需要，被称为得方志之体。在宋代方志中堪称佳作。原有景定刊本，今只存影宋抄本，另有清钱大昕抄本、《四库全书》本、嘉庆六年金陵刻本等，1990年中华书局《宋元方志丛刊》即据嘉庆本影印。
[book_img]Z_11417.jpg


[book_title]提要
【臣】等谨案景定建康志五十卷宋周应合撰应合武宁人自号溪园先生举淳佑间进士官至实録院修撰以上章劾贾似道谪饶州通判是书乃其以承直郎差充江南东路安抚司干办公事时所作也宋自南渡後建行宫於金陵改为建康府高宗尝驻跸其地设江南东路安抚司以治之为沿江重镇乾道庆元时屡辑地志而记载尚多阙畧景定中宝章阁学士江东安抚使知建康府马光祖始属应合取旧志重加删定增入庆元以後之事正讹补缺别编成书凡分疆域山川城阙官守儒学文籍武卫田赋风土祠祀等十类援据该洽条理详明凡所考辨俱见典核如论丹阳之名本出建业论六朝扬州常治建业後始为广陵一郡之名论金陵埋金之说为驱人凿山之术皆极精确可据洵地志之有体要者也明嘉靖万历间是书尚有刋本在南京国子监见黄佐南雍志中然所存板止七百五十九面则亦已阙佚不全其後流传遂絶朱彞尊曝书亭集有是书跋称周在浚尝语以曾覩是书阙本访之三十年未得後始从曹寅处借归録之盖亦罕觏之本矣乾隆四十六年六月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷首
钦定四库全书
景定建康志卷首
原序
郡有志即成周职方氏之所掌岂徒辨其山林川泽都鄙之名物而已天时验於岁月灾祥之书地利明於形势险要之设人文着於衣冠礼乐风俗之臧否忠孝节义表人材也版籍登耗考民力也甲兵坚瑕讨军实也政教修废察吏治也古今是非得失之迹垂劝鉴也夫如是然後有补於世郡皆然况陪都乎昔忠定李公尝言天下形胜关中为上建康次之自楚秦以来皆言王气所在句践城之六朝都之隋唐而後为州为府为节镇为行台五季僭伪晛消实开吾宋混一之基南渡中兴此为根本章往考来图志宜详於他郡而乾道有旧志庆元有续志皆畧而未备观者病之庆元迄今逾六十年未有续此笔者宝佑丁巳光祖蒙恩来司留钥因閲前志编摩在念一年而勤民二年而整军三年而易阃荆州未暇也巳未重来汲汲守御补尺籍治战舰备器械固城池日不暇给未几鼓枻惊涛风餐露驰於舒蕲江黄之间往复无虑数四元勲振旅长江肃清光祖始得以休于郡兴滞补弊之余爰及斯文有幕客周君应合博物洽闻学力充赡旧尝为江陵志纪载有法乃以是属之开书局于郡圃之锺山阁下相与研古订今定凡例而裒篇帙先为留都録四卷隆炎创兴之盛宫城建置之详与夫云汉昭回之章皆备録焉掲为一书之冠冕其次为地理图为侯牧表为志为传合为五十卷表起周元王四年越城长干之时以至于今千七百载年经类纬曰时曰地曰人曰事类之所由分也志凡十一曰疆域二曰山川三曰城阙四曰官守五曰儒学六曰文籍七曰武卫八曰田赋九曰风土十曰祠祀传凡十一曰正学二曰孝弟三曰节义四曰忠勲五曰直臣六曰治行七曰耆旧八曰隐德九曰儒雅十曰贞女大畧备矣始于三月甲子成于七月甲子献之天子玉音嘉焉用不敢閟传之无穷补其阙遗续其方来则有望於後之君子景定辛酉良月初吉观文殿学士光禄大夫沿江制置大使知建康军府事兼管内劝农营田使金华郡开国公食邑三千户食实封六百户马光祖书
进建康志表
臣光祖言锺阜帝王之宅忝备居留职方土地之图辄成纪载敬裒竹简冒彻枫宸臣光祖惶惧惶惧顿首顿首窃以紫盖东南势雄建业青山表里景似洛阳吴晋以来皆号京畿秦楚之间已占王气洗前日六朝之陋肇吾宋万世之基历数有归太阳升而爝火熄神武不杀膏泽下而江水清爰重昇州遂开节镇嘉佑之进大国龙飞犹轸於初潜绍兴之创新宫马渡喜逢於再造发天作地藏之胜着祖功宗德之隆建邦设都非列城之能儗诏今传後岂钜典之可虚臣叨佩玉麟密瞻铜凤职在承流而宣化?当章往而考来阃治八年而重临曷报恩徽之厚图经三岁则一上敢违令甲之严廼选幙僚恪修郡乘掲琅邪而首録昭弁冕之常尊诸地诸邑诸城继加诠次十表十志十传序列编摩四八万言皆聚此书千七百禩如指诸掌辨山林川泽之名物稡衣冠礼乐之风流善有劝而恶有惩往者过而来者续兹盖伏遇皇帝陛下性明日月道整乾坤帝书九丘言九州圣学夙深於稽古天下一日行一遍远模盖得於传家运艺祖仁皇高宗之心兼创业中兴太平之事既彻疆於江表行复竟於关中臣未能刋浯溪之碑且此效雍州之録汉光投戈讲艺愿益恢舆地之披周宣备器修车何但美东都之会所有新修景定建康志五十卷计四十六册谨随表上进以闻臣无任瞻天望圣激切屏营之至臣光祖惶惧惶惧顿首顿首谨言景定二年八月日观文殿学士光禄大夫沿江制置大使知建康军府事兼管内劝农营田使江南东路安抚使马步军都总管行宫留守节制和州无为军安庆府三郡屯田使暂兼淮西总领金华郡开国公食邑三千户食实封六百户臣马光祖上表
献皇太子牋
右光祖伏以龙盘胜地叨分居守之符鹤禁丽天辄献职方之乘既先尘於丹扆敢继彻於青闱光祖惶惧惶惧叩头叩头惟建业之名区实仁皇之潜邸前收图於开宝聪明神武不杀者夫後驻跸於建炎险阻艰难备尝之矣再造中天之业永垂万世之基光祖筦钥才卑冕旒恩大承流宣化敢忘载笔之勤考古订今庶遂阙文之备恪遵着令悉上送官兹盖伏遇皇太子殿下恭敬温文贤圣仁孝行必正道宫中常务於观书建以元良天下咸安於主器凡属乾坤之内宜周日月之明光祖俯效编摩仰禆省览星重辉海重润益绵景祚之隆车同轨书同文行复舆图之盛所有新修景定建康志四十五册谨随牋上献瞻望宫庭下情无任激切屏营之至光祖惶惧惶惧叩头叩头谨牋景定二年八月日具位马光祖上牋
景定修志本末开庆己未春三月裕斋先生金华郡公以大制帅再尹留都请于朝以京湖旧幕客周应合充江东安抚使司干办公事兼明道书院山长编程子书毕明年六月命饟师于池阳又明年二月趣还建康甲寅应合至自池阳拜公玉麟堂公命之曰建康大都会也自庆元而後图志未续实大阙典而庆元以前之书纪载甚畧不无舛讹图志三岁一上法也吾再至此又及三年将成此书而丐归焉属笔于子母逊应合避席曰留都钜典当属之大手笔应合浅学謏闻不足以辱隆委敢顿首固辞公曰子尝修江陵志矣图辨表志粲然有伦轻车熟路今何辞焉禊节适逢甲子宜以是日开书局于锺山阁下即叶石林紬书之旧所也速为之及吾未去以前成书可也应合禀命而退时有疾未愈欲少俟调理徐受条教而劄命?至矣入局修纂谨如甲子之期则请于公曰旧志二百八十板所记止於乾道续志二百二十板所记止於庆元庆元至今所当续者六十余年之事不敢略亦不敢废前志也公曰乾道庆元二志互有详略而六朝事迹建康实录参之二志又多不合今当会而一之前志之阙者补之舛者正之庆元以後未书者续之方为全书况前志散漫而无统无地图以考疆域无年表以考时世古今人物不可泯者行事之可为劝戒者诗文之可以发扬者求之皆阙如也子其用江陵志之凡例彚而辑之备前志之所未备此吾所望也应合又请于公曰谨奉教矣而未可以速成也庆元续志之作实因朱舜庸金陵事类之编舜庸郡人也其编犹积二十稔而後成况非郡人者乎况欲合前後而修为全书乎愿寛以岁月广招局官与郡之士友而共成之公不许应合乃条上四事一曰定凡例应合昨修江陵志为图二十附之以辨其次为表为志为传为拾遗所载犹不能备建康又非江陵比也自吴以来国都于此其事固多於江陵若我朝建隆开宝之平江南天禧之为潜邸建炎绍兴之建行宫显谟承烈着在留都凤阙章固宜备録然混於六朝之编列於庶事之目宫府杂载君臣并纪殊未安也今欲先修留都宫城録冠于书首而建康地图年表次之十志又次之【一曰疆域二曰山川三曰城阙四曰官守五曰儒学六曰文籍七曰武卫八曰田赋九曰风土十曰祠祀】十传又次之【一曰正学二曰孝悌三曰节义四曰忠勲五曰直臣六曰治行七曰耆旧八曰隐德九曰儒雅十曰贞女】传之後为拾遗图之後为地名辨表之纬为四曰时【年世甲子】曰地【疆土分合都邑改更】曰人【牧守更代官制因革】曰事【着成败得失之迹以寓劝戒】志之中各着事迹各为考证而古今记咏各附于所为作之下凡图表志传卷首各为一序而留都録之序则请公命笔公皆可之二曰分事任乾道旧志庆元续志各有规模今用前凡例会而为一庆元以前之未备者庆元以後之未书者皆欲增修无阙岂一手两耳目所能周遍误承隆委辞不获命何敢自有其事窃惟幕府环列儒宗林立所当博师三长共成一书金陵故家文献所聚耆旧英俊尤宜周询庶几凭藉衆力早有成书之期欲乞请官十员招士友数人入局同共啇确分项修纂公不许三曰广搜访纂修既欲其备搜访不厌其详自幕府以至县镇等官自寓公以至诸郷士友自戎帅以至将校欲从阃府转牒取会凡自古及今有一事一物一诗一文得於记闻当入图经者不以早晚不以多寡各随所得批报本局以凭类聚考订增修其有远近博物洽闻之士能记古今事迹有他人所不知者并请具述从学校及诸县缴申其阀閲子孙能收上世家传行状墓志神道碑及所着书文与先世所得御札勑书名贤往来书牍并请録副申缴其山巅水涯古今高人逸士有卓行而不求闻达者亦请冥搜详述以报本局其有闻见最博考证最精者当议优崇诸吏民父老中有能记忆旧闻关於图志者并许具述实封投柜柜置府门三日一开类呈其条具最多而事迹皆实者当行犒赏公皆从之行牒及榜四曰详参订切惟诸司幕府参佐宾僚学富才宏皆应合所愿求教然望尊职重有非书局所敢一一屈致者容应合每卷修成初藁各以紫袋封传诸幕悉求是正其未当者与未尽者各请批注行间以凭删修次藁再以紫袋传呈如初俟定本纳呈钧览仰求笔削然後付之锓梓仍乞选差局吏两名分管书局事务书吏十名誊类草藁书写板様客司虞四名以备关借文籍传呈书藁等用公皆从之越一月应合又请於公曰成书之期既不可缓修书之事浩若望洋应合自入局以来主一无适夜以继日疲精书传极力丹铅修书之藁未半刻梓之匠已集既同官之难屈非只手之可办有长子天骥见为淮西总所催运官欲乞移文总所给假数月专在书局为检閲校雠之助有壻吴畴见为安丰六安县主簿亦留总幕乞令往来为助公从之凡纂一事必禀命於公每成一藁必取正於公夜考古书朝订今事右分编藁左付刻梓自禊节以来周两甲子而大略粗备若留都录四卷地理图及地名辨一卷年表十卷官守志四卷儒学志五卷文籍志五卷武卫志二卷田赋志二卷古今人表传三卷拾遗一卷此皆乾道庆元两志之所无而创为之也若疆域志三卷山川志三卷城阙志三卷祠祀志三卷因前志之所有者十之四增其所无者十之六合为五十卷凡一千六百余版印标为二十四册外目录一册上之阃府其书板首尾九百九十四片为厨架五所钥而藏之紬书堂中选书吏以掌其啓闭每卷每类之末各虚梓以俟续添固未敢以为成书也尝闻南轩先生因修郡志而示训曰削去恠妄订正事实崇厚风俗表章人才是编也於前之八字无能为役於後之八字或庶几焉虽然金陵自有城邑以至于今千七百年王伯废兴之故山川风景之殊国都城市之变迁田里民物之登耗忠臣义士之遗烈洪儒骚客之流风衣冠礼乐之隆污典章文物之因革所以兴感慨而寓劝戒者岂五十卷之图书所能尽其纪载而两甲子之日力所能毕其编摩也哉姑以奉公之命而不敢怠於其职耳昔司马文正公之修通监也稡千三百六十二年之事为三百五十四卷之书聚诸贤之助閲十有九年而後成犹曰岁月廹趣缺谬不能自保今之所修郡志耳既无司马公之学力又无书局官之衆力且未有十九年之日力而欲记千七百年之成败得失於五十卷书之间其为缺谬何可胜言刋而正之姑有望於後之君子云景定辛酉岁七月甲子豫章周应合谨书
景定建康志卷首

[book_title]卷一
钦定四库全书
景定建康志卷一　　　　宋　周应合　撰
大宋中兴建康留都录一
臣光祖恭惟本朝以仁立国圣圣相承用绵亿万世无疆之休普天之下莫非治迹考之建康为尤着粤自艺祖皇帝应天顺人肇造区夏江南底定不戮一人廼即南唐故府为昇州治此盖创业之远模而至仁之根本也肆于真宗皇帝笃生圣嗣封国于昇尹兹东土府号江宁其後入继大统是为仁宗皇帝德侔天地道久化成此盖太平之盛典而至仁之充周也至我高宗皇帝复受天命再造鸿业翠华南渡首幸江宁廼即府治以建行阙卑宫克俭不忍劳民洋洋圣谟启佑我後此盖中兴之丕基而至仁之迓续也迨移跸钱塘世命重臣留守于兹後百三十五年臣叠叨误恩洊司留钥人微责重惧弗胜任惟忠惟实图报万分凡所以兴滞补弊抚军恤民布宣圣天子之深仁厚泽以固藩篱而护堂奥者一事不敢苟且一刻不敢暇逸力之所至粗无废事惟府志一书尚为阙典虽乾道有旧志庆元有续志而纪载踈略不无谬讹自庆元以後六十余年间未有续其书者所部诸郡图志略备而都会之府独阙无以章往考来非所以隆陪京而备文献臣实惧焉矧稽之令甲有诸郡图志三岁一来上之文盖将以考修废而验兴除也臣之再至岁又及三志而上之兹惟其时於是选委官属臣周应合置书局于府廨锺山阁下相与考古订今凡四閲月修纂成书为图凡十有五【曰龙盘虎踞形势图曰历代城郭互见图曰建康府境方括图曰金陵建阃所部图图分上下曰府城图曰府治图曰上元县图曰江宁县图曰句容县图曰溧水县图曰溧阳县图曰府学图曰明道书院图曰青溪先贤堂图】为表凡千七百年【侯牧表起周元王四年以至于今为表者十】为志凡十【一曰疆域二曰山川三曰城阙四曰官守五曰儒学六曰文籍七曰武卫八曰田赋九曰风土十曰祠祀】为传凡三卷而图之後有辨传之後有拾遗志之中各着事迹各为考证若图若辨若表皆旧志所未有而创为之若志若传因旧志而删修者十之四增其所无者十之六合为四十有六卷皆府志也又有大於府志者宫城建置之详隆炎创兴之盛备录宜也而旧志所载不过数行顾以凤阙龙章杂书於六朝之编混列於庶司之目甚非臣子尊君之意臣尤惧焉谨於未成府志之先恭修留都录四卷行宫为卷之一建隆以来诏令为卷之二建炎以来诏令为卷之三御书御制为卷之四又有诏札不独繋於建康而守臣立石于此者则録於第四卷末掲为一书之冠冕昭如日星万目共覩皆知大分之有常尊留都之有钜典凡厥庶民是彛是训以近天子之光则於宣德流化未必无小补云景定二年岁次辛酉六月吉日观文殿学士光禄大夫沿江制置大使知建康军府事兼管内劝农营田使江南东路安抚使马步军都总管行宫留守节制和州无为军安庆府三郡屯田使暂兼淮西总领金华郡开国公食邑二千六百户食实封六百户臣马光祖顿首顿首谨书
年月日
行宫记载
开宝七年冬十月艺祖皇帝谓臣曹彬曰南方之事一以委卿切勿暴虐生民务广威信使自归顺八年十二月彬上露布江南平诏置昇州
天禧二年二月真宗皇帝诏以昇州为江宁府册命皇太子行江宁尹充建康军节度使进封昇王
嘉佑四年四月翰林学士臣胡宿言於仁宗皇帝曰陛下建国於昇宜进昇为大国无得封上从之
建炎元年尚书右仆射兼中书侍郎臣李纲言於高宗皇帝曰天下形胜关中为上建康次之宜以长安为西都建康为东都各命守臣葺城池治宫室积糗粮以备临幸则天下之势安矣上出其章付中书卫尉少卿臣卫肤敏言建康实自古帝都外连江淮内控湖海为东南要会之地宜急趣下严诏夙期东幸中书舍人臣刘珏亦言金陵天险前据大江可以固守廷臣率附其议而伯彦潜善主幸东南二年五月上至江宁府驻跸神霄宫诏改江宁府为建康府三年闰七月上发建康如浙西绍兴二年上命江南东路安抚大使臣李光即府旧治修为行宫臣光乞增创後殿上许之六月以图进呈上曰但令如州治足矣若止一殿虽用数万缗亦未为过必事事相称则土木之侈伤财害民何所不至象箸之渐不可不戒由是制度简俭不雕不斵得夏禹卑宫室之意六年六月右仆射臣张浚谓东南形势莫重於建康实为中兴根本奏请圣驾以秋冬临幸建康七年三【月】辛未上至建康十一月上谓张浚曰朕来建康行宫
皆因张俊所修之旧不免葺数间小屋为寝处之地当与卿观之初不施丹雘盖不欲劳人费财也八年正月上将还临安参知政事臣张守言曰陛下至建康席未及煖愿少安於此以繋中原之心臣赵鼎持不可壬戌上召张俊至宫中谕之曰朕来日东去卿在此无与民争利勿兴土木之工俊悚息承命俊见地无砖面再三叹息上曰此事非难但艰难之际一切从俭庶少纾民力朕为人主虽以金玉为饰亦无不可若如此非特一时士大夫之论不以为然後世以朕为何如主也癸亥上发建康戊寅上至临安府遂定都焉三十二年正月上复至建康二月还临安初上谓辅臣曰将来幸浙西建康宫宇令有司照管它时复幸免更营造以伤民力赵鼎奏曰即令建康府拘收是年中书门下省言建康府已除行宫留守诏应合行事件并依西京留守司体例施行自是江南东路安抚司常兼留守每岁四季月凖令入宫点视留守司属官一员从之
行宫规制
行宫在天津桥之北御前诸军都统制司之南
宫门在宫之南皇城南门之北
寝殿在宫之中
朝殿在寝殿之南
复古殿在寝殿之後
罗木堂在复古殿之後
御膳所在朝殿之左
进食殿在复古殿西南
直笔阁在朝殿之右
内东宫在宫之左南位之右
孝思殿在内东宫之後
资善堂在学士院之右
南位在内东宫之左御苑之右
大射殿在御教塲之北
小射殿在复古殿西北
天章阁在皇城门内宫门外东南隅与学士院相对学士院在皇城门内宫门外西南隅与天章阁相对御教塲在军器库之南
走马廊在进食殿之西南隅
御苑在皇城东门之内御马院之北南位之左
八僊台在御苑东北
凉舘在御教塲内【元符间元时敏作记今刻石在学士院】
高斋在宫之东北隅【庆历间胡宿作记今刻石在学士院】
御辇院在天章阁之後
御马院在皇城司之左
军器南北两库在走马廊之前
御酒库在资善堂之右
御醋库在御酒库之右
钱物库在御教塲门之右
内侍省在宫之右军器库之左
皇城司在天章阁之左
皇城周四里二百六十五步高二丈五尺下濶一丈五尺绍兴二年即旧子城基增筑
皇城南门正对天津桥御街一直
皇城东门对後军教塲城上有看教楼前有日华桥皇城西门对江宁县前大街前有月华桥
东待漏院在皇城门外之左
西待漏院在皇城门外之右
东阙亭在东待漏院之左
西阙亭在西待漏院之右
亲事营在东待漏院之左
护龙河分青溪之水自东虹桥下流入河遶皇城东北西之三隅至西虹桥下与青溪水复合为一
行宫留守
绍兴八年以来被命留守者自臣章谊始以江南东路安抚大使兼领後者因之或为留守?为主管留守司公事
章谊【绍兴八年二月以端明殿学士安抚大使兼行宫留守司公事】叶梦得【绍兴八年六月以资政殿学士安抚制置大使兼行宫留守司公事】孟忠厚【绍兴十三年正月以少傅节度使信安郡王安抚制置大使兼行宫留守司公事】张守【绍兴十四年正月以资政殿大学士安抚制置大使兼行宫留守司公事】晁谦之【绍兴十五年四月以敷文阁直学士安抚使兼行宫留守司公事】郑滋【绍兴十八年五月以显谟阁学士安抚使兼行宫留守司公事】俞俟【绍兴十九年四月以敷文阁直学士安抚使兼行宫留守司公事】王晌【绍兴十九年十二月以直秘阁安抚使兼行宫留守司公事】杨愿【绍兴二十二年四月以资政殿学士安抚使兼行宫留守司公事】王循友【绍兴二十三年二月以朝散郎主管安抚司公事兼行宫留守司公事】宋贶【绍兴二十四年五月以敷文阁直学士安抚使兼行宫留守司公事】张焘【绍兴二十六年二月以宝文阁学士安抚使兼行宫留守司公事】韩仲通【绍兴二十九年六月以敷文阁学士安抚使兼行宫留守司公事】王纶【绍兴三十一年三月以资政殿大学士安抚使兼行宫留守司公事】张焘【绍兴三十一年十月以资政殿学士安抚使兼行宫留守司公事】张浚【绍兴三十一年十二月以特进观文殿大学士安抚使兼行宫留守司公事】陈俊卿【绍兴三十二年八月以中书舍人安抚使兼行宫留守司公事】陈之茂【隆兴元年五月以直徽猷阁主管安抚司公事兼行宫留守司公事】张孝祥【隆兴二年三月以敷文阁待制安抚使兼行宫留守司公事】吕擢【隆兴二年十一月以直徽猷阁主管安抚司公事兼行宫留守司公事】汪澈【乾道元年二月以端明殿学士安抚使兼行宫留守司公事】王佐【乾道元年十月以直宝文阁主管安抚司公事兼行宫留守司公事】陈之茂【乾道二年八月以徽猷阁直学士安抚使兼行宫留守司公事】方滋【乾道二年十月以敷文阁待制安抚使兼行宫留守司公事】史正志【乾道三年九月以集英殿修撰安抚使兼行宫留守司公事】唐瑑【乾道六年三月以秘阁修撰主管安抚司公事兼行宫留守司公事】洪遵【乾道七年六月以端明殿学士安抚使兼行宫留守】叶衡【淳熙元年正月以敷文阁学士安抚使兼行宫留守司公事】胡元质【淳熙元年五月以朝议大夫安抚使兼行宫留守司公事】刘珙【淳熙二年三月以资政殿大学士安抚使兼行宫留守】陈俊卿【淳熙五年十月以特进观文殿大学士安抚使兼行宫留守】范成大【淳熙八年四月以端明殿学士安抚使兼行宫留守】钱良臣【淳熙十年九月以端明殿学士安抚使兼行宫留守】章森【淳熙十五年八月以朝散大夫安抚使兼行宫留守】余端礼【绍熙二年二月以焕章阁学士安抚使兼行宫留守】郑侨【绍熙四年七月以显谟阁学士安抚使兼行宫留守】张均【庆元元年正月以宝文阁学士安抚使兼行宫留守司公事】赵彦逾【庆元三年五月以资政殿学士安抚使兼行宫留守司公事】钱象祖【庆元四年十二月以华文阁学士安抚使兼行宫留守司公事】吴琚【庆元六年闰二月以镇安军节度使开府仪同三司安抚使兼行宫留守】李沐【嘉泰二年十二月以徽猷阁学士安抚使兼行宫留守司公事】丘崈【嘉泰四年四月以敷文阁学士安抚使兼行宫留守司公事】叶适【开禧二年六月以朝请大夫安抚使兼行宫留守司公事】徐谊【开禧三年九月以朝散大夫安抚使兼行宫留守司公事】丘崈【开禧三年十二月以资政殿学士安抚使兼行宫留守】何澹【嘉定元年八月以观文殿学士安抚使兼行宫留守】杨辅【嘉定二年八月以龙图阁学士安抚使兼行宫留守司公事】黄度【嘉定三年正月以朝请大夫安抚使兼行宫留守司公事】刘榘【嘉定六年正月以朝议大夫安抚使兼行宫留守司公事】李大东【嘉定八年十一月以朝请大夫主管安抚制置司公事兼行宫留守司公事】李珏【嘉定十年二月以宝谟阁学士安抚使兼行宫留守司公事】李大东【嘉定十二年七月以中奉大夫安抚使兼行宫留守司公事】余嵘【嘉定十五年十月以朝议大夫安抚使兼行宫留守司公事】丘夀迈【宝庆元年正月以朝议大夫安抚使兼行宫留守司公事】赵善湘【宝庆三年二月以中奉大夫安抚使兼行宫留守司公事】李夀朋【绍定六年七月以朝议大夫安抚使兼主管行宫留守司公事】陈韡【端平元年十月以朝请大夫安抚使兼行宫留守】别之杰【嘉熙二年正月以朝请大夫安抚使兼行宫留守】杜杲【淳佑二年四月以华文阁学士安抚使兼行宫留守】董槐【淳佑四年四月以朝奉大夫安抚使兼行宫留守】赵以夫【淳佑五年六月以中奉大夫安抚使兼行宫留守】赵葵【淳佑七年六月以枢密使参知政事督视军马兼安抚使兼行宫留守】吴渊【淳佑九年二月以端明殿学士安抚使兼行宫留守】王埜【淳佑十二年二月以宝章阁直学士安抚使兼行宫留守】丘岳【宝佑三年三月以宝文阁直学士安抚使兼行宫留守】马光祖【宝佑三年八月以宝章阁直学士安抚使兼行宫留守】赵与?【宝佑六年二月以观文殿学士安抚使兼行宫留守】马光祖【开庆元年四月以资政殿学士再为安抚使兼行宫留守】
行宫匙钥司
内侍一员掌之　廨舍在西阙亭之右
属官三员
一员干办行宫大内八作司
一员干办行宫大内事务
一员监行宫大内门干办事务
守把杂役
亲事官二十四人系行在皇城司差到看管殿宇守把皇城门
八作司二百五十人专备修造工役
防守军兵系於建康府诸军差拨
养种园一所在城东一里余中为正堂北向正堂东南为杏堂东北为百花堂东为砌台西为梅堂西北为竹间亭乾道三年建【并系匙钥司兼掌启闭】
景定三年留守臣姚希得奉旨修葺行宫凖差承信郎内辖司提举鲍体仁到府检计合修去处曰寝殿曰朝殿曰复古殿曰进食殿曰大射殿曰小殿子曰御饍所曰东待漏院曰学士院曰天章阁曰山子阁曰入内内侍省曰射弓亭曰小射堂曰会通门曰会茶亭曰东华门曰内藏库曰桩积库曰皇城门里外曰宫门曰西班房曰皇城司备屋曰东西阙亭曰走马廊曰山子堂共二十六处其诸殿透换梁栋须使巨材多方经营以供其用自当年六月兴工入冬暂歇又自四年四月续次兴作至八月毕工除朝廷科拨到一十万贯外本府计增用一十一万五千四百余缗米四百二十三石事讫闻奏准苑使李忠辅传奉圣旨行宫修葺颇夥赐臣一千两镀金香合一具龙涎香一百饼缬罗二十疋拣芽小龙茶四斤清馥香三十贴并赐监修官通判臣冯端亮缬罗香茶有差
景定五年留守马光祖任内重修养种园　行宫养种园在东门外一里而近旧以内臣掌宫务园废不治景定甲子冬始诏留守司兼任其事节冗约浮抉奸剔蠧居亡何课入倍昔乃斥其羡经营此园薙草锄荆宣湮逹壅规模固在也爰即旧宇撤而新之矢棘翬飞丹雘炫耀凡为堂四为序三为台一门闾神宇暨守视庖湢之所莫不备具缭以修垣四百七十余丈仅再朞钜竹如云梅杏松桂脱斧斤而就培植清隂周匝始有禁籞气象董是役者江东安抚司参议官潘大临凡糜钱一万一千三百贯有奇米一百八十八石有奇
正堂名熙春计一十一间　梅堂名玉雪计八间四面堂名面面云山计二十八间　杏堂名清华计九间　牡丹亭名怀洛计九间　百花亭名芳润计八间
景定建康志卷一

[book_title]卷二
钦定四库全书
景定建康志卷二　　　　　宋　周应合　撰
留都録二
建隆以来诏令
建隆元年赐江南国主书朕奋发侧微经纶草昧削平多垒辅翊前朝唯坚金石之心用保河山之誓历事三主于兹十年洎世宗上僊少帝嗣位仰承顾命敢怠初心属并寇之幸灾结匈奴而入鄙寻奉专征之命方图却敌之功岂谓师次郊圻变生仓卒人心所属天命有归竞列干戈逼趋京阙千夫之长不息於懽呼三事之臣共伸於推戴勉从禅让若坠氷渊非不能致命捐躯盖无益於周之宗社矣国主雄材奕叶武畧守邦抚吴楚之全封绍扬徐之旧业备观兴替深识变通共保懽盟永安疲瘵远惟英晤当鉴诚怀【正月】
二年答江南李煜手表朕以江南旧邦世有令德承袭基业保乂黎元而能远奉中朝克遵礼命备见奉先之志用嘉述职之诚言念忠纯方深延纳载披手翰弥慰朕怀赐李煜嗣位礼物诏睠彼江左世抚旧邦积善降祥聿生令器国主知奉先之道倾事大之心克禀贻谋绍光奕叶嗣位允符於衆望为邦果契於永图遐倾附内之心益洽同文之化属新承於基构宜特沛於朝恩专命近臣往申庆赐今遣枢密承旨王仁赡赐国主礼物具如别录【十月】
三年谕李煜诏朕抚宁寰宇爱育黎元每思致理之方务在从人之欲今据横海飞江水鬬怀顺诸指挥员寮节级兵士各称有骨肉见在江南乞取归京国主素推仁爱必念流离可令所司分析军兵怜其割爱悉遣过江体予驭远之怀庶叶同文之化【五月戊午】
四年赐李煜诏杜廷望至为先令具延泳传宣令发遣显德二年後隔过朝廷员寮兵士及扬州户口都过江北所有将率一二千人不免恐惧只希年岁间番次发遣其扬州户口见括勘相次起遣过江北事朕为万邦之君虑一物失所俾慰丘园之恋免伤覉旅之情今览敷陈备知诚欵载惟倾顺嘉叹良多【八月戊子】
又谕李煜泉州陈洪进遣军将魏仁济上言四月二十二日据将吏等状以张汉思不恤军民勒归私第请洪进镇抚连城恭听朝命朕以泉南一境早顺大朝远倾拱极之心不絶充庭之贡自前附庸江左阻越中原屡有凶徒改易主帅盖节制之无术致士庶之不宁今洪进洞识机宜深明去就励丹衷而上表越沧海以来宾朕抚御华夷理须延纳所期遐裔皆遂乐康若此後不禀朝章辄陵主将当徵锐旅往讨不恭载惟明逹之心必体怀柔之意【十一月丁已】
乾德元年答李煜诏朕推恩驭远稽古临朝念秦汉以来久絶附庸之制闽越之地素为藩服之封顷者阻限中原依凭江左帅臣屡易军镇不宁陈洪进为衆所推上章听命顷班诏爵用慰远人将降制书明谕朝旨国主爰形奏牍深述事宜虽认恭勤谅难俞允苟依所请是朕食言则洪进一心未省为臣之所泉南二郡独作无告之民上为人君安忍行此不移前诏当体予怀【十二月】
又答李煜诏王者之礼诸侯也异姓谓之叔舅诏书赐之不名载乎礼文见之史册顾惟凉德慨慕前王矧彼大邦宜加异数国主礼存事上义执劳谦请呼君前之名诚为忠顺俯同臣下之制何辨等威难议允俞良深嘉叹【十二月】
二年答李煜诏所上表谢示谕泉南等州事者惟彼二州甚为僻远爰从近岁继有变更初从効沦亡不能传嗣汉思愚蔽又失衆心陈洪进为下所推寻来请命朕虽德薄义在君临苟爽怀来是亏柔远且漳南之地夐隔海隅终虑遐陬或更生事所宜示以朝命安其物情近已特授洪进节麾委以镇抚推公示信固无私焉在予素心应所备悉【二月乙卯】
又谕李煜诏朕抚宁邦国爱育黎民欲礼让之兴行期干戈之偃戢爰自江表内附商旅南通车书虽嘉於混同关市每烦於候接其间不无羣小罔顾宪章或尚气以凭陵或使酒而喧竞每达朕听深用怃然虽曾指挥尚未严肃已降宣命自今诸处不令客旅过江只於江北置务折博凡有货币但於彼处贸易载惟通晤当体睠怀【八月乙未】
谕李煜朝觐诏勅李煜尔事我大朝素坚臣节望日展倾谕之礼颇尽恭?凝旒推待遇之恩每从优异金石之心诚虽固丹青之怀抱未伸将欲弭中外之间言莫若孰君臣之厚契苟非会面何以宣心是用专遣廷臣往谕朕旨当体诚意暂觐阙庭竚俟来仪以慰延望故兹示谕想宜知悉
谕江南管内勅牓勅江南管内州县军镇官吏军人百姓等朕统御万邦抚临亿兆推至诚而待物期率土以归心布惠行仁是予本志兴兵勤衆非我愿为惟彼江南言修臣礼久被抚怀之化颇倾依附之心贡封章则惟见恭勤修外貌则多从减降既云事大每欲包荒甘言常信其赤心内稔岂疑其奸计而又衅倾诚款请降册封既礼分之未亏故我心之无间使人频至词旨愈专是以特降诏书俾其畧诣京阙外则弭寰区之宅论内则尽鱼水之深情终日包藏一旦彰露不唯多方托故恳避来朝而乃修葺城池选练军旅教习战阵抽点乡兵为拒扞之计谋作攻守之准备朝廷养寇垂二十年心狠貌恭突然自败向展为臣之礼都为观舋之方每云倾输尽彰狡诈复念一方生聚积岁诛求奉其矫伪之心成彼疮痍之苦中外士庶请余讨除纵朕心独欲含容奈衆议皆怀愤悱既行问罪须至兴师今者禁卫出军云台选将授幄中之成算奋堂上之奇兵荆渚楼船顺流而下余杭戈甲合势而趋岭南则数路齐驱湖外则分头竞入水陆兼进左右夹攻絶其飞走之门可见覆亡之势役不再举其在于兹江南军人百姓等久在偏方阻沾皇化谅达变通之理必知逆顺之规应伪命文武官僚等事於伪邦各怀明识所宜详观事势审择安危本主既终是执迷羣臣须自求多福或能率师徒而送欵或能举郡邑以来降俟尔效忠即当行赏玉帛官爵我无爱焉以节镇来归则便颁节钺以郡邑向化则便赐郡符并令伪命职官各更加等酬奬去危得路转祸有门勿失良时自贻後悔百姓等各安家业无至忧惊王师所临军法甚峻已指挥诸军兵士不得杀人放火及掳掠人口发掘坟墓必令万旅不犯秋毫候收复江南日特放租税三年所有相次李煜差点到百姓刺面配军人等候收复日并放逐稳便归农各令倍加安恤摧枯拉朽竚成平定之功薄赋轻徭永乐混同之化凡尔黎庶各体我怀故兹牓示各令知委答李煜奏峡口舟船诏勅李煜省所奏峡口有舟船到岸事具悉朕思自尔守国今十四年睠言保护之心着在久长之义然於近日继有间言或云修葺城池或云教习舟棹在城则选练军伍向外则抽点乡兵又於边上收得文字进来备见尔臣密所行意度或言禀奉宣旨或则自称朝廷向所倾输并云减降如斯机计都自罔欺惟朕心诚素无疑间骤兹闻达深用惊嗟而又方务包容是以别推恩旨因修国信专遣使臣庶尔暂来与吾面会定君臣之厚契释中外之疑怀兼於沿江量差兵士俾令巡警免尔忧虞何期峡口经由戌兵排布既来邀截须至杀伤兼封到弓箭进呈足明事实尔既未来朝觐彼又先起鬭争向所传闻兹乃证验今披所奏全似执迷岂衆臣蔽固而不知使大义仓皇而遽失所言二弟见在朝廷从善则方领雄藩举家帖泰从镒则见居公馆异礼接延日令抚安固无忧惧设若恩意减薄何以及斯宜体朕怀以保终始今并收到文帖封往故兹诏示想宜知悉
答钱俶进李煜书诏勅钱俶省所奏不拆重封进呈江南李煜送到书事具悉卿位冠师坛心倾王室铭钟镂鼎迥高表率之勲翼子贻孙不坠贞忠之节负上将纵横之畧秉大朝征伐之权得外境之来缄具封函而上进可明倾竭深副倚毗足观久大之谋永保山河之寄其为嘉赏不舍寐兴故兹奬谕想宜知悉
招谕李煜诏勑李煜朕法天临人开怀恕物每以爱民为念未尝黩武肆情而况待尔之恩素为殊异比期会面深欲宣心岂谓未体睠怀惑於疑间致此婴城之役应知失策之由或以为困在危途且无外援攻之则必取守之则必亡朕心未然良有以也但念满城生聚万旅攻围偶误计於一人致罹殃於兆庶矧惟终始素欲保全迩来虽有差违朕亦为尔体悉却虑方兹隔越未得悔陈许乃自新特颁明旨惟尔衷抱当用沉思岂不知先君坟茔每加保护在京骨肉尽礼接延尔虽疑迷朕无渝变由尔未能开悟致令困彼蒸黎今者览将帅之上言请梯?之速进师徒之势迅若风驱旬月之间必见瓦解将俞所奏宁不轸怀失路之人所宜指示逆流之水用使开通辟兹効顺之门协以好生之义失於此际悔亦难追朕既不能爱彼生灵尔亦何路全其家国若能日度一日谋无定谋久长之间如何了夺从镒等先因贡奉来至京师久兹驻泊邮亭尽当体认朝旨俾令归复用达诚怀傥蔽固之能除斯忧危之顿释君臣之分可保如初祸福两途尔当审择故兹诏示想宜知悉
招谕江南勑榜勑江南人户等朕君临万国子育兆民惟思於恤物爱人岂惮於宵衣旰食睠惟江表久隔皇风窃号偷名盗据其土地急徵厚歛割剥於黎元是兴吊伐之师往救凋残之弊捷音继至我武惟扬荡巢穴以非遥混车书而在即百姓等咸居伪俗未被朝恩先行告谕之文俾识怀柔之意如能向王师而効顺慕皇化以倾心即当永保安宁仍令倍与存恤若是潜谋结集不认招携便遣分兵剪除必是全家诛戮惟兹祸福宜自择焉特示明文无贻後悔凡尔黎庶体我诚怀故兹榜示各令知悉
开宝八年平江南曲赦门下惟彼江南久从割据洎中原之有主奉正朔以投诚朝廷推恩保护尤至而李煜不量力分每纵奸憸诈为事大之恭勤每欲欺天而观望修葺城垒弥年为固守之方招诱豪强终日有包藏之志显然彰露达子听闻犹推以异恩许其入觐坚心背顺称疾不朝向来诈欺一朝俱败送蜡书则勾连逆寇肆凶徒则刼掠王民问罪之师驻踰周岁朕念一城生聚逃告无门由愚騃之狂迷致民人之涂炭叠令招谕坚更拒违以致雷电师徒同怀忿怒一举而孤城自溃临危则逆竖擒降南方既平万彚同庆既洽昇平之化宜申旷荡之恩限赦书到日昧爽以前应江南管内州县诸色罪人【云云】太阳委照沴气巳平庆此新恩当知朕意
除李煜官制孙皓降晋叔宝入隋咸膺列爵之封悉赦後时之罪兹惟故事可举而行李煜承累世之遗基据六朝之故地朕奄有天下底定域中苞茅虽贡於王庭辑瑞不趣於朝会洎偏师问罪鋭旅傅城犹冀怀来颇闻固拒尔自贻於悔吝余岂忘於哀矜是用尽涤瑕疵并推恩渥升帝傅之秩列环卫之班兼启侯封式隆宠数勉膺休命宜保令图可光禄大夫检校太傅右千牛卫上将军封违命侯食邑三百户
诏建昇州为建康军江宁府勅朕以只畏昊穹保宁基构荷鸿禧之总集佑丕绪之緜昌眷予宗藩实惟元嗣聪和植性务时习以相资孝友惇方尤夙成而有裕爰稽舆颂式举彛章载增焘土之封弥固维城之业表兹南纪允谓奥区式示壮猷特崇巨屏宜建昇州为建康军江宁府【天禧二年二月戊辰】
天禧封昇王制王者尊奉宗庙必建於列藩承卫邦家允属於元子所以保定区宇亿宁神只用茂本枝聿隆天序朕仰膺真佑恭守丕基集鸿瑞之殊尤启庆源之渊邈是用上稽灵意下顺羣心爰开宝玉之邦式重盘维之寄举兹公诏诞告多方皇子崇仁保运功臣忠正军节度夀州管内观察处置等使特进检校太尉兼中书令使持节夀州诸军事行夀州刺史夀春郡王食邑三千户食实封一千三百户某敦厚慈仁聪明睿智英姿体於云日美德冠於珪璋识达几微动成乎先见学探阃奥克显於生知茂扬为善之风特表问安之喜而中外臣庶奏疏洽闻仰誉徽之日新愿典章之载举既难谦抑是用俯从六朝奥区南夏雄屏建其茅社锡以旌旄佐兼帝保之崇阶视台仪之重进褒功之懿号增食采之真封尔其靖共对越成命可开府仪同三司守太保兼中书令行江宁尹充建康军节度管内观察处置等使进封昇王食邑二千户食实封一千户赐宣德守正功臣勲如故仍令所司择日备礼册命【二年二月丁卯】立昇王为皇太子制朕以纂绍庆基寅恭宝命缅怀圣绪只守大伦详观方策之书具载典彛之训古先哲后临御中区何尝不崇建天枝登隆国本谨玉符之命召严象辂之威容适及昌期顾兹上嗣欲懋修於三善繄永正於万邦爰揆嘉辰诞颁明制皇子崇仁保运宣德守正功臣建康军节度管内观察处置等使开府仪同三司守太保兼中书令行江宁尹上柱国昇王食邑五千户食实封二千三百户【仁宗旧名】惠和天赋谨敏夙成发自妙年蔚为令器趋紫庭而遵教造丹扆以问安孝本因心礼皆中度而自毓英徽於兰殿进封爵於金坛佐以儒臣导之经术春诵之功匪懈日新之德弥高乃眷具僚三陈封奏冀陟元良之位用符历代之文仰法前星俯从羣辟念宗祊之所赖命匕鬯而是司佥议大同官占协吉重明贰极不其盛欤可立为皇太子改名【仁宗庙讳】所司择日备礼册命大赦天下文武常参官子为父後见任官者赐勲一转【二年八月十五日】
张士逊罢相知江宁府制入斡万几以总代天之职出倡九牧以宣美俗之风维时辅弼之贤迭为朝廷之重其颁明制以告治庭推忠协谋佐理功臣特进行礼部尚书同中书门下平章事集贤殿大学士上柱国清河郡开国公食邑四千三百户食实封一千四百户张士逊识用冲深器怀沈远早从朝路既陪东学之游肆翼天飞遂正中阶之列秉节在位宣劳有年念经邦务之烦庸寄藩符之秩天台之峻司寇帅於五刑泽国之饶秣陵都于一会载更显序往布寛条於戏君之遇臣要始终而尽礼下之报上无出处而或渝允迪乃休以服朕命可特授刑部尚书知江宁府兼管内劝农使改赐推诚保德翊戴功臣【天圣七年二月丙寅】
王安石罢相知江宁府制门下入则冠宰路之重百辟之所仪刑出则寄帅垣之尊万邦之所宪法苟非令德奚称异恩粤予端揆之臣久托机衡之任锡之宠渥均厥贤劳推忠协谋同德佐理功臣光禄大夫行尚书礼部侍郎同中书门下平章事监修国史上柱国太原郡开国公食邑三千一百户食实封八百户王安石禀明哲之姿蹈柔嘉之则学问渊博为时儒者之宗议论坚明有古直臣之烈咨畴伟望升冠近司忧勤百为夷险一节方藉壮猷之助且观盛化之流遽上封章愿还政事确诚莫夺茂典载加正位天官之联升华殿幄之侍仍加赋邑以重藩维於戱纳忠告猷卿所素尚尊德乐道朕岂敢忘毋怠乃心而不予辅可特授行吏部尚书观文殿大学士知江宁军府事兼管内观农使兼江南东路屯驻驻泊兵马钤辖加食邑一千户食实封四百户改赐推诚保德崇仁翊戴功臣【熙宁七年四月丙戌】
王安石自江宁府拜昭文相制门下乾健坤顺二气合而万物通君明臣良一德同而百度正眷予元老时廼真儒若砺与舟世莫先於汝作有衮及绣人久伫於公归起升冢席之崇播告路朝之听推诚保德崇仁翊戴功臣观文殿大学士特进行吏部尚书知江宁府上柱国太原郡开国公食邑四千六百户食实封一千二百户王安石信厚而简重敦大而高明潜於心神驰天人之极挚尊厥德性泝道义之深源延登杰才禆参魁柄传经以谋王体考古而起治功训齐多方新美万事尔则许国予惟知人谗詖稽天孰斧斨之敢缺忠气贯日虽金石而自开向厌机衡之烦出宣屏翰之寄遽周岁历殊拂师瞻宜还冠於宰司以大厘於邦采兼华上馆衍食本封载更功号之隆用侈台符之峻於戱制天下之动尔惟枢柅通天下之志尔惟蓍龟系国重轻於乃身致民仁夀於当代往服朕命图成厥终可特授依前行吏部尚书同中书门下平章事昭文馆大学士兼译经润文使加食邑一千户食实封四百户改赐推忠协谋同德佐理功臣【熙宁八年二月癸酉】
王安石罢昭文相再判江宁府制门下入居丞弼用表仪於百官出总翰藩将师帅於九牧地虽中外之异体亦重轻之均推忠协谋同德佐理功臣特进尚书左仆射兼门下侍郎同中书门下平章事昭文馆大学士监修国史兼译经润文使上柱国太原郡开国公食邑六十六百户食实封二千户王安石得古人之风藴真儒之学眷方深於台辅志弥懋於政经挈持纲维纠正法度俄属伯鱼之逝遽兴王导之悲引疾自陈丐闲斯确宜仍宰路之秩载加衮钺之荣於戱大官大邑以庇身建节虽临於乡郡嘉谋嘉猷而告后乃心犹在於朝廷纳忠不忘怀德甚迩可特授检校太傅依前尚书左仆射同中书门下平章事使持节都督洪州诸军事行洪州刺史镇南军节度洪州管内观察处置等使判江宁府兼管内劝农使充江南东路兵马钤辖加食邑一千户食实封四百户改赐推诚保德崇仁翊戴功臣【九年九月丙午】
右二十五制皆大诏令録前十八制知江南之所以平而创业之规着焉录仁皇初潜封册三制知昇国之所以大而太平之典在焉其後所録四制则士逊安石皆以宰相出守又见江军之所以重而大臣之用舍有所关焉万年其监于兹臣顿首顿首谨录
景定建康志卷二

[book_title]卷三
<史部,地理类,都会郡县之属,景定建康志>
钦定四库全书
景定建康志卷三　　　　　　宋　周应合　撰
留都録三
建炎以来诏令【所録惟大诏令凡宰执使相被命为都督宣抚制置大使及守臣之被特恩而可考者録之】建炎诏幸江宁府国家历运中微干戈未弭因时廵省盖顺权宜以江宁府王气龙盘地形绣错据大江之险兹惟用武之邦当六路之冲实有丰财之便将移前跸暂驻大邦外以控制於多方内以经营乎中国尚虑有司排办过於奉承百姓追呼疲於道路傥齐民之或扰岂菲德之敢安将来廵幸缘路州郡及两浙路江东监司江宁府不得分毫骚扰以安人心【三年三月二十八日】
诏改江宁府为建康府建康之地古称名都既前代创业之方又仁祖兴王之国朕本繇代邸光膺宝图载惟藩潜之名实符建启之义盖天人之允属况形胜之具存兴邦正议於宏规继夏不失於旧物其令父老再覩汉官之仪亦冀士夫无作楚囚之泣江宁府可改为建康府其节镇旧号如故【三年五月八日】
制授刘光世江南东路宣抚使建康府置司门下朕观高帝创兴王之业亦安能久居於汉中孝文怀良将之风则未尝不在於钜鹿眷吾当世之杰克继昔人之贤旄衮交辉俾东西而作镇鼔旗相应庶表里以济功载?休辰敷告列位起复宁武宁国军节度使开府仪同三司充两浙路安抚大使马步军都总管兼知镇江军府事兼管内劝农使彭城郡开国公食邑四千八百户食实封二千一百户刘光世威严而持重沉毅而尚谋勇冠军中幼已从於父战名闻阃外壮自取於侯封屡宣入卫之劳茂着勤王之绩迨偃藩於京口实扞寇于淮濆吴汉在军隐若敌国李积护塞贤於长城尽经理之百为见忠纯之一节幸天心之悔祸属敌境之按兵敢恃小康遽忘远略临泗滨而列戍良所重烦抚江左以宣威式从改命益资雅望还控上游视黄合以参华仍墨縗而从事用加采食昭示邦彞亷蔺相欢应体公家之急贾冯不伐伫观远业之成於戱殚廪廥之储以豢兵斯欲赖一朝之用极名器之宠而命帅岂其美百姓之观维予一人注意以畴咨与彼万方劳心而属望尔之责也往其钦哉可特授检校太傅依前起复宁武宁国军节度使开府仪同三司充江南东路安抚使建康府置司加食邑五百户食实封三百户封如故主者施行
赐刘光世辞免不允诏勑光世省所再上劄子奏辞免恩命事且悉朕以安危之计寄於二三将帅之臣既命世忠出营淮泗则夫建邺上游之地非时伟望其孰镇之惟卿忠谊世济勲名并高茹痛?恤起从戎事家雠国患宁忘厥图发号移屯军声益振固已威先万里之外矣方兹委重宜有宠行顾将相之官已登极品则帝傅之秩姑示褒崇往体眷怀毋烦坚避所请宜不允故兹诏示想宜知悉
赐江东宣抚使刘光世诏勅光世朕惟吴越之区既留警跸江淮之险宜植藩篱頋贵池姑孰之津直下蔡历阳之会接九江之冲要临建业之上游分宿重兵是资伟望眷予勋旧深体囏虞闻指意以具孚请从移戍驰封章而来上曾靡告劳卿能若斯朕复何虑载嘉恭顺深动叹咨惟孝於亲则必扬後世之名惟忠於君则当狥公家之义念此中外安危之计属卿二三将帅之臣情若弟兄毋蓄?墙之怨义均寮寀共输许国之诚所期戮力以同心用克折冲而御侮丹青不朽将并列於云台带砺弗渝亦咸书於盟府乃所望也岂不韪欤已除卿江东淮西路宣抚使故兹诏示想宜知悉秋冷卿比平安好遣书指不多及
赐建康府路安抚大使吕颐浩乞给假不允诏勅颐浩省所奏比因饮食不时遂致胃弱因伤寒变为疟疾伏望俯念衰残给假将治才候稍安即兼程起发前去事具悉为臣之规固重於进退许国之谊宜狥於安危乃眷元臣实勤多难扁舟径去身虽远於朝廷魏阙遐瞻心谅存於王室属此防秋之急肆先作牧之求素志克伸何恙不已中兴江表今复见於夷吾薄伐太原尚有劳於吉甫其趣介圭之觐副兹侧席之思所请宜不允仍依累降指挥疾速前来行在奏事讫之任故兹诏示想宜知悉秋热卿比安好遣书指不多及
赐建康府路安抚大使吕颐浩辞免不允诏勅颐浩省所奏劄子辞免恩命事具悉君子处已以用舍为行藏大臣立朝寄安危於进退卿中辞政柄出拥麾旄闵劳机务之繁优假真祠之逸惟乃心王室能忘国步之囏顾无踰老臣用倚帅藩之托赐环趣召弭节来朝苍生之望素高元老之猷益壮垂绅正笏精神端可以折冲缓带轻裘谈笑何难於却敌维吾旧德宜体眷怀勉图克复之功毋徇撝谦之节所请宜不允故兹诏示想宜知悉
绍兴赐叶梦得辞免安抚大使不允勅书朕惟多事以来厥民涂炭大军之後所至荆榛日求绥驭之良庶复纂承之旧惟大江襟带之会实前古国都之余地关安危势控南北岂独赖兵民之镇盖将期农战之修非吾耆旧之英孰任倚毗之大爰颁优诏用畀剧权谓与人而同忧必不日而引道乃形逊牍殊咈眷怀其趣届於提封以毋勤於轸虑所请宜不允故兹诏示想宜知悉秋冷卿比平安好遣书指不多及
赐江南东路安抚大使兼知建康府充夀春府滁濠和州无为军宣抚使李光辞免不允诏勅李光省所奏辞免恩命事具悉朕惟侍从之贤出入迭用其在朝则矢谟禁闼为心腹之臣在外则折冲大邦膺屏翰之寄时有缓急任随重轻朕方擢卿从班首冠六聨之长属建康谋帅所急在兹虽坐执铨衡甚宜其职而宣威方面无以踰卿肆陞秘殿之华以壮长城之托亟祗成命勿事牢辞所请宜不允
赐镇江建康府宣抚使韩世忠诏勅世忠朕惟时已戒寒守当严备循江流而扼险顾力散以难周联形胜以宿师则势专而易应眷昇润东西之府据江淮南北之冲走集所趋舳舻交会封疆之接鸡犬相闻曾无数舍之遥奚假两军之重乃命江东之戍更莅池阳遂因京口之屯并临建邺仍资威望分控长淮惟卿勇不顾身忠无择事寛其分部庶能展足以赴功睦乃比邻尚克同心而济务念国家之至计繄将相之协恭勉就大勲毋怀小忿譬犹捕鹿要为掎角之图有若献豜皆获公私之利往体朕意伫观厥成已除卿镇江建康府淮南东路宣抚使故兹诏示想宜知悉秋冷卿比平安好遣书指不多及
乾道御札赐知建康府江东安抚使史正志金带朕以江东方面控制两淮卿能悉意奉公协济王事职务振举朕实嘉之今遣中使甘昇赐卿金带以示褒劝之意至可领也【五年十一月】
赐新除知建康府洪遵诏厥今重镇莫如秣陵异时谋帅多取政涂之旧非特藉赖威望镇临兵民亦惟尝侍帷幄知德意志虑之详焉卿文学政事着于中外当涂分守尤号循良寛吾顾忧无易卿者夫繇诸侯而列方伯释铜鱼而佩玉麟固足以为吏士之光矣况乎枌榆故郷近在封部之间哉勉称恩荣毋烦逊避【七年六月十二日】淳熙御札赐知建康府江东安抚使刘珙勅刘珙朕轸念元元靡忘宵旰每郡国小有水旱之虞则焦劳恻怛惟恐一物之失所非得吾九牧之良忧国如家视民犹已饥者推吾此意先事而为之备安能拯斯民於无事哉卿以枢机旧臣往厘别都属竝江诸郡岁适不登而建业为甚乃能前虑却顾预讲荒政或广储而贱粜或发廪以劝分或旁籴於荆湘或泛招於商旅凡可以为赈恤之具靡所不至是以谷虽俭而市价不翔田亩虽伤而农人不至於饥饿转徙今兹多稼新糓已升则斯民遂可以免艰食之患而安有生之乐矣夫丰荒之事所不能无然方民病而後图与夫先事而为计其利害得失则固有间此赵拚之所以守越苏轼之所以守杭皆如是道而朕之所以有取於卿不忘乎嘉叹也故兹奨谕想宜知悉秋热卿比平安好遣书指不多及赐刘珙辞免不允诏朕深惩守帅之数更遴择循良而久任眷陪都之重地烦宥府之旧人逮此累年底于多绩召公南国当自适於憩棠裴度北门頋奚妨於卧镇宁容引疾遂欲合符勉思自养之方庸体仰成之意所请宜不允【五年闰六月】
赐知建康府陈俊卿诏大江东西并置连帅其属任等耳若乃外控淮甸内屏浙右建牙作牧兼寄留都之管龠则於选择抑又重焉卿蚤傅初潜简知惟厚久仪宰路望实具孚前以从臣摄行帅事凡兵民之利病江山之形胜固尝深思而熟讲矣嗣成前绩人胥谓宜矧卿不惮暑行既开洪府今秋高气爽舟舆安适造朝之镇乃复告劳乎式遄其驱毋遏朕命所辞宜不允【五年八月十日】绍熙御札赐知建康府江东安抚使章森勅章森省所奏劄子创造见管军兵营屋等事具悉陪都重地军籍尤备聨校束伍必有营垒之固而事功创举实资长才卿禁涂之英折符守龠政平讼理民用安业乃能以其余力体国远虑列楹旧址缮治一新夫经画有方则民不病扰居处既定则士不知劳若兵与民均安而亡害且足以儆军实修武事为藩翰经久之计其利溥矣成劳上闻深为嘉叹故兹奨谕想宜知悉春暖卿比平安好遣书指不多及
除曾从龙督视军马制门下朕祗承洪业远慕骏功督江左之军而国势张晋赖谢安之畧视淮右之师而皇威畅唐资裴度之筹顾采薇治外之孔严宜烝民任贤之尤急妙简元枢之望尽提诸将之权肆诹刚辰式涣孚号金紫光禄大夫知枢密院事兼参知政事曾从龙学醇而识邃德厚而器闳蚤擅两都之伦魁蔚为三代之王佐炳谋国之智先见洞乎蓍龟励事君之忠精诚贯乎金石再践政涂之峻独颛宥府之崇一念虑必图乂於邦家一訏谟必思安於社稷气塞乾坤之大志期宇宙之清况太乙之神来格久占福曜之临而甲子之历有开适应初阳之复趣迎善气特命元戎皇天付予有家莫重要冲之守宁王遗我大宝适资艰运之扶维文武之全才藴沉深之大畧就陞使领仍衍井畲总表撑里拓而定规摹合前茅後劲而受节度风生草木声震山川圣策定则有功可必应兵之胜真儒用而无敌何难勍敌之平注倚非轻延登有待於戏义问之拒逆亮收万全於指顾之间张浚之却伪齐奏三捷於谈笑之顷朕方恢於祖烈尔宜迈於前修衆思集则精神强列戍睦则首尾应亟菑攘於外侮用劢相於中兴可除枢密使督视江淮军马加食邑食实封
除新知建康府曾从龙参知政事制勅庆历之开太平范仲淹为参预元佑之新大化吕公着为疑丞朕遵晦十年厉精一旦趣召先朝之彦俾还近辅之联诞?丝纶敷告簪绂资政殿学士新知建康府曾从龙学根乎正大气抱乎纯明其重足以挫衆纷屹然鼎吕其静足以烛羣动了若蓍龟蚤服在於大僚耻苟同於污俗不合则去有待而行鹤鸣九臯久闻声而乐只凤翔千仞迄览德以来思予兴相见何晚之嗟尔动可为忠言之喜举昔大对劝今力行嘿有契於此心期共繇於斯道更化则可善治宜增重於本朝折冲何必临边奚尚劳於外服爰辍居留之寄聿严共政之图莅勅局以提纲拓爰田而衍赋并昭异数式奬英猷噫六典建於周家莫先乎设参而置辅庶绩凝於虞室尤在乎同寅而协恭勉殚訏谟之忠共济垂拱之治可除参知政事加食邑五百户食实封三百户
除赵葵督视江淮军马制【续兼知建康府江东安抚使行宫留守】门下朕若稽在昔无竞维人南仲往城而玁狁于襄文后所以严治外之政召虎来旬而淮汉庶定宣王所以成攘夷之功我有荩臣夙藴英略允谓文武兼资之彦久赞东西二府之权庸就枢联陞进使范仍执国政翼宣化原兹适会於时艰所当急者兵务用烦戒道俾往视师士听无譁王言作命通奉大夫知枢密院事兼参知政事权监修国史日历同提举编修勅令同提举编修经武要略长沙郡开国公食邑三千三百户食实封六百户赵葵抱开物成务之学富康时经远之謩识洞几微得知国知兵之要世传忠孝播有臣有子之诗颛经制者十年尽劬瘁之一节肤公入奏旗常之勲绩屡书威誉再驰旃裘之君长咸怖出则老熊当道入而猛虎在山休名雅似於仲淹勇退直希於若水属时改纪有诏予环甲兵之问至庙堂肆俾分治股肱之寄在忠力未尝辞难种蠡覇越之可期房杜相唐而有待载畴绩用趣正使端当疆事之未宁而敌情之叵测分数不明而兵屯无以统一赏罚不信而士卒无以激昂孰寛顾忧卿独勇往惟气势合则可以制胜惟精神运则可以折冲水陆之备必严风寒之护必密兵事不由中御盍思运量之宜廷臣汝择自从盍广忠贤之助实倚长算克济多虞庙论既得以参闻治脉庶几於融贯并衍邑租之入於昭礼貌之隆於戏王导仗黄钺而督晋师江左赖之清宴裴度荷雕戈而执蔡丑淮右以之底宁圣策定则有功真儒用则无敌罔愧前哲则维汝能可特授枢密使兼参知政事督视江淮京西湖北军马依前通奉大夫长沙郡开国公加食邑一千户食实封四百户赐赵葵辞免不允诏勅赵葵省所奏劄子辞免兼知建康府兼行宫留守江东安抚使恩命事具悉朕观晋人备御北方之略大将必有定居戴渊都督六县而镇合肥桓冲亦督七州而镇上明所以据形势立根本也卿以夙望授钺既合江淮荆楚而尽护之陪都留钥之寄复付卿而不吝者亦晋人命戴渊桓冲意也兵事尚密卿勿多云所辞宜不允故兹诏示想宜知悉
特转赵葵三官制门下朕倚任大臣饬严外治筹帷幄而决胜夙推谟略之长锡斧钺以视师允藉威名之重属封疆之告警幸边备之素修遂以捷闻用寛忧顾犹未举舍爵策勲之典其可稽加地进律之恩诞告朝伦咸聼朕命通奉大夫枢密使兼参知政事督视江淮京西湖北军马兼知建康军府事兼管内劝农使兼行宫留守江南东路安抚使马步军都总管兼营田使提举编修经武要略权监修国史日历同提举编修勅令长沙郡开国公食邑四千三百户食实封一百户赵葵恢闳而沈厚刚大而裕和识足以照万微智足以应羣物知子莫若父尝许以开济之才事君能致身所守者精忠之节再践凝密益资赞襄顷缘疆场之间虑有甲兵之问迨天之未阴雨如人之护风寒若思患而为之防当先事而为之备於时有建督之议适契予衷俾卿冠环枢之聨特为朕往览观上下流之势激昂文武士之心经营孔艰处分已审此邦不足平也恃吾有以待之俄闻蠭蝟之来敢肆虎狼之侮我衆素饱坐折遐冲王师如飞欲贾余勇惟事豫则立而策先定故兵应者胜而力不劳已信敌忾之威正欲解严之际以精诚体国厥既肯留念股肱服勤宜先懋赏是用陟三阶而眡左光禄之旧陪多邑而食我公田之腴以示恩徽以隆枋任於戏在师中承天宠丕昭锡命之公铺淮濆修我戎嗣有还归之喜兵事以暇而整军容非礼不严必和衆而後可定功必有常而後可立武祗若予训以图尔成可特授宣奉大夫依前枢密使兼参知政事督视江淮京西湖北军马兼知建康军府事兼管内劝农使兼行宫留守江南东路安抚使马步军都总管兼营田使提举编修经武要略权监修国史日历提举编修勅令长沙郡开国公加食邑一千户食实封四百户
赐赵葵辞免不允诏勅赵葵省所上表再辞免视师朞年特转三官依前枢密使兼参知政事督视江淮京西湖北军马兼知建康府江东安抚使行宫留守仍加恩恩命事具悉朕观宣王中兴之雅知召虎平淮之功当其告成用锡尔祉宠命便蕃焉其四章曰无曰予小子召公是似释者谓王欲虎无自谦损耳五章曰锡山土田于周受命释者谓使受赐于岐周显其先也至卒章又曰对扬王休天子万夀是其拜命必归美于上君臣俱荣朕甚慕之日泗之捷实卿胜算少迟入觐将图尔成褒赏之行周邦咸喜今顾本之朝廷与士大夫之力自谓无赫赫之名而欲辞之谦毋已过乎幕府上功已诏第赏俾予一人以宁亦惟汝嘉亟共朕命勿重有请所辞宜不允
拜赵葵右丞相兼枢密使制门下有常德以立武夙资御侮之臣歌出车以劳还式副登庸之选廼眷机廷之彦久颛督钺之雄旬宣既奏於肤公体貌聿崇於次揆其敷言綍以谂朝绅宣奉大夫枢密使兼参知政事督视江淮京西湖北军马兼知建康军府事兼管内劝农使兼行宫留守江南东路安抚使马步军都总管兼营田使提举编修经武要略权监修国史日历同提举编修勅令长沙郡开国公食邑六千三百户食实封一千八百户赵葵忠实而疏通沈潜而刚劲锺南岳之英气为西平之世臣仁不异远义不辞难蚤奋经营之略文能附衆武能威敌允兼牧御之长勲绩纪于旗常声名震于草木洊陪宥密深契眷知顷边遽之戒严升使端而授任色词慷慨毅然请行指授雍容虑无遗策尽护诸将于今三年坐收泗上却敌之功增重江介留台之地朕惟折冲在乎强本寛民所以备边矧将序情而闵其劳肆因告成而锡尔祉太尉相尊等耳既久居位望之隆人杰吾能用之又何爱钧衡之重爰立诸右式遄其归北斗神枢仍本五兵之柄金章紫绶峻跻二品之阶并衍畲租特优宠数於戏及闲暇而明国政朕素定於宏谟建辅弼以成天功尔尚钦於明命必和衆乃为保大必同心斯可图安克壮其猷祗若兹训可特授金紫光禄大夫右丞相兼枢密使提举国史院实録院提举编修国朝会要提举编修经武要略长沙郡开国公加食邑一千户食实封四百户主者施行
赐赵葵辞免不允诏勅赵葵省所三上奏辞免特授金紫光禄大夫右丞相兼枢密使长沙郡开国公加食邑食实封恩命事具悉朕以卿久劳于外延登次辅既命撤幕属边以遽告为朕少留江上指授吏士非临机达权畴克尔载覧封奏知敌已遁去介圭入觐兹惟其时遂欲归田何耶诗云来归自镐我行永久此吉甫所以多受祉也式遄其驱以副钦伫所辞宜不允不得更有陈请令疾速赴都堂治事故兹诏示想宜知悉
除马光祖沿江制置大使知建康府兼江东安抚使制朕畴咨旧人易畀钜镇召虎之经营江汉夙敏戎公毕公之申画郊圻用成嘉绩载加徽数式重中权端明殿学士正奉大夫京湖安抚制置大使兼知江陵军府事兼管内劝农营田使兼夔路策应大使兼总领湖广江西京西财赋湖北京西军马钱粮专一报发御前军马文字提领措置屯田兼京湖屯田大使武义郡开国侯食邑一千户食实封一百户马光祖刚毅近仁质直好义老略经世兼麄细之才俊识爽邦该体用之学顷繇留钥往镇上流商画边筹指授将略垦田积腐之粟募兵捐燧之赀士饱而歌人百其勇雅分忧江湖之上数布喜京岘之间时嘉乃功既锡尔祉荆州控聨蜀道虽尽护西北之风寒建邺拱卫行都宜重植东南之根本惟熟器使则履屐当惟精运掉则臂指随频烦元戎十乘之行益壮长江万里之险以大经制以远精神百姓如慈毋鞠育于怀三军若严师鞭辟其侧旌旗为之改色波涛依然安流肆陞书殿之恩华一新帅垣之风采噫张咏威惠相济久渇借留之心颐浩弹压为长式慰遄来之望昔尹兹土今见其人克践前猷毋俾专美可依前正奉大夫特授充资政殿学士沿江制置大使知建康军府事兼管内劝农营田使江南东路安抚使马步军都总管行宫留守节制和州无为军安庆府郡屯田使加食邑四百户食实封一百户【开庆元年二月】
赐马光祖辞免不允二诏勅光祖省所奏辞免除资政殿学士沿江制置大使知建康府江东安抚使行宫留守恩命事具悉经营南纪久宣阃外之劳保厘东郊申锡师中之命卿忠忱体国俊杰识时缓带轻裘居有边筹之暇中权後劲克共武服之严屡奏肤公式嘉懋绩惟荆州重地既遮蔽於风寒顾建邺陪都宜培垣於根本峻升书殿增重制垣载烦戎乘之行用慰旧镇之望引以自近谅复奚辞河内得恂熟知牧御之略江左有导其究镇重之规亟体注怀毋庸谦执所辞宜不允故兹诏示想宜知悉春暖卿比平安好遣书指不多及勅光祖省所再上奏辞免除资政殿学士沿江制置大使知建康府江东安抚使行宫留守恩命事具悉江左东南根本眡周分陕必如召公留爱甘棠庶几重封殖之卿前治建邺民习教条士知纪律易阃上流去思如渴今兹付卿旧镇是还百姓以慈母三军以严师拊摩训督克成厥终正所望於卿又何辞焉所辞宜不允不得再有陈请故兹诏示想宜知悉春暄卿比平安好遣书指不多及
奨谕马光祖赐金币?张之寇肆扰江濆卿始则启元乘以征行继复集舟师而赴援恤邻之谊固宜尔而体国之念殊可嘉因任进职已示褒宠复颁金币用旌尔劳至可领也【景定元年四月二十六日】
授马光祖资政殿大学士制勅朕仪图江阃申命制臣比援上流尝藉济师之力兹?大号用陞頋问之班仍专斧钺之权因任藩垣之寄丕昭宠渥载锡赞书资政殿学士正奉大夫沿江制置大使知建康军府事兼管内劝农营田使江南东路安抚使马步军都总管行宫留守兼节制和州无为军安庆府三郡屯田使金华郡开国侯食邑一千四百户食实封二百户马光祖强毅而端方宏深而肃括志存社稷固将左执弭而右属櫜令禀朝廷用能晨受命而夕就道往返风涛之上驱驰兵革之间靡惮其劳率先以往当彼寇披猖之甚适我兵调遣之艰曲尽乃心无落吾事爰肆攽於褒赏庸懋奬於忠勤加隆名於一字之荣仍宠任以六师之重以酬前绩以励後图噫股肱宣力四方身虽居於阃闑君臣相须一体心毋远於阙庭勉对恩徽益思报効可依前正奉大夫特授充资政殿大学士沿江制置大使知建康军府事兼管内劝农营田使江南东路安抚使马步军都总管行宫留守兼节制和州无为军安庆府三郡屯田使时暂兼淮西总领金华郡开国侯加食邑四百户食实封一百户
赐马光祖辞免不允诏勑光祖省所奏辞免除资政殿大学士仍旧任恩命事具悉陪都为经营四方之根本中兴以来如浚如俊卿皆以元勲硕辅再鎭抚是邦草木知其威名敌人不敢起饮江之想顷上流之备不戒骑涨于浒黄至勤宰臣擐甲督战一洗而清之卿累月驱驰上下劳绩用懋所调麾下将士亦屡以得隽开幕府上功炳如也进书殿之鸿名仍阃府之旧寄见知而悦畴不谓宜巽章引避曾是以为荣乎夫师以气为主以直为壮今我之气直且壮矣勉图常武之功嗣对遄归之宠所辞宜不允故兹诏示想宜知悉夏热卿比平安好遣书指不多及
御札奨谕马光祖筑宜城勅光祖古舒与秋浦相望一衣带水昔人所谓风寒处也移治以来虽建立官吏而荡无堡障民有摇心或请板筑宜城而守之议久不决属者丞相行边采其策卿以制阃任其事且佐其费向之荒墟今为坚垒设敌南来猝攻之不能克欲舍之深入则惧吾金汤之拟其後此国家以淮西三郡隶昇阃之初意也竣事来告忠劳至矣予嘉乃绩寤寐叹赏卿其益恢远略以纾予北顾之忧故兹奬谕想宜知悉春寒卿比平安好遣书指不多及【景定二年三月】
特转马光祖光禄大夫制经始不日而成阃帅干方之略有功见知则说公朝励世之规眷言藩屏之贤能设金汤之险肆朌宠数式奬勋庸资政殿大学士正奉大夫沿江制置大使知建康军府事兼管内劝农营田使江南东路安抚使马步军都总管行宫留守兼节制和州无为军安庆府三郡屯田使时暂兼淮西总领金华郡开国公食邑二千三百户食实封四百户马光祖挺文武之全才膺安危之重寄当铁骑倏游魂而至佩玉麟分方面之忧樽俎折冲屹若蔽遮於近甸楼船下瀬隐然掎角於上流迨边祲之肃清赞庙谟之恢拓自舒移治有郡虚名至烦竹符之亲临决就宜城而改筑难与虑始昔嗟作舍之莫成知无不为今有制垣之任责二纪之荆榛蔽野一朝之雉堞连云涤灊皖之氛埃生蕲黄之气势伻图来上宵旰顿寛其叠进於穹阶以显旌於殊绩噫长江号天堑卿其护腹背之风寒圣人有金城朕方赖股肱之忠力益闳规画以副眷怀可特授光禄大夫依前充资政殿大学士沿江制置大使知建康军府事兼管内劝农营田使江南东路安抚使马步军都总管行宫留守兼节制和州无为军安庆府三郡屯田使时暂兼淮西总领金华郡开国公加食邑四百户食实封一百户
赐马光祖辞免不允诏勑光祖省所再上奏辞免任责浚筑宜城特转两官仍令学士院降奨谕恩命事具悉赏以劝劳国之彞典矧宜城板筑就绪遂为江南一障蔽厥劳茂矣劝奨其可已乎巽牍洊腾备见谦挹虽曰宰臣之指授亦惟阃制之经营二等进官受之奚过亟祗成命勿复有言所辞宜不允不得再有陈请故兹诏示想宜知悉春寒卿比平安好遣书指不多及
御札又赐马光祖卿忠勤一节中外具知长江天堑赖以安妥前岁之援上流旧岁之筑宜城又近绩之最着者朕甚嘉之洊览来奏欲释阃寄非朕所乐闻也增秩甫新倚重正切愿毋遐心嗣对光宠【景定二年】
授马光祖观文殿学士制勑制垣底绩聿观三载之成书殿冠班昭示四方之劝诞颁异数罙耸具瞻资政殿大学士光禄大夫沿江制置大使知建康军府事兼管内劝农营田使充江南东路安抚使马步军都总管行宫留守节制和州无为军安庆府三郡屯田使时暂兼淮西总领金华郡开国公食邑二千六百户食实封五百户马光祖识远而气宏道周而业钜天机错综冰壶玉监之高明学力雄浑泰山乔岳之负载能应则五官之并用尽忠则一髪之不欺京师衆大之居每思前尹金陵六朝之旧爰重中权逮往抚於荆襄久宣劳於江汉视仪政路式表儒猷赵拚一琴累疏欲归亷范五袴陪都怀旧宵旰倚寛於忧顾风涛靡惮於泝沿贲然重临惠此四履郓於冀如制水坐屹胜形晋及楚其余波具有远烈方且设险守国造舟为梁青铁铸兵黄金募士或偃息或燕乐予拮据予蓄租既消骑火之红正念玉关之老効式臻於久任职乃锡於隆名紫宸地殊非但序迁之宠金城日壮尚惟柄用之图繄我誉髦对掦休命可特授观文殿学士依前光禄大夫沿江制置大使知建康军府事兼管内劝农营田使充江南东路安抚使马步军都总管行宫留守节制和州无为军安庆府三郡屯田使时暂兼淮西总领金华郡开国公加食邑四百户食实封一百户
手诏奬谕马光祖勅光祖卿前自渚宫重临江阃荏苒三载勤劳百为援枹鼓以掎角上流之师悉赋舆以板筑宜城之垒蒐卒补逃亡之虚籍散金募游击之健儿金鏁緑沉森罗武库蒙冲鬪舰照映怒涛凡皆军中节缩之赢靡烦公上抛降之助知鞠躬而尽力不矜能而伐功载嘉元戎卫社之忠深得大臣体国之谊赐玺书而褒美伫衮绣之来归故兹奬谕想宜知悉冬寒卿比平安好遣书指不多及【景定二年十月二十五日】
第二次除马光祖沿江制置大使知建康府江东安抚大使行宫留守制勑朕简求近弼重镇陪京念昔全江淮以济中兴允资硕望矧今崇诗书而谋元帅讵舍旧人起之田间付以居守爰疏茂渥申锡赞书观文殿学士光禄大夫提举临安府洞霄宫金华郡开国公食邑三千七百户食实封七百户马光祖器伟量闳资凝猷远炳蓍龟之先见凛松栢之後凋方叔元老克壮其猷历蕃宣於四国君陈嘉谋入告尔后尝唯诺於一堂顷以荩臣洊分江阃投鞭欲渡有飈回雾塞之显忧杖钺以先助霆击电扫之胜势威名犹在谊槩可嘉朕慨念留都控扼天堑虽千羣奚用已屹立金汤之形然一物不牢敢少怠衣袽之戒孰寛忧顾无若老成兵将素服其拊循民吏夙安其条教龙盘虎踞山川不易於镇临鱼钥麟符麾帜一新於号令以壮外攘夷狄之畧以恢北定中原之规噫拚以清修固再临於益部琦以勲辅尚三典於相台勉企前修益光贤业可依前观文殿学士光禄大夫特授沿江制置大使兼知建康军府事兼管内劝农营田使兼江南东路安抚大使马步军都总管兼行宫留守节制和州无为军安庆府三郡屯田使食邑实封如故【景定五年四月】
赐马光祖辞免不允二诏勅光祖省所奏辞免依旧职除沿江制置大使兼江东安抚大使兼知建康府恩命事具悉维今江阃内护留都每辍将相大臣往任保厘重寄卿硕肤厚德典刑宿儒其威名荐着於镇临其惠泽素覃於牧守兹谋元帅毋踰老臣昔黄覇頴川前後八年而愈治郭汲并部儿童数百以来迎成命既颁彼民大悦人惟求旧初何惜於重临事不辞难亦胡为而多逊所请宜不允故兹诏示想宜知悉春暄卿比平安好遣书指不多及【景定五年四月】
勅光祖省所再上奏辞免依旧除沿江制置大使兼江东安抚大使兼知建康府行宫留守恩命事具悉已丑诏书谕卿至矣胡犹未孚朕意昔臣仲淹事我仁祖於再抚陕西之日有惊破贼胆之謡顾今秣陵为国钜镇表淮里江而分阃所赖折冲中权後劲之得人孰若图旧是用起卿家食司钥陪都若夫遮蔽风寒之规摹绸缪牖户之知略驾轻就熟固饶为之毋但以膂力既愆辞速就国可也所辞宜不允不得再有陈请故兹诏示想宜知悉春暄卿比平安好遣书指不多及【景定五年四月】乙丑赐马光祖丐祠不允三诏勑光祖省所奏乞畀丛祠事具悉卿曩事光帝为股肱臣简注不忘起之家食重付北门之管屹为长江之防曾未几时龙湖僊去所留以遗予冲眇者一二臣外尤藉卿以寛顾忧焉昔人有卧摠留台者岂得遽以疾谂乎如云满岁渐欲引年兹固未可尔其体眷倚益懋壮犹是亦卿所以报先帝之遇也所请宜不允故兹诏示想宜知悉夏热卿比平安好遣书指不多及【四月】
勅光祖省所奏乞畀祠廪以便养痾事具悉维周之隆率东诸侯者以六师申豫防之戒报诰则曰尔身在外心在王室上下交修用答扬光训访予落止亦惟股肱宣力之臣追先帝殊遇治于闲暇之时作周匹休卿有方叔克壮之犹膺毕公保厘之寄以国为家以民为身其可属负兹而忽彻桑土商飈寖劲江防为先惜分隂以护风寒精神折冲徒得卿重从容裘带斯可养恬无弃尔成懋乃攸绩所请宜不允故兹诏示想宜知悉夏热卿比平安好遣书指不多及【六月】
勑光祖省所再上奏乞祠廪事具悉周经营江浒必召伯之有成汉饷馈关中惟鄼侯之专属师旅以暇而整威惠以久而孚卿虽三命於居留今甫踰年之宅牧我戍未定靡归聘宁不永怀旧人远省知若勤岂宜易退阃寄不可数易疆事毋恃不来与其慕赤松之从游孰若勉干木之偃息曷为洊奏未烛予衷不刚不柔而德修足食足兵而民信典听朕毖图功攸终所请宜不允不得再有陈请故兹诏示想宜知悉秋热卿比平安好遣书指不多及
御札奬谕马光祖提师应援览奏以寇廹舒城元戎锐於一出忠忱为国威声憺敌诸将有所倚赖事功何患不集予甚嘉之安庆城高池深固无足虑万一有窥江之谋则豫防力遏必使无透漏乃可切宜勉旃庶寛忧顾【咸淳元年八月】
丙寅赐马光祖丐祠不允二诏勅光祖省所奏乞畀丛祠事具悉卿以文武威风三尹陪京江浒经营厥功茂焉召伯有成王心则宁朕用寛北顾之忧采薇出车之勤瘁靡日忘之今天堑虽既清而阴雨之防不可忽迨我暇矣建威销萌繄卿是赖其可谓事几沓来而图田里之安处谨护风寒惟卿远虑无毖于恤成乃图功亦惟旧人丕克远省昔元佑初留龠洛师者未释位诏喻之曰视国如家忠臣可以忘年卿年至未也勉为国计勿复怀归所请宜不允故兹诏示想宜知悉春寒卿比平安好遣书指不多及【正月】
勅光祖省所再上奏乞畀丛祠事具悉朕闻任贤责成者悠久而不易体国经远者华皓而益坚角巾东第之言未闻羊祜之从欲卧护北门之寄岂曰裴度之辞劳矧卿克壮其犹盍思不解于位耆夀俊在服讵宜止足之谋樽俎间折冲奚必驱驰之役傥使卿遂山林之志孰为朕分疆场之忧无踰老臣罔或自介用逸所报先帝亦惟以敉图功所请宜不允不得再有陈请故兹诏示想宜知悉春寒卿比平安好遣书指不多及
景定建康志卷三

[book_title]卷四
钦定四库全书
景定建康志卷四　　　　宋　周应合　撰
留都録四
御制　御书
真宗皇帝御制御书
观龙歌【中使自茅山取龙入献乃作歌送还山中】四灵之长唯虬龙虬龙变化故难同三茅福地羣僊宅灵物潜形在此中池内僊人驯扰得至今隐现谁能测乘云蠢动独标奇行雨嘉生皆荷力常人竞取暂从心才出山楹兮无处?中使勤求深有意欲献明庭兮陈上瑞初献一龙朝魏阙偶挹二龙离洞穴人心龙心若符契一去一住何神异我覩真龙幸不惊至诚祝龙龙好听但祈风雨年年顺庶使仓箱处处盈
仁宗皇帝御书
飞白尧舜佛安字赐知江宁府钱公辅
飞白帝佛字赐知江宁府傅尧俞
高宗皇帝御制御书
题金华宫石上十二字云虎踞龙蟠耸金陵之王气【高宗御名】书
【庆元旧志载在第九卷书画类注云即绍兴初临幸日所书也今在府治又於第十卷末云此十二字非是御书盖谓御书不宜书御名又谓石在府治车驾至建康即入行宫未尝幸府治又谓唐润州毕刺史之名与高宗庙讳同此字疑为毕所书也今以旧志详之其不可信有四建康行宫系绍兴二年命李光建帝初至建康实建炎二年五月其时未有行宫暂驻跸神霄宫即保宁寺也旧志乃谓车驾至建康即入行宫一不可信也驻跸神霄之时尝以华藏寺暂为府治盖旧府治欲建行宫故守臣出寓华藏其後行宫既成始改府治于行宫之东南隅则今之府治实非建炎以前之旧治旧志乃以高宗未尝幸府治而证御书之非是安知此地未为府治之先游幸不曾到此指今府治为旧府治其不可信二也金华乃梁宫名去台城三里旧志九卷记云御书金华宫石十卷记云元刋致一斋竹石间与金华宫石错立两卷自为抵牾其不可信三也九卷直书曰高宗御书十卷又指为毕刺史书其不可信四也恭覩高宗前後宸翰字体与臣黄庭坚字相近此石所题十二字亦然庭坚字法自为一家唐人字学虽精未见有字体与庭坚同者前此守臣以此十二字为高宗御书而严奉于玉麟堂之东必有见矣岂可以唐润州刺史之名偶同御名而意彼为是耶况昇润各州以润州刺史之名而证昇州之字亦未为确也今不敢不记於御书之列俟正於後之君子】
御制诗赐张浚曰愿同越句践焦思先吾身卒章曰高风动君子属意种蠡臣【建炎二年至建康时】
御书孝经十八章真草相间赐秦桧
御书周易乾卦赐秦桧
御书决策元功精忠全德之碑十字赐秦桧
御书六轴赐王安节王珙【本藏其家】
御草书王安石诗赐赵撙纷纷扰扰十年间世事何尝不强顔亦欲心如秋水静应须身似岭云闲【刻石在保宁寺】
孝宗皇帝御制御书
武经龟监序赐王彦曰古之有天下国家者未尝去兵故曰天下虽安忘战必危自司马之法坏後之言兵者必曰孙武观其消息盈虚合於天道横斜曲直应变无穷可谓善之善矣朕於此每有感焉尝欲考古今之成败较谋略之短长以合於武攽示诸将庶政方繁有所未暇保平军节度使王彦以其所编次武经龟监来上采掇前代已然之迹着其得失必取武书以验之诚得我心之所同然者斯亦勤矣噫文武一道也三代以六卿命帅汉以御史大夫护军凡为将者安可不学耶霍去病谓顾方略如何者此一时有激而云非万全之计不当以为法也彦宜益懋勉俾无愧於此书岂不美哉嘉叹之余因题于篇首隆兴甲申岁秋九月甲子选德殿书赐王彦【彦时为建康都统制刻石在本司】
御批赐郭振卿亷正自守朕深知之但诸军统兵官切宜待遇以礼随其高下付与事权严其阶级【如兵官有过当由卿自治之无使小人侮慢兵官如此则阶级不严】庶可统率士卒不至犯分缓急可以责任卿宜体此【振时为建康都统制刻石在本司】御札赐阎仲朕惟将帅之弊每在蔽功而忌能尊已而自用故下有沉抑之叹而上无胜筭之助殊不知兼收衆善不揜其劳使智者献其谋勇者尽其力迨夫成効则皆主帅之功也昔赵奢解阏与之围始令军中有谏者死及许历进北山之策而奢许诺卒败秦师奢为封君与亷颇同位果何害焉卿当以奢为法毋蹈前弊用副注委已尝面谕此意故兹亲札宜体至怀
皇帝御制御书
题赵葵墨梅诗曰溪藤踈影势千寻笔补春工着意深止渇调羮归妙手谁知一片岁寒心
御书明道书院四大字赐为额
御书忠勤楼锦绣堂六大字赐吴渊
御书忠实不欺之堂裕斋桂山十字赐马光祖御书景福万年之殿六大字赐茅山元符观
御书灵休介福元坛六大字及圣德仁佑之殿六大字褒僊镇宝四大字宝珠杯三大字赐茅山崇禧观御书玉气凝润鹤情超辽八字赐司徒师坦
诏札碑刻【御书御制不专繋於建康而立石在府者録于此】
太宗皇帝御制戒石铭曰尔俸尔禄民膏民脂下民易虐上天难欺
高宗皇帝御札曰近得黄庭坚所书太宗皇帝御制戒石铭恭味旨意是使民于今不厌宋德也因思朕异时所历郡县其戒石多置栏槛植以草花为守为令者鲜有知戒石之所谓也可令摹勒庭坚所书颁降天下非惟刻诸庭石且令置之座右为晨夕之念岂曰小补之哉【绍兴二年七月吕颐浩立石府治】
仁宗皇帝御制放生文曰哀汝等前生中作何罪业变入恶道生胎卵湿化有无足两足多足等故我今思曰汝往世曾为酷煞生人过为凶恶不忠国君不重父母十恶三业六情尽牵五业皆惑饮食盈腹而不美衣重过度而不华软硬染心温冷着意疼痒动念麄滑见情目乱杂色耳躭媱声口贪诸味鼻□臰香心无所足意起望外荣尊登天而不高威人仗煞而不足伏为汝等各归人世莫为畜种信行三宝奉成斋戒乐闻佛法永无罪障三世一切佛救此业因信心回向不作过恶得成佛果【庆历七年八月七日降下至和三年四月十四日立石本府法光寺】
徽宗皇帝手诏朕承祖宗遗休余烈崇经术设学校兴贤能以待天下之士高爵重禄承之庸之以待士之在官者盖与之修政事理人民以立太平之基致唐虞三代之隆宜有豪杰特立之材忠信志义之人比肩相望焜耀一时为世盛事而比年以来怀僭乱之异谋干殊死之极宪如赵谂储侔王寀刘昺之徒或贤科异等勲阀世胄或出入禁闼侍从之领?为搢绅士大夫之大辱闾巷无知愚夫愚妇之所愤疾武夫悍卒未尝知书者咸羞道而喜攻之其故何也岂利心胜而义不足以动之欤抑劝导率励之方有所未至欤夫经传所载君臣之分忠义之训荣辱祸福之戒岂不深切着明今诵其言而不能效之行事深虑薄俗浸渍士风陵夷失崇养之指害教化之原为天下後世笑卿当师儒之任以学行致大官其思所以劝励兴起俾知尊君亲上之美无复暴戾邪僻之行以居德而善俗以化天下与後世称朕意焉故兹诏示奉行毋怠付李邦彦【政和八年二月刻石府学】
大观圣作之碑【刻石今在溧水句容县学大成殿】
高宗皇帝籍田手诏朕惟兵兴以来田亩多荒故不惮卑躬与民休息今疆场罢警流徙复业朕亲耕籍田以先黎庶三推复进劳赐耆老嘉与世俗跻於富厚昔汉文帝频年下诏首推农事之本至於上下给足减免田租光于史册朕心庶几焉咨尔中外当体至怀故兹诏谕想宜知悉【绍兴十六年八月守臣晁谦之刻石府治】
御札颁戒石铭【见前】
御书兰亭修禊序【刻石在溧阳县】
孝宗皇帝戒谕军帅五事
主帅唯务亷正日前弊事当一切措置革去　军中财赋不得循习旧弊交结妄用巧作名目虚破官钱诸军器械衣甲等除上教一副外更当桩办两副
专充出战使用即不得将已造下军器轮转作见造数目重叠支破官钱　遇陞差将佐等当依公选择不得私受情嘱或以喜怒行事　入队战士不得差拨杂役【乾道七年十二月十六日差中使宣引带御器械王明至便殿御札出诸袖中亲以授之令朝夕閲视未几差王明统戎池州继为步帅马帅有功无过圣训之力也淳熙三年九月立石建康马军司】
手诏戒谕漕臣曰朕躬节俭以先天下无暴征无苛取期吾元元跻于富庶之域郡国之间宜若公私交裕矣今顾不然丰年乐岁中外少事或未免於匮乏州廹其县县廹吾民其故安在无乃赋入寡而用度衆欤吏二千石有能不能欤将辍费妄用莫知撙节欤朕既深居九重无以徧察故分道置台寄耳目于尔漕臣职当计度欲其计一道盈虚而经度之也职在按察欲其蚤正素治毋使至于病民也厥或异此朕何赖焉且汝不闻黍苖之诗乎我任我辇我车我牛谓美召伯能成转运之功也後世以是名官宁无意耶曰阴雨膏之言能养民如膏雨也其卒章曰王心则宁言家给人足乃能安王之心也汝等得不深思古谊视所部为一家周知其经费而通融其有无亷察其能否而裁抑其耗蠧数者备矣郡计何患乎不足郡计足则属邑寛属邑寛则民力裕民力裕则吾宵旰之虑释国有信赏於汝何吝若乃有余者取之不足者聼之逮其失事然後从而劾之斯亦晚矣是则黜罚之行奚独郡守而已诸道转运其明知朕意【淳熙六年三月丁丑臣雄臣淮臣良臣奏事殿中天慈恻怛有民力未裕之叹因出亲笔手诏示臣等臣等再拜跽受退即捧读紬绎至再至三仰见圣明总核庶职轸忧元元所以加惠至厚天下幸甚臣等恭惟陛下俭德冠乎帝王仁心同乎天地爰自即位池台弗增车服随给横恩妄予毫发不私厚赋重征蠲贷略尽是宜财力全实无媿前古之盛乃名藩大府犹以病告致勤九重宵旰之念士夫交议莫识所由及恭覩宸奎勅戒漕臣将使审计经度任州县有无之责乃知圣鉴高远推见本原德意志虑非臣等所及臣等谨奉明指宣布中外越二日又请刋石以副墨徧赐诸道制曰可臣等窃以天下譬犹一身一身之间血脉流贯则四支和平天下之势上下通融则百职修举此理之必然也昔刘晏号古今计臣之冠究所设施不过取羡补乏蠲荒歛丰其後兴利之臣乃不问有无一切殚竭国计未赢而民力惫矣是故转漕之任一道是寄盈虚缓急所当共体若乃智虑不通规为不豫悉取其有余以徼强济之名安视其不足而诿旷败之责自谋善矣谓公上何兹非置使之本意也今云章昭囬圣谟广大凡厥奉承曷敢不敬敢不丕应诗云肃肃王命仲山甫将之邦国若否仲山甫明之臣等不佞尚能恪意悉力以助扬圣意若其受诏不?与夫称职有闻则当甄序以诏赏罚既入石谨拜手稽首而书于下方中奉大夫参知政事权监修国史同提举详定一司勅令华亭县开国伯食邑九百户食实封三百户赐紫金鱼袋臣钱良臣通议大夫枢密使东阳郡开国公食邑五千户食实封一千七百户臣王淮正奉大夫右丞相兼提举编修玉牒提举国史院提举编修国朝会要提举详定一司勅令鲁郡开国公食邑四千四百户食实封一千四百户臣赵雄谨书淳熙六年五月日朝奉大夫江南东路转运判官借紫臣王师愈被旨刻于厅事】
御札付淮西总领李若川绍兴三十年淮西总领所收支钱粮数目并隆兴元年收支钱粮并添支数目并要子细开具头项疾速奏来【臣先及昨以司农少卿董饟淮右属时北兵侵轶边圉绎骚孝宗皇帝欲考金谷出纳与夫兵兴以来添支数目盖尝亲洒宸翰俾速奏闻臣不肖不才猥忝先职复值江淮俶扰供亿夥繁懔涉渊氷惧弗克绍仰观昭回之光窃以谓参稽收支此特有司之事圣虑宏远云章下垂非惟责任臣工者为不轻而规恢中兴端足以诏万世矣用取刋诸琬琰并侈畴昔之荣遇云嘉定元年三月望日朝议大夫太府少卿总领淮西江东军马钱粮专一报发御前军马文字兼提领措置屯田曲周县开国男食邑三百户借紫臣李洪拜手稽首谨书】
御笔临晋王羲之二帖【刻石溧阳县】
御书唐韩愈进学解
御书阴符清浄二经【刻石句容县凝神庵】
皇帝御制训亷铭周典六计吏治条陈以亷为本乃良而循彼肆贪虐与豺虎均肥于而家多瘠吾民纵逭於法愧其冠绅货悖而入菑及後人我朝忠厚黜贪为仁咨尔羣辟是训是遵　谨刑铭民吾同胞疾痛犹己报虐以威刑非得已仰惟祖宗若保赤子明谨庶狱恻怛温旨金科玉条豪析铢累夫何大吏蔑弃法理逮于郡邑滥用笞箠典聼朕言式克钦止戒饬士习手诏朕亲御路朝首兴教化士风所繋尤务作新比年以来习尚浇漓文气卑薾纯厚典实视昔歉焉岂涵养之未充抑薰陶之或阙咨尔训廸之职毋拘内外之殊各究乃心俾知所向矫偏适正崇雅黜浮使人皆君子之归如古者贤才之盛副予至意惟尔之休
録用勲臣後手诏虞廷之赏延于世汉氏之官长子孙春秋谓成季之勲宣孟之忠而无後为善者惧矣朕慨思开国以来勲臣之裔有能世济其美而不能世其禄者仰所在州军体访保明具以实闻以备録用
戒贪吏手诏朕闻祖宗立法悉从寛厚惟赃吏之罚独不少贷为其蠧国害民也朕待遇臣下未尝少恩训亷有铭正欲善诱不谓迩来贪风转炽国与民俱匮而士大夫之家益肥间有自号清流而居官之汚浊尤甚朕将何赖焉自今小大之臣各宜洗心涤虑毋徇于货贿其或不悛有淳熙之法在举而行之非朕得已也故兹札示想宜体悉【以上并刻石本府】
【臣马光祖跋云臣恭惟皇帝陛下以忠厚制刑赏以典则柄废置以正直作福威率由宪章发为辞命谓虞氏之赏汉人之官皆世也今勲伐余几得无有降在皂隶者乎我其收之是以有録用之诏谓污吏之罚淳熙之法未远也今民生终窭得无有壑其人以自封者乎我其艾之是以有举行之诏天声雷动宸画奎垂巍巍煌煌荡人耳目可以蹑虞而跞汉跻宝佑於淳熙矣若时臣庶固有宅命义之正烛理慾之分不勉而忠不砥而厉者至於赏罚辨其前宠辱怵其後则虽中人以下犹将蹶然自度曰以身殉货孰与以身殉国者之昌以忠烈泽子孙孰与以货财杀子孙者之殃违彼而就此利初而安终家伊吕人夷齐事可日月致也彼有倚阀阅以为庸而先猷之弗绍濯襟裾以为洁而素践之弗符饕其名而违其实者天青日白必无幸焉臣服在管钥甚庆甚盛获承丕显休命宣昭而摹勒之岂惟勒之式克则之又朝夕之尚帅东诸侯与其属有司胥保胥诲以劝于帝之廸宝佑五年八月初吉宝章阁学士通奉大夫沿江制置使江南东路安抚使马步军都总管兼营田使知建康军府事兼管内劝农使兼行宫留守节制和州无为军安庆府三郡屯田使兼提领江淮茶盐所武义县开国男食邑三百户臣马光祖拜手稽首谨言】
御笔戒贪吏朕於赃吏无所贷以其惟威惟虐大为吾民仇民吾赤子而仇之是与寇贼奸宄者同科而何以为天子之命吏古人喻贪以狼以硕鼠直目以物类之恶者盖不得复言人矣惟彼贪夫憯莫之惩侵牟矫?罔知盈厌朕夙兴夜寐忧苦万民封培本根每愳弗蔇郡国之吏乃淫纵其欲以蠧厥生间闻田里凄砭人眼恻怛以还又甚自愧朕惟民生寡乏由於贪官之肆诛求贪官充斥由於监司之不按察抑无瑕可以戮人轨度其信而後可以治人初亦无以大相过耶我朝戢贪家法具在中兴而後特为详密监司不按劾而台臣弹奏则坐监司罪此绍兴十一年九月之诏也以发擿而为殿最不劾则重行贬黜则是年十月之诏也上下相蒙习为媮惰当寘重宪悉具臧否连衔闻奏违则弹劾又十三年九月与三十二年十二月之诏也又如乾道元年之正月四年之六月淳熙九年之三月十二年之六月庆元二年六年之正月皆有诏而诏不止是也率以外台耳目不当蔽塞失察之罪凛乎其甚严今监司不亷问不按发间一二见或辄用胷臆而贪者顾得免朕独安取此兹当岁首肆用咸与惟新继自今仰诸路监司各举其职无或以避碍纵蟊贼每半岁具劾过赃吏若干来上当视多寡为殿最视殿最加赏罚而主之以必行郡守於民为亲又当助监司所不及此当以正岁为殿最赏罚亦如之或本路本州无所劾而台谏论列则监司郡守皆以殿定罚咨尔部刺史而下典听朕言无同于厥辜自取瑕殄其有治状亷声孚于衆听者亦须摭实奏闻以俟甄録荐贤受赏朕不汝吝
【太保右丞相兼枢密使兼太子少师益国公臣贾似道大中大夫知枢密院事兼参知政事兼太子宾客臣朱熠端明殿学士通奉大夫签书枢密院事兼权参知政事兼太子宾客臣皮龙荣端明殿学士中大夫同签书枢密院事兼太子宾客臣沈炎等恭惟皇帝陛下一德当极万年敬休惟欲又我受民祈天永命肆念仁心仁闻而下不被其泽罔匪贪官污吏鸱义夺攘不厌不止以故元元寡遂至治未臻上勤圣怀忧劳夙夜乃月正元日亲洒奎画俾部刺史而下亷问按发以劾吏之多寡为使指之殿最治一州者则寛其期殿最亦如之宸毫蜚动汉章昭回与岁功以俱新期同宇以皆泰其视先汉当春时议振贷诏下寛大书斯为卓絶无前矣臣等恭读圣训至于再三实为生民立命为万世开太平非可与异时一发号施令之不匿厥指者并谕也部刺史而下能恪守仰遵不负殿而以最闻继是吏当称其职民当安其业邦本所在永永不摇社稷长远终必赖之臣等忝联迩列亲奉德言弗克钦承是为有负谨欲将上项御笔刻之琬琰立之朝堂仍以墨本朌之郡国令勒石治所以永观省因拜手稽首扬言曰获上党穗文之祥不若宝此笔得河洛图书之秘不若佩此训欲一道之得福星不若先惩劝以厉其激扬清浊之志欲万物之皆吐气不若严诛赏以计旌别淑慝之功使凡见此者皆当竦然而作如在殿陛之侧而闻丁宁之音相与濯去旧习以课来效臣等不胜大愿取进止正月八日三省同奉圣旨依观文殿学士光禄大夫沿江制置大使知建康军府事兼管内劝农营田使江南东路安抚使马步军都总管行宫留守节制和州无为军安庆府三郡屯田使暂兼淮西总领金华郡开国公食邑三千户食实封六百户臣马光祖立石恭书曰皇上改元景定之明年月正元日特发睿思亲御宸毫历举祖宗黜贪之诏申饬训告颁示羣臣盖念民生之寡遂由於吏习之多贪吏贪弗革由於监司按察之不严自今必以按吏多寡为殿最而劝惩之大哉王言谆勤恻怛雷霆震肃之中皆雨泽滂霈之意严诛赏之令所以浚惠养之仁昭祖宗之心所以永上天无疆之命也臣职叨分阃祗昭明训既铭於心复刻于石谨拜手稽首言曰先民有训世无赏罚虽尧舜不能化天下天下之吏人品不齐不赏而劝不罚而惩者上也闻赏而劝闻罚而惩者次也赏而不劝罚而不惩斯为下矣圣人从而刑之盖有不得已焉者臣少尝诵书至盘庚之篇有曰朕不肩好货敢恭生生鞠人谋人之保居又曰无总于货宝生生自庸此盘庚戒贪之辞也成汤之时宜非盘庚比敢有狥货时谓淫风臣下不正其刑墨犹见於制官刑儆有位之时尧舜之时宜非啇比浑敦穷奇檮杌饕餮犹不能无必待流放窜殛而後天下咸服是虽尧舜至治之世不能无贪臣尧舜至仁之君不能无严刑也然罪止於四它无闻焉圣心之易孚而人心之易化故也今我皇上之心同符尧舜流放之刑既除奸凶有人心者皆宜洗濯旧染精白一心以承休德圣意丁宁犹虑有下品之吏闻罚而不知惩者於是按察殿最之法不容不严且明信且必也法如江河使人易避刑期无刑圣人本心为吏者闻此诏必自谨其身而不待监司之按察然後为吏之善为监司者奉此诏必申儆所部使部内无可按之吏然後为令之孚天下皆无可按之吏然後为圣化之成臣与所部之吏之监司何幸亲逢尧舜之君身为尧舜之臣以观圣化之成哉臣尝闻先师臣德秀之言曰万分亷洁止是小善一点贪汚便是太恶拳拳服膺久矣大学曰无诸已而后非诸人臣愿事斯语与同为监司者儆之以无负圣天子黜贪之令又曰有诸已而后求诸人臣愿事斯语与同为监司者勉之以无负圣天子举亷之意谨拜手稽首书于下方】
景定建康志卷四

[book_title]卷五
<史部,地理类,都会郡县之属,景定建康志>
钦定四库全书
景定建康志卷五　　　　宋　周应合　撰地理图序
周官大司徒掌建邦之土地之图与其人民之数以佐王安扰邦国以天下土地之图周知九州之地域广轮之数辨其山林川泽丘陵坟衍原隰之名物职方氏掌天下之图辨其邦国都鄙周知其利害盖方国各自为图掌於职方入於司徒则谓之天下土地之图大司徒合而图之则谓之建邦土地之图然则上矣皇朝令郡国图经三岁一来上即成周所谓天下土地之图也龙盘虎踞帝王之宅襟江带湖形胜之区自吴以来英主经营四方莫不以此为根本我宋中兴是为留都地至重矣由职方土地之图以入於建邦土地之图讵容阙典於是考古证今为图凡十有五曰龙盘虎踞形势图曰历代城郭互见图曰建康府境方括图曰金陵建阃所部图图分上下曰府城图曰府治图曰上元江宁句容溧水漂阳五县图曰府学图曰明道书院图曰青溪先贤堂图地有当辨者附於图後
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
<史部,地理类,都会郡县之属,景定建康志,卷五>
辨丹阳
丹阳之辨有三一辨其字二辨其地三辨其治按西汉地理志字从杨东汉郡国志字从阳自晋至唐见於史传者或为杨或为阳无定字也江南地志云郡国有赭山其山丹赤寰宇记云赭山亦名丹山唐天宝中改为绦岩山丹阳之义出此山临平湖湖亦以丹阳名今此山在溧水句容两县之间以此证之则丹为山名山南为阳故曰丹阳字从阳者为是晋地理志於丹杨郡之丹杨县注云山多赤柳以此证之丹杨即赤柳之异名字从杨者为是二字各有所据世或疑之窃谓右史字多通用如豫章名郡取义於木而字不从樟会稽名郡取义会计而字或从郐岂容以今字之拘而疑古字之通哉况柳之赤山之丹未必不互相因也丹山之有丹杨则因木取义宜也丹杨山之南曰丹阳因方取义亦宜也二字之通毋庸深辨而地则不可不辨耳盖地之名丹阳者不一周成王封熊绎於丹阳乃荆楚之所始其地在荆州不在扬州唐地理志丹州咸宁郡有府五丹阳居其一此在关内道古雍州之域亦不在扬州也史记楚怀王与秦战於丹阳司马贞索隐云此丹阳在汉中则又属梁益之州而非扬州也秦置鄣郡有县曰丹阳汉改故鄣为丹阳郡此实隶扬州孙吴析漂阳以北六县为丹阳治建业亦隷扬州自东晋以至於唐丹阳郡有分有合而皆隶扬州其名偶与荆雍梁益之丹阳同而其地实异盖九州之域自禹而分不可紊也如秭归县有丹阳城枝江县有丹阳聚地皆属荆北史中有封丹阳侯者数人地皆在雍於此无辨则丹阳见於史传者多前之以彼为此者未必知其讹今之书此遗彼未必不疑其略矣丹阳之地名不一固所当辨而丹阳之属扬州者其治不二或者犹有疑焉汉志云丹阳郡治宛陵盖今之宁国府也杜佑通典云以丹阳郡隶润州盖今之镇江府也吴宝鼎中尝割丹阳附吴兴盖今之安吉州也人多惑於三说遂疑丹阳之不在建邺领治所皆在建邺隋开皇初虽尝徙治江都而大业随废唐武德二年置扬州东南道行台治江宁三年以江宁溧水二县置扬州六年又以延陵句容隶扬州以地言之皆建邺也虽武德九年尝徙治江都而贞观七年复治江宁矣则隋唐之间扬州常治建邺而徙江都者亦暂尔至於五代伪吴杨行密虽以江都为扬州而金陵实为别都至伪唐又自广陵而迁治金陵矣若以今之扬州言之则广陵一郡之名耳若无关於建邺以古扬州言之则禹贡九州之一之总名建邺乃其州之钜镇而治所多在焉今於六朝表中书扬州之事从古也本朝表中不书扬州之事从今也是不可以不辨
辨金陵
金陵何为而名也考之前史楚威王时以其地有王气埋金以镇之故曰金陵又曰地接金坛其山产金故名於是因山立号置金陵邑至秦始皇时望气者谓其地有天子气又埋金宝於山以厌之昔有一碣在靖安道复置唐武德九年又废之以其县隶润州天宝元年始改润州为丹阳郡又改曲阿为丹杨县皆非两汉六朝之丹杨也又尝考诸县治汉丹阳郡统县十七秣陵句容丹阳溧阳江乘皆隶焉晋丹阳郡统县十一建邺江宁丹阳溧阳江乘句容秣陵皆隶焉隋丹阳郡统县三江宁溧水隶焉其丹阳名县於润境者亦唐天宝以後也非两汉六朝之旧也是不可以不辨
辨扬州
或问禹贡扬州之域北距淮东南距海不专在建邺也宋朝扬州治广陵不复隶建邺也今以扬州刺史及州牧入建康志何哉曰自汉以来扬州无常治或徙夀春或徙曲阿或徙历阳皆暂尔而治建邺之时独多汉末扬州之地南属吴者十四郡而扬州治建邺合肥以北属魏而扬州治夀春晋平吴以後徙夀春之扬州合治建邺至元帝渡江都扬州统丹阳等郡宋以扬州为王畿六朝都建邺时若扬州牧若刺史皆以大臣诸王兼殊不知丹阳之名本出建邺而郡治寓於宛陵者暂尔自建安以来丹阳郡治常在建邺常以宰辅诸王为尹隋以前未尝改也夫置丹阳治建邺者孙权也割丹阳附吴兴者孙皓也平吴以後复吴兴所有之丹阳归於建邺者晋也平陈以後废丹阳郡而置溧水县者隋开皇也废蒋州而复置丹阳郡者隋大业也以江宁溧水复置丹阳县者唐武德也尝放润州类集曰今之润境举非丹阳地而唐以丹阳名郡何也盖唐天宝以前唯有润州未有昇州是时润所领县六江宁句容在焉二县乃丹阳故地天宝初改州为郡因以名之迨至德二载始割出二县增以溧水漂阳建为昇州而丹阳之名遂存於润杜佑通典以天宝以前州县为定故载润而阙昇後之作方志者曾不审此往往只据佑所书而在秦在汉皆繋於二郡之间误矣又云汉元封二年改鄣为丹阳其城在今江宁府东南八里即汉丹杨太守及晋丹杨尹之所治隋平陈废之平其城以为田大业初间题为埋金碑其文曰不在山前不在山後不在山南不在山北有人获得富了一国耆老指为秦时古碑近年遂为好事者取去是金陵之名始於楚秦千数百年於此矣前辈固尝疑之盖谓宝剑在地气射斗牛光怪烛天其下有宝熊商嬴政方恶其地气之异而欲消去之乃复埋金宝於其地是益其气也安得为知乎及见靖安道间埋金碑之语然後知熊商嬴政知术相袭以愚黔首而千数百年无能发其诈者地有王气楚秦所忌故将凿山以泄其气也役其人以凿山则人未必从於是借埋金之说以致凿山之人曰山有金也曰吾尝埋金於山也人皆有求金於山之心则皆不爱其凿山之力求不获则凿不已不待驱而从也又设为山前山後山南山北之语以惑之神其有金之地将以眩其求金之人盖人知其地之有金而莫知其金之所在则遍山而求之遍山而凿之金未有获而山之气泄矣求金之人皆无所得而楚秦之君求泄山气之谋遂矣则是埋金之说所以为驱人凿山之术岂真埋金也哉吁熊商嬴政将以愚黔首适自愚耳山融川结天地之气为之岂区区智术所能变之哉惟修德足以永天命惟施仁足以固人心惟行帝王之道足以消奸雄之变圣贤以理御气大抵然也不是之务而求以人力胜地气复以智术致人力熊商终无救於楚之灭嬴政终无救於秦之亡岂非甚愚也哉当时言天子气以五百年为期自是四百九十年而晋元帝渡江建都金陵适符其数商与政如之何哉故着斯辨以发金陵之诈而袪黔首之惑云
辨建邺
楚名此地曰金陵秦改金陵为秣陵汉建安中孙权改秣陵为建邺晋建兴初避愍帝讳改建邺为建康建邺建康岂有异地哉世俗或疑其非者有二说晋书太兴三年分淮水北为建邺南为秣陵此所谓淮水者盖指秦淮而言耳秦淮之水来自建邺之东而西注於江故晋於此水之南置县曰秣陵名因秦旧也此水之北置县曰建邺名因吴旧也或者不察建邺自有之淮误指为桐柏所导之淮遂谓建邺移在江北可谓谬矣又一说龙川陈亮上孝宗皇帝书有曰今之建邺非昔之建邺或者又执此语以为建康非建邺之证谬尤甚焉龙川所谓建邺今昔之异者指其城郭而言耳非言其地之非昔也【龙川万言书云今之建邺非昔之建邺也臣尝登石头锺阜而望今城直在沙觜之傍耳锺阜之支陇隐隐而下今行宫据其平处以临城市城之前则逼山而斗絶焉此必後世之读山经而相宅者之所定江南李氏之所为非有据高临下以乘王气而用之之意也本朝以至仁平天下不恃险以为固而与天下共守之故因而不废耳臣尝问之锺阜之僧亦能言台城在锺阜之侧大司马门当在今马军新营之傍耳其地据高临下东环平冈以为固西城石头以为重带元武湖以为险拥秦淮青溪以为阻是以王气可衷而运动如意若如今城则费侯景数日之力耳曹彬之登长干兀木之上雨花台皆俯瞰城市虽一飞鸟不能逃也】盖建邺古都城实倚锺阜而都城南门距秦淮尚七八里此吴晋之旧规龙川所谓昔之建邺也伪吴时徐知诰大城昇州拓旧址二十里跨秦淮南北之地尽入城中北距锺山甚远而南距雨花长干诸山则甚迫矣知诰据此以为南唐之伪都皇朝既平江南即南唐故府以为州治今城郭皆知诰之旧此龙川所谓今之建邺也谓建邺今城非昔城则可谓建邺今地非昔地则不可因为此辨以正或者之谬【不欲指言其人故或之】
辨越台
越城者建康作古之城句践范蠡之所营也越台者越城之故址也考之史传无异辞矣【详见越城】越而楚楚而秦秦而汉汉而吴晋宋齐梁陈攻守於此者西则石头南则越城皆智者之所必据刘濞於此避条侯温峤於此破王含刘裕於此拒卢循萧懿於此拒慧景萧衍於此屯王茂皆越城越台也郡国志云越城在县南六里实录云越城在淮水南一里半祥符图经云越城在秣陵县长千里宫苑记云范蠡筑城在瓦官寺南金陵事迹云南门外有越台与天禧寺相对今府城之南江宁尉廨之後军寨之间台犹存也访古者每兴感焉近世诗人有作越台曲者乃为之说曰越女嫁江南国主为妃以其地卑湿运越土筑此台以居焉见此诗者并为一谈牢不可破【越台曲云玉顔如花越王女自小娇痴不歌舞嫁作江南国主妃日日思归泪如雨江南江北梅子黄潮头夜涨秦淮江江边雨多地卑湿旋筑高台梳晓粧千艘命载越中土喜见越人仍越语人生脚踏乡土难无复归心越中去高台何易倾曲池亦复平越姬一去向千载不见此台空有名】使其考古必知误矣借曰越女运土筑台事果有之南唐宫室初不在秦淮之南其妃筑台以居必不在宫室之外不待智者而知其非矣设南唐不史见之骏说以泯句践范蠡作古之遗基岂容无所辨哉
辨马鞍山
乾道旧志及六朝事迹编皆云陈後主祯明三年隋将济江陈遣南康太守鲁肃将兵以铁鎻横江隋将杨素击之争马鞍山四十余战隋军死者五千余人指金陵马鞍山为是庆元续志引宜黄侯慧纪传云隋师济江慧纪率将士三万人舩舰千余沿江而下欲趋台城遣南康太守吕肃将兵据巫峡以五条铁鎻横江隋将杨素奋兵击之四十余战争马鞍山及磨刀涧以此纠旧志为非今以资治通监及三国志南史证之乾道庆元二志皆不能无误陈无鲁肃亦无吕肃慧纪所遣以拒隋兵者盖南康内史吕忠肃也杨素与忠肃四十余战争马鞍山乃在巫峡间非金陵之马鞍山也山名偶同耳按蜀志先主为陆逊所攻升马鞍山陈兵自绕此在吴蜀接境处杨素所争即此山也况隋之攻陈贺若弼自广陵济进军锺山顿白土冈韩擒虎自横江济进拔姑孰由新林至石子冈皆不经金陵之马鞍山慧纪遣吕忠肃使据巫峡以鎻江与杨素遇而有争山之战则其山在彼不在此明矣人名之异山名之同皆不可以不辨
景定建康志卷五

[book_title]卷六
钦定四库全书
景定建康志卷六　　　　宋　周应合　撰
建康表总序
春秋表年以首事太史公年表经纬之後之纪事者法焉国之郡乘皆有表而例不同今考诸古建康城邑始於周【建康地本属春秋之吴取之吴而城长干者越勾践也取之越而置金陵邑者楚熊商也时周命未改也吴越楚有地之时皆周也】郡县始於秦为都始於孙吴自城而都地寖大周元王四年越城长干时也周命勾践为伯时也未城邑前不可表也作建康表断自元王以下表之纬四一曰时表其世年而记其灾祥二曰地表郡县之沿革与疆土之分合三曰人表牧伯之更代与官制之因革四曰事表其得失之故成败之由美恶具书劝戒寓焉其年月可考者为年表不可考者为世表世不可考者随代附见表如左【或问国始於勾吴都始於孙吴今表不始吴而始越何也曰始越之说四春秋此地属吴特泛言耳吴国於?李城邑未见於此地入於越越始城之未城不可表既城不可不表一也始城之年周王命勾践为伯未命伯之前不当表越城此地而为伯不可以不表二也春秋何始於平王盖周书至此而终故鲁春秋自此而始今考勾践之时正当春秋之终则表始於勾践亦取法鲁春秋之遗意三也三代之王也诸侯封而大者莫多於周之後次莫如殷禹之子孙寥寥也少康有田一成有衆一旅而祀夏配天少康之子封於会稽以奉禹祀此越之始也勾践乃其二十世孙也城吴地而周伯之太史公谓其有禹之遗风今表越所以存禹四也或又曰表越是矣不冠以越而冠以周何也曰勾践之时周命未改一国之主在越天下之主在周勾践虽强一则曰致贡於周二则曰以尊周室赐胙为伯必得周命而东诸侯服焉今以周之世表越之事亦春秋尊王之法也】
建康表一【自周元王四年已已至东汉献帝建安己亥为世表】
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
建康表二【起吴大帝元年辛丑至天纪四年庚子凡六十年为年表】
吴【太祖大皇帝姓孙氏讳权字仲谋吴郡富春人也其先出自周武王母弟卫康叔之後武公子惠孙曾耳为卫上卿因以孙为氏春秋时孙武为吴王阖闾将因家于吴太祖乃武之後也祖锺父坚坚生容貌奇异仕汉为破虏将军长沙太守灵帝末董卓作乱坚乃自长沙举兵破卓军於阳夏长驱入洛修祭汉陵庙屯军城南甄官井上见五色气使人入井得汉传国玺文曰受命于天既寿永昌方圆四寸上纽交五龙一角缺後仍投井中坚生四子策权翊匡策为吴侯临终以後事付弟权曰举江东之衆决机於两阵之间与天下争衡卿不如我举贤任能各尽其心以保江东我不如卿权既统事以周瑜程普吕范为爪牙鲁肃诸葛瑾步骘陆逊为腹心招延英俊而分部诸将镇抚山越讨不从命初坚娶钱塘吴氏孕策梦月入怀孕权又梦日入怀以告坚坚曰日月隂阳之精极贵之象吾子孙其兴乎其後权破曹操军於赤壁又破操军於濡须坞操叹曰生子当如孙仲谋其後又破关侯定荆州及曹丕代汉称魏使邢贞册权为吴王军师张昭怒其无礼羣臣议称汉上将军九州伯不应受魏封权曰九州伯於古未闻昔沛公亦受项羽封为汉王盖时宜尔复何损也赵咨使魏还曰北方终不能守盟宜改年号正服色应天顺人权纳之十一月权就吴王位於武昌大赦改明年为黄武元年後七年公卿上表劝正尊号遂即帝位大赦改元追尊父坚为武烈皇帝兄策为长沙桓王立子登为皇太子百官皆行赏鳏寡孤独量给谷绵百姓免今年租赋天下赐酺五日传四主合六十年都建康】
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
<史部,地理类,都会郡县之属,景定建康志,卷六>
景定建康志卷六

[book_title]卷七
<史部,地理类,都会郡县之属,景定建康志>
钦定四库全书
景定建康志卷七　　　　宋　周应合　撰
建康表三【起西晋太康庚子至东晋元熙巳未凡一百四十年为年表】
晋【司马氏受魏禅都洛阳是为西晋自武帝炎至愍帝邺四主五十二年而中宗元帝睿即位於建康遂都焉是为东晋元帝乃宣帝懿之曾孙琅琊恭王觐之子嗣父为琅琊王永嘉元年因陈敏作乱以琅琊王为安东将军都督扬州江南诸军事假节镇建业讨陈敏余党廓清江表至建兴戊戌受愍帝诏即晋王位改元建武明年愍帝凶问至始即帝位改元大兴其建武以前事属西晋建武以後事属东晋合两晋论之自泰始至太康元年凡十有六年而吴始平自太康元年至建武元年凡三十九年而西晋改为东晋都於建康自元帝建武至恭帝元熙十一主凡一百三年而禅於刘裕元熙以後事系於宋太康以前事系於吴故建康晋表始於太康讫於元熙合一百四十年不分西东总曰晋表】
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
<史部,地理类,都会郡县之属,景定建康志,卷七>
景定建康志卷七

[book_title]卷八
<史部,地理类,都会郡县之属,景定建康志>
钦定四库全书
景定建康志卷八　　　　　宋　周应合　撰
建康表四【起南宋永初庚申至昇明戊午凡五十九年为年表】
宋【高祖武皇帝姓刘氏讳裕字德舆彭城绥舆里人也汉楚元王交二十一世孙晋哀帝兴宁元年癸亥三月壬寅夜生帝神光照室尽明是夕甘露降于墓树产夜而皇妣赵氏殂帝及长雄杰有大度事继母以孝闻尝游京口竹林寺独卧讲堂中上有五色龙章衆僧见之惊以白帝帝乃喜曰上人无妄言皇考墓在丹徒秦史所谓曲阿丹徒间有天子气者也时有孔子恭者善占摹帝尝与经墓问之曰此墓何如子恭曰非常地也帝由是益自负行止时见两小龙附翼之樵渔山泽同侣亦或覩焉困于贫贱不修廉隅小节时人莫能识唯琅邪王谧独深敬重之尝于下邳舍逆旅会一沙门谓帝曰江表方乱能安之者其在君乎既而忽失僧所在帝惊而异之至晋隆安中平孙恩卢循有功桓玄簒位迁天子于寻阳帝随桓修入朝玄妻刘氏谓玄曰昨见刘德舆龙行虎步视瞻不凡恐非人下者宜早为其所玄曰方欲北清中原非刘裕莫足使若关陇平定徐思其宜裕还丹徒潜谋匡复乙卯帝因游猎会同谋者二十七人愿从者百十人丙辰平旦城门开驰入称有诏遂擒桓修斩之以徇帝尝造游击将军何澹之左右见帝光曜满室以告澹之澹之以告玄玄不以为意及闻义兵起方惧或曰刘裕力弱岂办之有成玄曰刘裕足为一世之雄刘毅家无担石之储摴蒱一掷百万何无忌刘牢之外甥酷似舅共举大事何谓无成时推帝总徐州府事孟昶为长史居守檀凭之为司马刘穆之为府主簿帝率二州之衆一千七百人进及竹里移檄京师三月戊午逆破皇甫敷等於罗落桥进败桓谦将於覆舟山玄出自西掖门策马石头城轻舟南逸王谧率百辟推高祖领扬州帝固让以王谧为扬州刺史留台朝廷肃然各守职王谧命尚书以帝为使持节都督徐兖青冀幽并八州诸军事镇军将军徐州刺史镇石头丁卯焚桓温神主于宣阳作晋主于太庙甲午天子至自江陵庚午诏进帝侍中车骑将军都督中外诸军事録尚书帝固让抗表归藩是月旋镇京口○义熙三年二月帝入朝乙卯旋镇丹徒○四年春正月诏高祖入辅申前命且为扬州刺史録尚书事○五年秋七月加帝北青冀二州刺史○六年六月进太尉中书监加授黄钺余如故○帝自左里旋师天子遣侍中黄门劳师于行所○七年春正月乙未振旅而归京师进大将军扬州牧给班剑二十人其後又平刘毅及司马休之北灭姚泰尅洛阳东还建康封十郡为宋公备九锡明年进爵为王增封十郡元熙二年正月天子遣使奉册禅位于帝如汉魏故事奉表陈让太史令骆达奏曰自晋义熙元年太白昼见经天凡七占曰太白经天民更主异姓兴焉义熙七年五虹见于东方占曰五虹见天子黜圣人出十三年镇星入太微有立王徙主之兆元熙元年冬有黑龙四登于天易传曰冬龙见天子亡社稷大人受命冀州道人释法称告其弟子曰嵩神言江东有刘将军汉家苗裔当受天命吾以璧三十二镇金一饼与之刘氏卜世之数也於是羣公卿士固请乃从之初汉光武立社於南阳汉末而其树死刘备有蜀乃应之而兴及晋末年旧根复萌至是而茂盛乃受法驾于南郊坛柴燎祭于上帝礼毕严驾还宫御太极前殿大赦改元永初自永初庚申至昇明戊午八主都建康合五十九年而禅位於齐】
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
<史部,地理类,都会郡县之属,景定建康志,卷八>
景定建康志卷八

[book_title]卷九
<史部,地理类,都会郡县之属,景定建康志>
钦定四库全书
景定建康志卷九　　　　宋　周应合　撰
建康表五【起南齐建元已未至中兴辛巳凡二十三年为年表】
齐【太祖姓萧讳道成字绍伯汉相国何二十四代孙宋元嘉四年丁卯岁生姿表英异龙颡锺声鳞文遍体年十三从雷次宗学於鸡笼山仕宋有功累迁自建康令至刺史冠军将军明帝常嫌太祖非人臣相且民间流言萧姓当为天子愈以为疑会桂阳王休范反命太祖讨平之百姓曰全国家者此公也苍梧王凶暴猜忌欲加大祸陈太妃骂之曰萧道成有功於国今若害之後谁为汝署力也乃止太祖谋杀苍梧王而迎立汝隂王沈攸之之乱又讨平之进太尉都督十六州诸军事寻进扬州牧位相国摠百揆封十郡为齐公备九锡位诸王公上未几进爵为王宋帝禅位依魏晋故事即位改元自建元已未至中兴辛巳七主都建康合二十三年而禅於梁】
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
<史部,地理类,都会郡县之属,景定建康志,卷九>
景定建康志卷九

[book_title]卷十
<史部,地理类,都会郡县之属,景定建康志>
钦定四库全书
景定建康志卷十　　　　宋　周应合　撰
建康表六【起萧梁天监壬午至太平丁丑凡五十六年为年表】
梁【高祖武皇帝姓萧名衍字叔达与齐朝同为汉相国何之後皇考顺之字文纬齐高祖族弟参预佐命封临湘侯累至领军将军丹阳内史高祖以宋大明元年甲辰岁生於秣陵县同夏里三桥宅初皇妣张氏常梦抱日已而有孕乃生帝帝生有奇异之光两骻骈骨状貌殊特顶上隆起日角龙顔重岳虎顾舌文为八字顶有浮光身映日无影为儿童能蹈空而行有文在左手曰武及长博学多通好筹畧有文武才干流辈咸推许焉所居宅常若有云气人有遇者体辄肃然起家巴陵王参军迁卫军王俭府东阁祭酒王俭一见深相器异请为户曹属谓庐江何宪曰此萧郎三十内当作侍中出此则贵不可言齐竟陵王子良开西邸招文学之士高祖与沈约谢朓王融萧琛范云任昉陆倕等并游焉号为八友王融俊爽识鉴过人尤敬异高祖每谓所亲曰宰制天下必在此人累迁随王谘议行经牛渚逢风入泊龙渎有一老人谓曰君龙行虎步贵不可言天下将乱能安之者其在君乎拜黄门侍郎入直殿省与萧谌等定策封建阳侯建武二年解司州围走魏军还为太子中庶子领羽林监顷之出镇石头四年败魏军於雍州进使持节雍乐南北秦四州军事雍州刺史东昏侯立六贵八要擅权用事高祖曰政出多门乱其阶矣永元二年长兄懿自益州刺史罢还朝被害高祖密谋曰昏虐暴主诛戮朝贤生民涂炭卿等同心嫉恶共兴义举良在今日是日建牙於军门收拾甲士三万余人马一千匹船三百艘引荆州军下沔南立新野郡以集新附三年二月已已南康王宝融即帝位於江陵改永元二年为中兴元年遥废东昏为涪陵王以高祖为左仆射假黄钺西台置百官司马八月次芜湖据姑孰使曹景宗萧颖达领马步进屯江宁使王茂进据越城十月壬午高祖镇石头命衆军围城卫尉张稷北徐州刺史王珍国斩东昏首送高祖使吕僧珍勒兵封府库图籍嬖庶凶党王咺之以下四十八人并诛之宣德皇后下令追废涪陵王为东昏侯依汉海昏故事授高祖中书监扬徐军事大司马録尚书骠骑大将军扬州刺史封建安公食邑万户给班剑四十人假黄钺依晋武陵王司马遵承制故事已卯高祖入屯閲武堂下令一切淫刑滥罚赋役并原放明年正月齐和帝自江陵遣侍中席阐文黄门侍郎乐法才慰劳京邑诏进高祖剑履上殿入朝不趋赞拜不名加前後羽葆鼓吹置左右长史从事中郎掾属各四人寻进相国封十郡为梁王备九锡丙午命王冕十有二旒建天子旌旗出警入跸丙辰齐帝禅位於梁依晋宋故事齐百官豫章王綝等八百一十九人及梁台侍中臣云等百一十七人并上表劝进太史令蒋道秀陈天文符?六十四条
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:47-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>