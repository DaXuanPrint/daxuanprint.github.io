<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="序,卷一,卷二,卷三,卷四,卷五,校补记〔黟程鸿诏伯敷〕,《唐两京城坊考》图片下载,唐两京城坊考全文在线阅读,唐两京城坊考全文在线下载,大玄古籍书库">
<meta name="description" content="城镇志。清徐松(1781—1848)撰。五卷。松字星伯,直隶大兴(今北京市)人。嘉庆进士,授编修。坐事谪戍伊犁。致力史地研究,成绩卓著。著有《西域水道记》、《新斠注地理志集释》、《汉书西域传补注》等书。嘉庆十四年(1809)奉诏纂辑《全唐文》,于《永乐大典》中得元《河南志》,并取宋敏求《河南志》原文,合以程大昌《雍录》,李好文《长安志图》,兼采金石、传记,旁及唐人诗文集、笔记中有关唐代两京城坊记载,重加撰述,于嘉庆十五年(1810)成书。卷一前冠西京地图六幅,卷五前冠东都地图四幅。叙述长安、洛阳二京城坊、">
<title>唐两京城坊考_徐松_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">唐两京城坊考</span> <br/>
          作者： <span class="inputVal" id="bkauthor">徐松</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]135043</span> <br/>
          说明： <span class="inputVal" id="bkdec">城镇志。清徐松(1781—1848)撰。五卷。松字星伯,直隶大兴(今北京市)人。嘉庆进士,授编修。坐事谪戍伊犁。致力史地研究,成绩卓著。著有《西域水道记》、《新斠注地理志集释》、《汉书西域传补注》等书。嘉庆十四年(1809)奉诏纂辑《全唐文》,于《永乐大典》中得元《河南志》,并取宋敏求《河南志》原文,合以程大昌《雍录》,李好文《长安志图》,兼采金石、传记,旁及唐人诗文集、笔记中有关唐代两京城坊记载,重加撰述,于嘉庆十五年(1810)成书。卷一前冠西京地图六幅,卷五前冠东都地图四幅。叙述长安、洛阳二京城坊、里巷、宫殿、苑囿、官署、渠道分布,尤详于诸坊内廨宇、寺观及贵族官吏宅邸。搜罗考核,用力甚勤。对研究唐史及两京故实,足资参考。时人张穆为之校补。于宋敏求《长安志》、《河南志》之外所增补内容皆未加说明或注明出处,是其不足。有《连筠簃丛书》本,《畿辅丛书》本;《丛成集成初编》本。另清程鸿诏撰有《唐两京城坊考补记》一卷,收入《藕香零拾》丛书,可资参考。</span> <br/>
          封面： <span class="inputVal" id="bkimg">Z_11224.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]唐两京城坊考
[book_author]徐松
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]135043
[book_dec]城镇志。清徐松(1781—1848)撰。五卷。松字星伯,直隶大兴(今北京市)人。嘉庆进士,授编修。坐事谪戍伊犁。致力史地研究,成绩卓著。著有《西域水道记》、《新斠注地理志集释》、《汉书西域传补注》等书。嘉庆十四年(1809)奉诏纂辑《全唐文》,于《永乐大典》中得元《河南志》,并取宋敏求《河南志》原文,合以程大昌《雍录》,李好文《长安志图》,兼采金石、传记,旁及唐人诗文集、笔记中有关唐代两京城坊记载,重加撰述,于嘉庆十五年(1810)成书。卷一前冠西京地图六幅,卷五前冠东都地图四幅。叙述长安、洛阳二京城坊、里巷、宫殿、苑囿、官署、渠道分布,尤详于诸坊内廨宇、寺观及贵族官吏宅邸。搜罗考核,用力甚勤。对研究唐史及两京故实,足资参考。时人张穆为之校补。于宋敏求《长安志》、《河南志》之外所增补内容皆未加说明或注明出处,是其不足。有《连筠簃丛书》本,《畿辅丛书》本;《丛成集成初编》本。另清程鸿诏撰有《唐两京城坊考补记》一卷,收入《藕香零拾》丛书,可资参考。
[book_img]Z_11224.jpg


[book_title]序
古之为学者，左图右史，图必与史相因也。余嗜读《旧唐书》及唐人小说，每于言宫苑曲折，里巷岐错，取《长安志》证之，往往得其舛误，而东都盖阙如也。己巳之岁，奉诏纂辑唐文，于《永乐大典》中得《河南志》图，证以《玉海》所引，《禁扁》所载，灼是次道旧秩，其源亦出于韦述《两京记》而加详焉，亟为摹钞，爱同球璧，校书之暇，采集金石传记，合以程大昌、李好文之《长安图》，作《唐两京城坊考》，以为吟咏唐贤篇什之助。昔宋皇祐中，欲行入阁仪而莫知故实，后仁宗得唐《长安图》，其仪始定。元丰时都官员外郎蒙安国，得唐《都省图》，献于朝，遂迁旧七寺监如唐制。政和四年，宋昪奏端门桥制，考唐《洛阳图》之四桥，而胡身之注《通鉴》亦引阁本《太极宫图》、阁本《大明宫图》，是唐宫省之图，在宋时已珍重如斯，况于今又数百年后哉！嘉庆苍龙上章敦牂孟夏之月，北平徐松书于文颖馆直庐。

[book_title]卷一
西京外郭城图
西京三苑图
西京宫城图
西京皇城图
西京大明宫图
西京兴庆宫图
○西京
唐西京初曰京城，隋之新都也，开皇二年所筑。〈按周、汉皆都长安，而皆非隋、唐之都城。文王作丰，在今西安府鄂县。武王宅镐，在今咸阳县西南。汉都城在唐城西北十三里，自刘聪、刘晒、石勒、苻健、苻坚、姚苌所据皆汉城也。隋开皇二年始移于龙首原。〉唐天宝元年曰西京，至德二载曰中京，上元二年复曰西京，次年曰上都。
△宫城
官城，东西四里，南北二里二百七十步，〈按“七十”。吕大临《长安图》作“四十”〉周十三里一百八十步，其崇三丈五尺。南印皇城，北抵苑，东为东宫，西为掖庭官。〈隋时规建，先筑宫城，次筑皇城，次筑外郭城。故唐西京宫城最在北，皇城在宫城南，外郭城又在皇城南也。〉
宫城，亦曰西内，共正牙曰太极殿。〈唐龙朔后，天子常居大明宫。大明官在宫城东北，故谓大内为西内。景云元年，改曰太极宫。〉城之南面五门，〈《长安志》作“六门”，盖通东官门计之。〉正南承天门，〈隋开皇二年作，初名曰广阳门，仁寿元年改曰昭阳门。唐武德元年改曰顺天门，神龙元年改曰承天门。门外有朝堂，东有肺石，西有登闻鼓，其门上有楼。《旧书王琚传》：以铁骑至承天门时睿宗闻鼓操声，召郭元振升承天楼定量诏下关，琚等徒玄宗至楼上。《旧书》：高祖斩皇甫希仁行顺天门，即承天门也。《朝野佥载》：西京朝堂北头，随曰唐兴村，门前有大槐树，文皇帝移长安城，将作大匠高颎常坐此树下检校。后栽树行不正，欲去之，帝曰：“高颎坐此树下，不须杀之。”至先天一百三十年，其树尚在。承天门正当唐兴时门首。按唐兴村，隋曰杨兴村，唐时改之。〉若元正、冬至，陈乐设宴会，赦宥罪，除旧布新，当万国朝贡使者、四夷宾客，则御承天门以听政。〈《六典》：承天门，古之外朝。按《旧书李泌传》：代宗山陵灵驾发引，上号送于承天门。是奉送山陵亦御此门。〉承天门东长乐门，〈《旧书王志倍传》：开元十年，有京兆人权梁山伪称襄王男，自号光帝，与其党及左右屯营押官谋反。夜半时，拥左屯营兵百馀人，自景风、长乐等门斩关入宫城。盖由景风门入皇城，西行折而北，由长乐门入宫城也。〉长乐门内东左藏库。承天门西广运门，〈《长安志》以广运在长乐之东，非是。今从《六典》。〉广运门内有西左藏库。〈按隋初有右藏、黄藏，开皇十三年始辟左藏院，故有左藏库之称。或以在西者为右藏，误也。《雍录》：太极宫中东左藏库在恭礼门东，西左藏库在安仁门西。按《通鉴》注引《阁本太极宫图》，言西左藏之西则通训门，通训门盖通明门之误。〉长乐门东永春门。广运门西永安门。东面一门凤皇门。〈隋曰建春门，后改通训门。明皇时，凤皇飞集通训门，诏改凰皇门。〉西面二门，南通明门，北嘉猷门。北面二门，〈《长安志》作“二门”，亦通东宫门计之。〉中为定武门，〈南直承天门，李氏图作“玄武门”。按《旧书尉迟敬德传》：元吉步走，欲归武德殿，敞德奔逐，射杀之。其宫府诸将率兵大至，屯于玄武门。则作“玄武”为是。《通鉴》：隋文帝忌太子勇，于玄武门达至德门量置候人。胡注：玄武门，隋大兴宫城北门。亦作“玄武”。〉定武门东安礼门。
太极殿者，朔望视朝之所也。〈《六典》：太极盖古之中朝。隋曰大兴殿，武德元年改。高宗以后居东内，则大丧多殡此殿。〉正门曰嘉德门，〈南直承天门。诸城刘氏喜海藏唐鱼符，有文曰“嘉德门内巡”，疑入宫城所佩符，非东宫之嘉德门也。〉殿门曰太极门。隋曰大兴门，后改干福门，贞观八年改太极门。《长安志》云：殿东隅有鼓楼，西隅有锺楼，贞观四年置。《永乐大典》载《阁本太极宫图》，锺楼在东，鼓楼在西。门之两庑为东西阁门，〈《通鉴》注引《阁本太极宫图》，太极殿有东上合门、西上合门。按合门可转北入两仪殿，太宗时以此为人合。若东内，则以入紫宸为人合。〉两廊为左右廷明门。〈在东者左廷明门，在西者右延明门。《旧书》：节湣太子诛武三思，成王千里率左右数十人斫右延明门。《开元礼》朔日受朝仪，言设御幄于太仪殿，典仪设官位于横街之南。盖廷明相向，中为东西横街也。〉左廷明门外为门下省，〈杨炯《庭菊赋序》：天子幸于东都，皇储监守于武德之殿，以门下内省为左春坊。〉为史馆，〈在门下省北。贞观三年，置秘书内省以修五代史，又置史馆以编国史。寻废秘书内省。〉为弘文馆。〈在门下省东。弘文馆始置于武德四年，以聚书名为修文馆，九年改弘文馆，又曰文学馆。馆侧有殿。《通鉴》注引《阁本太极宫图》不载此馆。弘文殿，贞观三年移于纳义门西。九年改昭文馆，开元七年复旧。〉右廷明门外为中书省，〈省内有内客省。《通鉴》：上自武德殿入虔化门，拴贾应福、李猷于内客省。胡注：四方馆隶中害省，故客省在焉。〉为舍人院。〈旧本《长安志图》，舍人院在中书省东南，今从之。〉嘉德门之两廊，东为归仁门，又东恭礼门。〈南直长乐门。〉西为纳义门，又西安仁门。〈“安”一作“兴”。南直广运门。〉太极殿北曰朱明门，门亦有东西上合门。〈见《大典阁本太极宫圆。》〉其左为虔化门。〈“虔”一作“干”。按《通鉴》：高祖封唐王时，日于虔化门视事。是虔化隋旧门名也。〉右为肃章门。〈虔化南直天恭礼门，肃章南直安仁门。朱明门以内为内朝，故虔化、肃章以内宫内。节湣太子之索上官婉见，卫王进之作乱，皆欲入肃章以入宫也。寅怀贞之乱，睿宗出肃章门文德皇后之葬段至元等亦由肃章以出宫也。〉肃章西为晖政门，虔化东为武德门。阁门之东曰万春殿，又东曰立政殿，〈见《通鉴》注引《阁奉太极宫图》，舆《大典阁本图》合。立政殿前有立政门，太宗文德皇后崩于此殿。〉又东曰大吉殿，〈见《长安志》。前有大吉门。庄恪太子薨于少阳院，迁居此殿。〉又东曰武德殿。〈殿有东西门，门西与虔化门齐。贞元四年筑垣，自武德东门属于宫城，此东门也。《旧书》《高宗纪》，许敬宗待诏武德西门，此西门也。《旧书》：高祖令太宗居西宫之承乾殿，元吉居武德殿后院，与上台、东宫昼夜并通，更无限隔。《六典》注：武德殿后有延恩殿。〉合门之西曰千秋般，〈《长安志》：两仪殿前有献春门、宜秋门，当即万春、千秋两殿之门。《通鉴》注引《阁本太极宫图》云：宜秋门在千秋殿西，百福门东。然则献春门东向，宜秋门西向矣。《旧书》：隐太子葬日，太宗于宜秋门哭之。“献春”或作“宜春”。《通鉴》注引《阁本太极宫图》，射殿在宜春门北。〉又西曰百福殿，〈前有百福门，睿宗崩于此殿，宣宗改为雍和殿。内有亲亲楼，为诸王宴会之所。〉又西曰承庆殿，〈前有承庆门，即太宗所居，《旧书》作“承乾”者误。〉则有晖政门焉。〈门东与肃章门齐。高安长公庄薨，发哀于政门。〉朱明门北为两仪殿，常日听政则御之。〈《六典》，两仪，古之内朝，隋曰中华殿，{YL〉改。中华以后，帝后丧亦多殡此殿。按《旧书令狐德棻传》：高宗召宰臣及弘文馆学士于中华殿。是其时兼用旧名。殿北曰甘露殿，〈明皇自蜀还，常居此殿。〉其门曰甘露门，门外为永巷。〈东西横街。〉巷东东横门，再东日华门。巷西西横门，再西月华门。
甘露殿之北曰延嘉殿，〈《大典阁本太极宫图》，两仪殿后即延嘉殿，无甘露殿。《长安志》云：延嘉殿在甘露殿近北，殿南有金水河，往北流入苑。故补于此。〉延嘉之北曰承香殿，〈《长安志图》作“承春殿”。误。〉则逢玄武门焉。〈《长安志》：承香殿东即玄武门。盖殿在玄武门少西。《大典》《阁本太极宫图》，玄武门在承香殿正北。〉甘露之左曰神龙殿，〈中宗、玄宗皆崩于此殿，前有神龙门。〉右曰安仁殿。〈前有安仁门。〉安仁之北曰归真观，观北曰彩丝院。〈《大典阁本图》作“丝彩”〉。院西曰淑景殿，又西则三落、四落、五落，为东西千步廊。〈千步廊在月华门北，廊之些三落、四落、五落。自淑景殿以次而西，为卫士之居。〉城之西北隅有山池院，其南有薰风殿、就日殿。〈见《大典阁本图》。〉其东海池三，〈西内凡海池四：一在咸池殿东，一在望云亭西，一在凝阴阁北，一在凝云阁北。故《雍大记》谓之四海池。《通鉴》注引《阁本太极宫图》云：太极宫中凡有三海池，东海池在玄武门内之东，近凝云阁；北海池在玄武门内之西；又南有南海池，近咸池殿。盖以近望云亭与凝阴阁者为一也。《旧书》：尉迟敬德杀元吉，是时高祖泛舟于海池。〉凝阴阁、〈《长安志》作“凝香阁”。误，今从《大典》《阁本图》。〉望云亭、〈景福台西，见《长安志》。〉鹤羽殿、〈凝阴阁西。〉咸池殿〈廷嘉殿西。〉环之。又东曰景福台。〈承香殿西北。〉神龙之北曰功臣阁、凌烟阁。〈《通鉴》注引《阁本太极宫图》：延嘉殿之东为功臣阁，功臣阁之东为浚烟合。与《大典》所裁《阁本图》合。贞观十八年，画功臣像于此阁。《段志玄碑》：贞观十六年，图形于戢武阁。未知即凌烟阁否。又《唐俭碑》有凌烟阁字，叙于陷贼庭前，其事在高祖时，则阁之建也旧矣。后唐应顺元年《修凌烟阁奏》云：阁在西内三清殿侧，画像皆北面。阁有中隔，隔内北面写“功高宰辅”。南面写“功高诸侯王”隔外面次第画功臣题赞。〉其北有海池、凝云阁、〈《通鉴》注引《阁本太极官图》及《大典阁本图》皆作“凝云阁”。《长安志》作“凝阴殿”。误〉球场亭子〈凝云阁北。〉环之。城之东北隅有紫云阁，其南有山水池阁，西为南北千步廊。〈南至尚食内院，西北尽宫城。〉殿阁之外庙一，曰孔子庙；〈《大典阁本图》：月华门西有孔子庙。他书不载。〉寺一，曰佛光寺；〈《长安志》：寺在神龙殿西。《大典阁本图》有佛堂，无佛光寺。柳宗元《为王京兆贺嘉莲表》云：圣旨出西内神龙寺前水渠内《合欢莲花图》一轴。疑神龙寺即佛光寺，以近神龙殿得名也。〉院二，〈彩丝院，已见。〉曰尚食内院、〈《长安志》作“尚食院”，《大典阁本圆》有下“内”字。《旧书韩握傅》言帝行武德殿前，因至尚食局。当即此院。〉公主院；〈《长安志》：院在千秋殿西。〉库三，〈左藏库，已见。〉曰司宝库、〈凌烟阁东。〉曰武车、〈在武德东门东，见《大典阁奉图》。〉曰甲库；〈在西左藏库西，见《大典开本图》。或作“武库”，误。〉仓一，曰内仓廪。〈在虔化门内，见《大典阁本图》。《通鉴》注引《阁本太拯宫图》：武德门在虔化门东，入门遇内仓廪、立政殿、万春殿即东上合门。按所谓入门者，入虔化门也。〉
三清殿、〈近凌烟阁。〉昭庆殿、〈承香殿西。《大典阁本图》不载，不知在景福台左右。〉观云殿、〈《长安志》作凝阴殿北，疑即凝阴合之望云亭，或在凝云阁之侧也。〉弘文殿、〈近观云殿。〉观德殿、〈《通鉴》：侯君集献肤俘于观德殿。胡注：观德殿，射殿也。《阁本太极圆》，射殷在宜春门北。〉新殿、〈《长安志》：近万春殿有新殿。想恩殿、《通鉴》：贞观间，薛眨陀突利设来纳币，上御相思殿。胡身之云：据褚遂良疏，殿在玄武门内。〉飞霜殿、〈贞观二十五年，宴五品以上于飞霜殿，殿在玄武门北。〉昭德殿、〈《太平广记》引《大唐杂语》：昭宗文德二年正朔，御武德殿，有紫气出于昭德殿东隅，得金龙子一枚，改元为龙纪元年。〉临湖殿、〈《旧书》：高祖召裴寂等，欲令穷核其事，建成、元吉行至临湖殿觉变。长乐殿、嘉寿殿、临照殿、望仙殿、翔凤殿、乘龙殿、文思殿；〈见《六典》、《禁扁》。〉翔凤门、宣猷门、崇道门、昭德门、正礼门、惠训门、宣光门、通福门、光昭门、华光门、晖仪门、寿安门、绥福门、〈见《六典》、《长安志》。〉肃改门、〈见《六典》、《禁扁》。〉显福门、《通鉴》注：西内翰林院在显福门。〉兴安门、〈《通鉴》：太宗闻高士康卒。帅左右自兴安门出。胡身之注：贞观以前，人主常居太极宫，则此兴安门非大明官之兴安门，盖太极宫中别自有兴安也。〉显道门、金液门、〈《通鉴》：太宗力疾至显道门外赦天下，敕太子于金液门听政。胡身之注：显道、金液为通内诸门，图志不能尽载。〉玄德门、白兽门，〈《通鉴》：隆基与刘幽求等出苑南门，使葛福顺将左万骑攻玄德门，李仙凫将右万骑攻白兽门，约会于凌烟阁前。胡身之注曰：禁苑南门直宫城之玄武门，玄德、白兽皆通内之门。按白兽门即杜诗所谓“寂寞白兽阖”也。颜鲁公《康希铣碑》：父国安，迁博士，白兽门内供奉。〉不知其处。
东宫，传宫城之东，南北与宫城齐。〈《长安志》不载东宫东西里数，以官城四里除皇城东西五里一百五十步，则东宫与掖庭宫皆当不足一里，惟东官较广耳。〉南面门为嘉福门，〈《长安志》作“重福”。次北曰重明，又北曰宣明。按宫门无叠至三门者。重福，《禁扁》作“嘉福”。《长安志》言宣明是嘉福所改名，则二门为一门明矣。今删正。〉北面门为玄德门。〈《永乐大典》载《太极官东宫图》，北门为至德门。按至德门当是隋时旧名，见前定武门下注。《长安志图》又作“安礼门”。误，今从《长安志》文。〉宫之正殿曰嘉德殿，〈一曰显德，武德九年，太宗即位于显德殿。后避中宗讳，改明德。〉正门曰重明门，殿门曰嘉德门。嘉德门外之两廊为左右永福门，其门内之两郎为左右嘉门。〈《永乐大典》图作“左右嘉德”今从《长安志》。〉嘉德殿之左右，东为奉化门，西为奉义门。〈《长安志》作“东西奉化门”，今从《大典》图。〉其内为左右春坊。嘉德殿之北为崇敖般、〈或作“崇政”，误。《唐会要》：贞观十七年十一月二十八日，诞皇太孙，太子宴宫寮于弘教殿。太宗幸东宫，自殿北门入。《禁扁》：崇教，一曰弘教，又有弘教门。〉丽正殿。〈“正”一作“政”〉丽正殿之左为崇仁殿，丽正殿之右为崇文殿，〈按东宫右春坊内有崇文馆，当在此殿之侧。〉丽正殿之北为光天殿，〈《长安志》作“光大”，今从《大典》图。〉又北为承恩殿，其北为玄德门。〈诸殿方位皆依《大典》图。〉承恩殿之左右为宜春、宜秋宫，〈前有宜春宫门、宜钦宫门。宜秋，《禁扁》作“融秋”。〉宜春之北为化苑。〈《通鉴》注：天宝中，即东宫置宜春北苑。按既曰北苑，当在宜春宫之北。《长安志》言在宜春宫门外，非也，今正。〉其南，道东为典膳厨，道西为命妇院。宜秋之南为内坊。又有八风殿、射殿、〈《大典》图在宜春门内之东。〉左右长林门、〈皆见《长安志》。《志》又云左右长林门本名弘祖、嘉福，武德元年改重光、宣明。按《通鉴》：建成分屯左右长林，号“长林兵”胡注：东宫有左右畏林门。自是未改名时也。〉亭子院、山池院、佛堂院、〈皆见《长安志》。〉鹰鹞院、〈见《大典》图。按皆在北苑中。〉长生院，〈《旧书陈夷行传：》充皇太子侍读，认五日一度入长生院，侍太子讲经。〉
〈按胡身之《通鉴》注曰：唐寝殿皆谓之长生殿。武后寝疾之长生殿，洛阳宫寝殿也。肃宗大渐，越王系授甲长生殿，长安大明宫之寝殿也。《长恨歌》“七月七日长生殿”，华清宫之寝殿也。然则大内之寝殿通曰长生殿，则太子所居通曰长生院矣。〉不知其处。
掖庭宫，传宫城之西，〈在千步麻之西。掖庭宫东西不及一里，《长安志》以为东西四里，误。〉北与宫城齐，南至通明门。有西门、〈贞观三年，敕左丞戴胄于掖庭西门简官人出之。按掖庭宫有东西门，无南北门。东门通大内，盖即嘉猷门，西门外即德坊。其时未筑夹城，故宫人于此出也。〉聚艺台。〈《长安图志》《杂说》云：掖庭东北垣上有一方台，考之于志，恐所谓宫人教芸之所名众艺台者也。〉内侍省在宫西南。〈内侍省，隋之长秋监，唐贞观三年改内侍省。光宅元年为司宫台，神龙元年复旧。省内有紫兰亭。毕氏曰：《新唐书志》，长秋监武德四年曰内侍监，龙朔二年为省，垂拱元年曰司宫台。与《长安志》异。《长安志》：内侍省在通明门西南。〉
△皇城
傅宫城之南面曰皇城，亦曰子城，东西五里一百一十五步，南北三里一百四十步，周十七里一百五十步。〈《新书志》：皇城长一千九百一十五步，广一千二百步。按唐法，以三百六十步为里，则南北之广当作一千二百二十步。〉南面三门：正南曰朱雀门，〈北当宫城之承天门，南当外郭之明德门。门外横街正东直春明门，正西直金光明。〉东曰安上门，〈至德三载改为光天门，寻复旧。〉西曰含光门。〈《唐书刘崇望传：杨复恭称兵阙下，陈于通化门。上陈兵于延喜门，是夜命崇望守度支库。明日晓，入含光门，门内禁军列于左右，埃门开，即劫掠两市。崇望谕之曰：“圣上在街东，公等禁军何不楼前杀贼！”将士唯唯，从崇望至长乐门。按是时崇望在含光门，故谓廷喜为街东。崇望之入含光，盖欲入广运以守西左藏，其趋长乐，则以近延喜，又卫东左藏耳。〉东面二门：南曰景风门弓，北延喜门。〈直东当外郭之通化门。贞元四年，修延喜门复道，属于承天门。回鹄使及回鹘公主至，德宗御延喜门观之。宣宗御廷喜门见河陇老幼数千人，赐以冠带。〉西面二门：南曰顺义门，北曰安福门。〈西当外郭之开远门。《朝野愈载》曰：睿宗先天二年正月十五、十六、十七夜，于京安福们外作镫轮，高二十丈，衣以锦绮，饰以馀银，燃五万盏蹬、望之如花树。宫女千数，衣罗绮，曳锦绣，耀珠翠，施香粉。一花冠、一巾帔，皆至万钱，装东一妓女，皆至三百贯。妙简长安、万年少女妇千馀人，衣服花钗媚子亦称是，于镫轮下踏歌三日夜，欢乐之极，未始有之。武元衡赴西川节度，宪宗御安福门慰遣之。《长安志》言贞元四年筑武德东门垣，属于安福门，于是武库从西废焉。按武德殿在西内之东，必不能及武库，“武德”字盖误。〉城中南北七街，东西五街。左宗庙，〈在安上门内之东。〉右社稷。〈在含光门内之西。〉百僚廨署列于其间，凡省六，寺九，台一，监四，〈按园子监在皇城之南。“四”当作“三”。〉卫十有八。〈按左右金吾卫在皇城之东西，左右羽林军在大明宫之东西，此无十八卫也。〉东宫官属，凡府一，坊三，寺三，率府十。自两汉以后至于晋、齐、梁、陈，并有人家在宫阙之间。隋文帝以为不便于事，于是皇城之内惟列府寺，不使杂居，公私有辨，风俗齐整，实隋文之新意也。
宫城南门外〈即承天门。〉有东西大街，谓之横街。〈东出皇城之延喜门，西出皇城之安福门，皇城各街皆广百步，惟此街南北广三百步，所以限隔二城也。〉横街之南有南北大街，曰承天门街。〈东西广百步，南出皇城之朱雀门。《中朝故事》：天街两畔槐树，俗号为槐衙。〉
承天门街之东，官城之南第二横街之北。
〈近有得唐纳粟砖者，其文曰：贞观十四年十二百廿四日，街东第一院，从北向南第六行，从西向东第儿窖，纳和耀粟六千五百石。第四头，纪王府典签陈元瑜，右监门直长郑端、高买，太仓府史韩达，竖云宫，副常明，副使晋府口陆元、土使人。水部即中柳仵臣。又一砖文曰：贞观廿三年十二月九日。大街西从北向南第一院，从北向南第六行，从西向东第十三窖，纳和耀米四千四百石，第一头一千五百石，和籴官人，右领□骑□贾仁，。左卫兵曹任玄逸。第二头二千九百石，和籴官人，平准承蔡弥，雍州参军□师利，左监门校尉冯武达；右监门校尉素和籴，窖匠张阿划，太仓府步𪟝监事赵□，丞□吴□、田□、和籴副使左监门长史王玄、荣大任，殿中丞长孙文则，司农卿清河公杨弘礼。按窖粟之地不可考，而所谓大街与街东者，当是承天门街之第二横街，故和□官人多是左右监门、左右卫、王府之人，以皇城地皆廨舍，故可置窖。若朱雀门外之大街，则诸坊所在，民居相杂，非可储粟矣。附此俟考。〉
从西第一，门下外省。次东，殿中省。次东，左千牛卫。次东，左卫。〈隋人监门卫、左翊卫二府之地，武德初并为此卫。门额本睿宗所题，开元初进入内。〉街东，安上门街，街东第一，东宫内坊。〈《长安志》作“内作坊”、误。〉次东，右春坊。次东、右清道率府、次东，右监门率府。府北，右内率府。府东，东宫朝堂。有北街。〈“按所附《皇城图》，东宫朝堂之东有南北街。依下文文例”，“有北街”句当有脱文。〉街东第一，左监门率府。府北，左内率府。次东，左清道率府。次东，家令寺。次东，左春坊。〈坊东有南北街，街东即皇城东面廷喜门之内。〉
承天门街之东，第三横街之北。
从西第一，左监门卫。〈武德中分取左武卫地，自北街移于此。〉次东，左武卫。〈次东，贞观中有左金吾内府，后废。〉次东，左骁卫。卫东，安上门街，街东第一，东宫仆寺。次东，率更寺。次东，右司御率府。〈《长安志》作“司御卫”误。〉次东，右卫率府。府东有南北街，〈北当东宫朝堂。〉街东第一，左卫率府。次东，左司御率府。〈《长安志》作“司御卫”，误。〉次东，詹事府。〈府东有南北街，街东即皇城之东面。〉
承天门街之东，第四横街之北。
从西第一，尚书省。〈省门额本睿宗书，开元初进入内。后右庶子魏华所题。省内当中有都堂，本尚书令厅事。祁堂之东吏部、户部、礼部三行，每行四司，左司统之。都堂之西兵部、刑即、工部三行，每行四司，右司统之。旧户部住礼部后，武太后改从天地六官之名，以户部为地官，因移在前。凡二十四司，左右承相总领其事。《大唐新语》：王上客自负其才，意在前行员外，俄除膳部员外，颇怀怅惋。吏部即中张敬忠戏咏之曰：“有意嫌兵使，专心去考功。谁知脚蹭蹬，几落省墙东。”以膳部在省东北隅也。考功员外即厅事有薛稷画鹤，宋之问为讃。工部尚书厅事有薛稷画松石，并为时所重。右丞厅事有古冢，俗误为樗里子墓。《国史补》曰：即官故事，吏部郎中二厅，先小铨，次格式。员外即二厅“先南曹，次废置。刑部分四覆，户部分两赋，其制尚矣。旧说吏部为省眼，礼部为南省舍人，考功、度支为振行，比部得廊下食，以饭从者。二十四曹呼左右司为都公。省中语曰：“后行祠屯，不博中行都门。中行刑户，不博前行驾库。”《因话录》曰：尚书省东南隅通衢有桥，相传目为拗项桥，言侍御史及殿校铏次者，至此必拗项而望南宫也。都堂南门道东有古槐，垂阴至广，相传夜深闻丝竹之音，省中有人相者，俗谓之音声树。祠部呼为冰厅，言其清且冷也。李涪《刊误》云：尚书郎上事官面北再拜，盖京城官署皆在大内之南，故先面北再拜，然后践履官堂。〉省东、安上门街，街东第一、都水监。次东、光禄寺。寺东有南北街、〈北当东官朝堂，开元初开。〉街东，军器监。〈本少府监甲弩坊，后为军器使；开元四年置监。监东即皇城东面景风门之北。毕氏曰：《新唐书志》云：武德初有武器监，七年废，八年复置，九乍又废。开元以前，军器皆出在尚方署，三年置军器监，十一年废为甲弩坊，隶少府，十六年复为监。按《唐会要》作武德元年置军器监，贞观元年。十六年复为监，《会要》作天宝六裁。〉
承天门街之东，第五横街之北。
从西第一、左领军卫。〈街北有兵部选院。〉次东，左威卫。〈卫北有刑部格式院。〉次东，吏部选院。
〈以在尚书省之南，亦曰吏部南院，选人看榜名之所也。〉次东，礼部南院。〈四方贡举人都会所也。《摭言》：进士旧例于都省考试，南院放榜，张榜墙乃南院东墙也。别筑起一堵高丈馀，外有垣，末辨色即自北院将榜就南院张挂之。元和六年，为监生郭东里决破棘篱，坼裂文榜，因之后来多以虚榜门省门而出，正榜张亦稍晚。〉院东，安上门街，横街抵此而绝。
承天门街之东，第六横街之北。
从西第一，太仆寺。〈寺西北隅，乘黄署，别开北门。署内贮掌指南车、记里鼓及辇辂之属。〉次东，大府寺。〈旧都水监之地。〉寺东，安上门街、街东第一，少府监。〈僖宗再幸山南，太庙焚毁，权以少府监大厅为太庙〉次东，左藏外库院。〈隋大府寺置于此，又分置坊院。东有南北街，街东即皇城东面景风门南也。〉
承天门街之东，第七横街之北。
从西第一，太常寺。〈《广记》引《国史异纂》：崔日知历职中外，恨不居八座。及为太常卿，于都寺厅事后起一楼，正与尚书省相望，时人谓之“崔公望省楼”。〉寺东，安上门街，街东第一，太庙，〈其地本隋大府寺玉作坊，坊中有御井。贞观中，废玉作坊，于此置大府寺赐坊，以曝四方贡赋之物湿者。先天中，置庙废坊焉。〉中宗庙、元献皇后庙。〈韦公肃《礼合斩仪》曰：乾元元年，立庙于太庙之西。宝应二年，迁神主于太庙。贞元三年修葺，奉安昭德皇后神主。永贞元年，拊于太庙。〉次东，太庙署。〈署东、署南并有街，即皇城东南隅也。〉
承天门街之西、宫城之南，第二横街之北。
从东第一，中书外省。次西，四方馆。〈隋曰谒者台，即诸方通表，通事舍人受事之司。《通鉴》：姚崇寓居罔极寺，以病痛谒告。源乾曜迁崇于四方馆，崇以四方馆有簿书，非病者所宜处，固辞。〉次西，右千牛卫。次西，右监门卫。次西，右卫。卫西，含光门街，横街抵比而绝。
承天门街之西三横街之北。
从东第一，右武卫。〈街西，贞观中有右金吾内府，后废。〉次西，右骁卫。次西，含光门街，街西，将作监。〈即皇城西南面安福门之南。〉承天门街之西，第四横街之北。
从东第一，司农寺。寺西，含光门街，街西第一，尚舍局。〈本帐幕坊，局内有山池。〉次西，尚辇局。次西，卫尉寺。次西，大理寺。寺西有南北街。〈街西即皇城西面顺义门之北。〉
承天门街之西，第五横街之北。
从东第一、右领军卫。次西，右威卫。〈卫门本南向、开元七年御史小丞李尚隐以此卫南门与御电台门相对不便，遂政事，移门北向。〉次西，秘书省。〈监院厅事前有陨星石，隋自咸阳移置于此，少监王劭作《瑞石颂》以赞美之。监院东有书阁重复，以贮古今图籍。《大唐新语》：虞世南为秘书监，于省后堂集群书中奥义，号《北堂书钞》，今比堂犹存。《因话录》：秘书省落星石与薛少保画鹤、贺监草书、郎馀令画凤，相传为四绝。元和中，韩公武为秘书即，挟弹中鹤一眼，时谓之五绝。又曰：秘书省之东即右威卫，荒秽摧毁，其大厅逼校书院，南对御史台。有人嘲之曰：“门缘御史塞，厅被校书侵。”〉省西含光门街，横街抵此而绝。
承天门街之西，第六横街之北。
从东第一、宗正寺。次西，御史台。〈《御史台记》曰：御史台门北开，盖取肃杀就阴之义，故京壹门北开矣。按《邺都故事》曰：御史台在宫城西南，其门北开。又故城御史台亦北开。龙朔巾，置桂坊为东朝宪府，门亦北开。然郡御史台门南开，当时创造者不经，反于故事，同诸司，盖以权宜邪？《谭宾录》曰：北开者，或云自隋初移都之时，兵部尚书李图通兼御史大夫，欲向省便近，故开北门。元和四年，御史台佛舍火，罚直御史李膺一季俸料。《唐语林》：御史台三院，一曰台院，其僚曰侍御史；二曰殿院，共僚曰殿中侍御史；三曰察院，其僚曰监察御史。察院南院，会昌初监察御史郑路所葺。礼祭厅谓之松厅，南有古松也。刑察厅谓之魇厅，寝于此多魇。兵察常主院中茶，茶必市蜀之佳者，贮于陶器，以防暑湿，御史躬亲缄启，故谓之茶瓶厅。吏察主院中入朝人次第名籍，谓之朝簿厅。吏察之上则馆驿使，馆驿使之上则监察使，同僚之冠也。殿院厅有壁画小山水甚工，云是吴道子真迹。〉次西，司天监。〈本隶秘书省，为太史局，后别为浑仪监，寻复旧名，而不属秘书。监内有灵台，以候云物，崇七丈，周八十步。毕氏曰：太史局，武德四年置。改浑仪监，光宅元午也。复旧名，长安二年也。景龙二年，又曰太史监，不隶秘书省。景云元年，又为局，隶省。开元二年，复为太史监。十四年，复为局。天宝元年，复马监，不隶省。乾元元年，曰司天台。〉监西含光门街，街西第一，废石台。〈本司农导草坊之地。景龙中，韦庶入置石台，雕刻彩楼，十建颂台，蛟龙蟠绕，下有石马、石狮子、侍卫之像。初韦氏矫称衣箱有五色云气，使画工图像，以示于朝。及节湣太子遇害，革氏义上《中宗圣或神武颂，》刊石以纪其事，谓之颂台，上官昭容之文也，并勒公卿姓名于土。诌词伪事，有乖典实，景云元年毁之。后为御史台推事院。按《长安志》既裁石台于此，又裁于朱雀门街下，言在开化坊，而开化妨下无一言及之。志文踌驳，今删彼而存此。〉台北，司农寺草坊。〈坊门北开。〉次西，骅骝马坊。〈垓门北开。〉坊西有南北街。〈街西即城西面顺义门之南。〉
承天门街之西，第七横街之北。
〈横街南即皇城南面朱雀门之西。〉
从东第一，鸿胪寺。〈德宗建中元年，以鸿胪寺左右远营隶金吾。《通鉴》：回纥犯含光门，突入鸿胪寺。盖入门而东即寺也。〉次西，鸿腱客馆。〈如汉之叶街，四夷慕化及朝献者居焉。〉馆西，含光门街，街西第一，大社。〈南门额，隋乎陈所得，即东晋王右军所愿。隋代重以粉墨模之。〉次西，郊社署。〈署西、署南并有街，即皇城之西南隅。〉
△大明宫
大明宫在禁苑东偏，旧太极宫后苑之射殿，据龙首山。〈龙首山长六十里，来自樊川，由南而北行，至渭演乃折向东、头高二十丈，尾渐下，可六七丈、汉之未央据其折东高处，故宫高出长安城上。人明宫又在未央之东，其基愈高，故含元殿基高于平地四丈。〉南接都城之北，西接宫城之东北隅，亦曰东内。其城南北五里，东西三里。〈吕大临图云：大明宫城广二里一百四十八步，纵四里九十五步。《云麓漫钞》云：《唐志》，大明宫纵一千八百步，广一千八十步。今寅计，纵一千一百一十八步，广一千五百三十五步。按《云麓漫钞》所言《唐志》之数，即《长安志》南北五里、东西三里之数，其实数即吕大临图之数、惟撩纵一千一百一十八步；则吕图当云广三里三十八步也。盖有脱误。〉贞观八年置为永安宫，次年改大明官，备太上皇清暑。龙朔二年，高宗病风痹，以宫内湫淫，命司农少卿梁孝仁修之，改名蓬莱宫。〈初粱孝仁悉于庭院列白杨树，指示左骁卫大将军契何力。何力不答，但诵古诗曰“白杨多悲风，萧萧愁杀人”，意谓此冢墓木也。孝仁遽伐去，更植松柏。〉南面五门：正南丹凤门，〈至德三载改明凤门，寻复旧名。本当京城翊善坊北门。置宫后，分翊善、永昌各为二坊，当北门，街广一百三十步，南北尽二坊之地，南抵永兴坊北门之东。〉其东望仙门，〈南当皇城东第二街，贞元巾修，有楼十间。望仙门山之东壁有雅乐乐具库，见《乐府杂录》。〉次东延政门，〈抵长乐妨之北。〉丹凤门西建福门，〈南抵光宅门外坊之北。望仙、建福二门各有下马桥，跨东西龙首渠。按宰相入朝，翼卫及建福门而止，见《令狐楚傅。》〉门外有百官待漏院，〈《雍录》：故事，建福门、望仙门昏而闭，五更五点而启。至德中，有吐蕃白馀吾仗亡命，因敕晚开。宰相待漏太仆寺车坊，元和元年，初置百官待漏院，各掳班品为次，在建福门外，候禁门启入朝。〉次西兴安门。〈南当皇之启夏门，旧京城入苑之北门，开皇三年开。馀四门并与宫同置。按刘辟、吴元济献俘皆于此门。〉东面二门：南为太和门，门外则左三军列焉，〈门之北从西第一左羽林军，第二左龙武军，第三左神策军。〉太和门北为左银台门。西面二门：〈南曰营门，北右银台门，门皆有仗舍。《通鉴》：昭宗恐李顺节作乱，诏刘景宣、西门君遂召顺节。顺节入，至银台门，二人邀顺节于仗舍坐语。按北军仗院在银台门之南，不应已入银台而反南至伎舍。疑各门自有兵卫，皆有仗舍。〉右跟台门之北九仙门，〈《通鉴》注引《阁本人明宫图》：右银台门之北有九仙门，又北转东则凌霄门。《金銮密记》：九仙殿银井有黎二株，枝叶交接，宫中呼为“雌雄树”盖九仙门内有殿也。太宗草书有《九仙门敕》。〉门外则右三军列焉。〈门之北从东第一右羽林军，第二右龙武军，第三右神策军。按左右三军即所谓北军也，以中实宫领之。以在苑北，又谓之北司。〉北面三门：中玄武门，〈德宗造门楼，外设两廊持兵宿卫，谓之北衙。按本纪，大中二年修左银台门及南面城墙，至睿试楼。则玄武改睿武矣。〉门外有飞龙厩，《雍录》：后苑有骥院，禁马所在。}}玄武艺左银汉门，右凌霄门。〈“凌霄”一作“凌云”，又作“青云”。李辅国仗兵凌霄门以俟太子，即此。〉
丹凤门内正牙曰含元殿，〈武后改大明殿，南去丹凤门四百馀步，东西广五百步。按殿有东序门，见《旧书代宗皇后沈氏传》。〉大朝会御之。殿之前廊有翔鸾阁、栖凤阁，〈《旧书郝处俊传》：上元年上，高宗御含元殿东翔鸾阁观大酺。《肃宗纪》：至德三载，大阅诸军于含元殿庭，上御栖凤阁观之。李华《含元殿赋》：左翔鸾而右栖凤。〉阁下即东西朝堂，有肺石、登闻鼓、金吾左右仗院。〈按《李训传》言石榴树甘露，则左仗院也。《通鉴》：李晟破朱，屯含元殿前，舍金吾仗院，则右仗院也。其侧有门，曰侧门，景龙中于侧门降斜封墨敕授人官。时诸王退朝，于侧门候止。后又于侧门受词讼，引对都督、刺史之官及御史出使者。〉阁前有锺楼、鼓楼。〈舒元舆《御史台记》曰：每朝会，监察御史二人立于东西朝堂砖道，鸡人报点，监者押百官由通干、观象入宣政门。及班于殿廷前，则左右巡使二人分押于锺鼓楼下。〉左右砌道盘上谓之龙尾道，〈龙尾道自平地七转上至朝堂，分为三层：上层高二丈，中、下层各高五尺，边有青石抉栏。上层之栏柱头刻螭文，谓之螭头，左右二史所立也。谏议大夫立于此，则谓之谏议坡。两省供奉官立于此，亦谓之蛾眉班。其中、下二会石栏刻莲花顶。〉夹道东则通干门，西则观象门。含元殿后曰宣政殿，天子常朝所也；殿门曰宣政门，门外两廊为齐德门、〈在东。〉兴礼门。〈在西。一作“齐礼”、“兴德”。旧本《长安志图》作“齐礼门”、“崇德门”，当从之。按门外有药树，元微之诗：松闾待制应全远，药树监搜可得知。〉其内两廊为日华门、〈在东。《温造传》：宫中昭德寺火，火在宣政殿东隔垣，宰臣、两省、京兆尹、中尉、枢密环列于日华门外。〉月华门。〈在西。《唐诗纪事》言张九龄、裴耀卿罢免之日，自中书至月华门。按宣政门内皆植松，人合赐对官班退，立吏阶松下。〉日华门外为门下省，〈太和六年，毁如京仓，以其地归门下省。又云：宝历末，好广苑囿门，省马厩，因通入禁中，至是还之。〉其东，弘文馆。〈太宗始于弘文殿侧置弘文馆，后徙于门下省。〉又东，待诏院。〈唐初，仿汉立待诏。后以武后讳，改韶为制。每御正卫日，令诸司长官二人奏本司事，谓之待制。贞元间，又令未为长官而预常参者亦每日引见，谓之巡对，亦谓之次对。盖此待制院候宣政殿引对者也。恩政殿侧之待制院，候延英殿引对者也。待诏院在史馆西，据《大典》载《合本人明宫图》订。〉又东，史馆。〈刘宽夫《剿竹记》：左史院迩宸居之正地，直日华之东偏，有行竹一丛，翠按阶。〉史馆北为少阳院。〈《雍录》：长庆元年，于门下省东少阳院筑墙及楼观。刘季述锁昭宗于少阳院，更名问安宫。《通鉴》注：少阳院在浴堂殿之东。盖近东南也。《长安志》言右银台门北翰林院北有少阳院，误。〉少阳院东有南北街，街北出崇明门，〈崇明门东即左银台门。玄宗于崇明门选后宫无用者，还其家，盖由此以出左银台门。〉街南出含耀门，又南出昭训门。〈昭训门东与太和门直，西即通干门。〉月华门外为中书省。〈省有政事堂。旧制，宰臣常于门下省议事，政事堂在门下省。故长孙无忌为司空，房玄龄为仆射，魏徽为太子太师，皆云知门下省事。高宗永淳二年七月，裴炎自中书令执朝政，始移政事堂于中书省。开元十一年，中书令张说改政事堂为中书门下。其政事印改焉中害门下印。钱氏大昕云：后唐升元观牒有数印，其文曰“中书门下之印”，盖宰相印也。省有四门，宪宗命宰相阖中害四门，搜捕滑涣是也。《宋申锡傅》亦言中书东门，又有西轩，见《通鉴》杜悰事。政事堂旧有后门，宰相时遇合人院咨访改事，常衮塞之，以示尊大。唐人以左右分两省官，左散骑、左谏议、给事中皆属左省；右散骑、右谏议、中书舍人皆属右省。白居易有《西省北院新作小亭，种竹开窗，东通骑省，与李常侍隔窗小饮诗》，盖中书省中之舍人院东接右骑省直舍，南面有户，而北无之，乐天故于省北斗亭以通骑省牖也。《雍录》曰：杜甫为左拾遗，作《紫宸殿退朝诗》云：宫中每出归东省，会送夔龙集凰池。凰池者，中书也。言左省官方自宫中退朝而归东省，又复集于西省者，就政事堂见宰相也。岑参为右补阙，与杜同时，杜答参诗曰：窈窕清禁阖，罢朝归不同。谓分东西班，各退归本省也。又曰：君随丞相后，我往日华东。谓宰相罢朝，由月华门出而人中书，凡西省官亦随丞相出而西。若杜为左省官，仍自东出日华门也。〉省南为御史台，〈于中书省南廊架南北为轩，由东入院，门首为中丞院，次西杂事院，又西左右巡使院。门皆北向，故曰御史北台，亦曰御史台中书南院，见舒元舆记。〉省北为殿中外院、殿中内院。〈《长安志》不载外院，“内院”作“内省”，据《大典阁本》改。《通鉴》注引《阁本大明宫图》，中书省与廷英殴，其问仅隔殿中外院、殿中内院，与《大典》本合。《长安志》内省之北有亲王待制院，《阁本图》不裁，故不取。〉院西为命妇院，〈命妇朝于光顺门，故置院于此。〉后改为集贤殿书院。〈《旧书职官志》云：大明宫所置书院，本命妇院，屋宇宏敞。按西京之有书院，仿东都之制也。开元二十四年，驾在东都，张九龄遣直官魏光禄先人京造之。〉院西有南北街，街北出光顺门，〈外命妇朝皇后及百官上书，皆于此门。门西即右银台门。〉街南出昭庆门，又南出光范门。〈光范门西与日营门直，东即观象门。昌黎《上宰相书“伏光范门下”者，盖由此门人中书省。〉殿东西皆有上合门。〈御紫宸时，唤仗由此合门人，故曰入问。常朝开东合门，忌辰则开西合门。〉宣改殿后为紫宸殿，〈宣政之后为第一横街，紫宸、延英之后为第二横街，见《画墁录》。〉殿门曰紫宸门，天子便殿也，不御宣政而御便殿曰“入合”。紫宸之后曰蓬莱殿。西清晖阁，其北太液池，池有亭。〈《通鉴》注：池中有蓬莱山，亦谓之蓬莱他。李泌奏德宗云：陛下尝令太子见臣于蓬莱池。其时帝为泌作书院于蓬莱殿侧，故太子见之拎蓬莱池。又宪宗欲近猎苑中，至蓬莱池西，盖由池之西出玄武门，入重玄门即禁苑。太液亭有尚书君臣事迹，文宗命工匠所刊。〉龙首之势，至此夷为平地，而蓬莱之西偏南馀有支陇，因坡为段；曰金銮。〈殿西曰金銮坡。《长安志》云：金銮西南有金銮御院。〉环金銮者曰长安，〈《大典阁本图》，长安殿在金銮殿南偏西。《长安志》云“长安”一名“长乐”。〉曰仙屠，〈《大典阁本图》，仙居殿在金銮西。《长安志》：仙居在长安北。〉曰拾翠，〈《大典阁本图》，拾翠殿在仙居殿西北。〉曰含冰，〈《大典阁本图》，含冰殿在拾翠殿东，当金銮西北。〉曰承香，〈《大典阁本图》，承香殿在含冰殿东。《长安志》云：承香殿在含冰殿东南。〉曰长合，〈《长安志》：承香殿北有长阁。〉曰紫兰。〈《长安志》：紫兰殿庄承香殿东北。《通鉴》：贞观二十年，宴回纥俟利发吐迷度等于芳兰殿。注云：《合本大明官图》，玄武门右玄武殿后有紫兰殿，此“芳兰”疑即“紫兰”。按今《阁本图》，紫兰殿在玄武殿之前，胡注 “后”或“前”字之讹。〉自紫兰而东，则太液池北岸之含凉殿，〈《长安志》：含凉殿在太液池南。今据《大典阁本图》改。〉玄武门内之玄武殿也。《长安志》：玄武殿在紫兰殿东北。}}由紫宸而东，经绫绮殿、〈《雍录》载《馆本图》在浴堂北，今从《通鉴》注引《阁本图》及《大典阁本图》。〉浴堂殿、〈殿前有浴堂们，见《顺宗实录》。又有北廊，见《李绛传》。〉宣徽殿、〈在浴堂殿东，见《大典阁本图》。〉温室殿、〈在宣征殿南，见《通鉴》注及《大典》引《阁本图。》〉明德寺，〈在左银台门之西，见《大典阁本图》。《长安志》作“昭德寺。”〉以达左银台门。银台门之北为太和殿、清思殿、〈《通鉴》注引《阁本图》，入左银台门稍北即太和殿，又西即靖思殿。又《通鉴》：苏元明入银台门作乱，上时在清思殿击球。注云：自左银台西入经太和殿、清思殿，清思殿之南则宣征殿，北则珠镜殿。《旧书薛存诚传》：敬宗于宫中造清思院新殿，盖即此也。武元衡《贺甘露表“圣恩以元和殿前所降甘露宜示百寮”。疑“元和”或“太和”之为。〉望仙台、〈在清恩殿西，见《大典阁本图》。《唐语林》：武宗于大明宫中筑望仙台，改为文思院。《云麓漫钞》云：望仙台在宣政殿东北。〉珠镜殿、〈在望仙台北，见《大典阁本图。》〉大角观，〈《长安志》：大角观在珠镜殿东北。《大典阁本图》不载，而珠镜殿西北有玄元皇帝庙，疑却此观也。〉则极于银汉门。〈《大典合本图》作“镇济门”，盖传写之讹。〉由紫宸而西。历延英殿、〈前有延英门。〉《通鉴》注：《阁本大明宫图》，中书省与廷英殿，〈其间仅隔殿中外院、殿中内院。《六典》、《会要》以廷荚在紫宸之西。《长安志》、吕大临图、《云麓漫钞》皆据李庚赋，谓在紫宸东。王伯厚证以元和十五年于西上合门西廊西畔开便门，以通宰臣白合中赴延英路，则不在紫宸东明矣。僖宗乾符中以殿梁上生玉芝，改为灵芝殿，寻复旧名。唐制，内中有公事商量，降宣头开延英。中书有敷奏入膀子，请开延英。廷英门内之左有含象殿。〉思政殿、〈在廷英南，与延英相对，天子于此见群臣。《旧书崔郾》、《薛戎》、《高钴传》皆召对思政殿，穆宗亦对段文昌于此。〉待制院、〈在思政殿侧，旧药院地。大历十四年立为廨，备清望官待制。〉内侍别省，〈见《大典阁本图》。〉以连右银台门。银台门之北为明义殴、承欢殿、〈《通鉴》注引《阁本图》：光顺门在紫宸门之西，光顺门内。则明义殿、承欢殿与《大典阁本图》合，明义在东，承欢在西。以地准之，二殿当在右银台门北。《大典图》载在延英殿东，似误。〉还周殿、〈在承欢殿北，见《大典阁本图》。〉左藏库、〈见《大典合本图》。“左”《长安志》作“右”，误。〉辚德殿、〈殿有三面，南有阁，东西有楼，故曰三殿。宪宗谓李绛“明日三殿对来”是也。《雍录》又谓之三院，东楼曰辫仪，即《裴度传》之东廊。西楼曰结璘，亦曰西廊，《顺宗实录》有西亭，或即西廊也。殿东即寝殿之北相连，各有障日阁，凡内宴多于此。贞元十二年，宴宰相于麟德殿之东亭，文宗幸三殿东亭《观开元东封图》。《长安志》，麟德殿有会庆亭。《禁扁》，麟德殿侧育景云阁，殿之左即左藏车。明皇将幸蜀，移仗北内，出廷秋门，过左藏。《通鉴》注谓北内为大明宫。〉翰林院、〈在辚德殿西重廊之后，以其在银台门之北，故草制其闲者，因名“北门学士”。开元二十六年，于院南别置学士院，户皆东向。学士院南厅五间，翰林院北厅五间，中隔花砖道。承旨居北厅东第一间。〉九仙门、〈翰林院之门曰翰林门。《长安志》：翰林门北即九仙门。〉三清殿、大福殿、〈二殿在凌霄门内，三清在左，大福在右，见《大典阁本图》。〉则达于凌霄门。宫垣之外，两边有掖门，门内有凝霜殿、碧羽殿、紫箫殿、郁仪阁、承云阁、修文阁。〈此条见《长安志》。按诸书王目掖门，未知所在。《大典阁本图》于左殁台门外有夹道，岂掖门所在欤？〉九仙门之外有斗鸡楼、走马楼。〈见《大典闻奉图。》断鸡楼在北，走马搂在南。〉
思贤殿、〈《通鉴》：文宗疾甚，迎颍王至少阳院，百官谒见于思贤殿。当亦在大明宫。〉会宁殿、〈《通鉴》：文宗幸会宁殿作乐。〉咸泰殿、〈《通鉴》：懿宗于成泰殿筑坛，为内寺尼受戒。〉天福殿、文明殿、〈天福二年，御史台奏云：文武百寮每五日一度内殿起居。在京城时，百官于朝堂幕次，自文明殿门入，穿文明殿庭，入东上合门，至天福殿序班。疑文明殿即宣政殿之更名，天福殿即紫宸殿之更名。〉长生殿、〈肃宗大渐，越王系授甲长生殿。阎氏若碟云：大明宫寝毁也。〉寿春殿、〈《通鉴》：上仗剑登乞巧楼，韩全诲等逼上下楼。上行才及寿春殿，李彦弼已于御院焚火。是日冬至，上独坐思政殿，翘一足，一足蹋兰千。〉中和殿、〈《通鉴考异》引实绿：宪宗崩于文明宫之中和殿。〉乞巧缕、〈《通鉴》：昭宗在乞巧楼，刘季述、王仲先伏甲士于门外。胡注云：按《刘季逮传》，乞巧楼在思玄们内，近总政殿，门即宣化门。〉仰观台、〈见《禁扁》。〉含春亭、〈《东观奏记》：上将命令狐为相，夜半幸含春亭召对，盘蜡烛一炬，方许归学士院。〉南亭院、〈《东观奏记》：宣宗驿召罗浮山人轩辕集赴京师，馆于南亭院。〉仙韶院、〈《旧书》《陈夷行传》有仙韶院乐官尉迟璋。〉柿休完、〈《通鉴》：王叔文入至翰林，而王还入至柿林院，见李忠言、牛昭容纡事。〉宣化门〈《东观奏记》：王宗宾为淮南监军，宣化门受命，将由右银台出。〉玄英门、〈德宗贞元三年作玄英门及观于大明宫北垣。〉玄比门、〈《大典合本图》，在宫城东北隅，埃考。〉球场门、〈《大典阁本图》，球场门在玄武外。按玄武门外即禁苑，不得有门，疑误。〉乾符门，〈东观奏记：大中十二年，用郑漳、邺为郓王已下侍读。时郢王居十六宅，变、昭以下五王居大明宫内院。数日追制，改充夔王以下侍读，五日一入乾符门讲读。〉不知其处。
△兴庆宫
兴庆宫在皇城之东外郭城之兴庆坊，是曰南内，距外郭东垣。〈武后大足元年，睿宗在藩，赐为五王子宅，明皇始居之。宅临大池，中宗时望气者云，此池有天子气，故尝宴游此池，上已泛舟以厌之。南街东出春明门。开元二年置宫，因本坊为名。十四年，又取永嘉、胜业两坊之半增广之，置朝堂。十六年正月，以宫成御朝，德音释徒以下罪。二十年，筑夹城入芙蓉园。自大明宫夹东罗城复道，经通化门观以达此宫。次经春明、延兴门至曲江芙蓉园，而外人不之知也。〉官之正门西向，曰兴庆门。其内兴庆殿，殿后为龙池。〈本是平地，垂拱、载初后，雨水流潦成小池。后又引龙首渠支分溉之，日以滋广。至神龙、景龙中，弥亘数顷，深至数丈，常有云气，或见黄龙出其中。本以坊名池，俗亦呼五王子池。置宫后，谓之龙池。拾遗蔡孚作《龙池篇》以赞其事，公卿多和之。按以坊名池，盖曰兴庆池也。《新书田令孜传》有兴庆池。元宋褧诗注云：兴庆池广袤五七馀里，荷菱藻芡弥望，岸傍古垂杨甚多。是元时尚有旧址。兴庆池南岸有草数丛，叶紫而心殷，醉者摘草嗅之立醒，名醒醉草。见《开元天宝遗事》。〉池之西为文泰殿，〈天宝十裁作“文”。一作“交”。〉殴西北为沈香亭。〈在池东北。开元中，禁中初种木芍药，得四本，上因移于兴庆池东沈香殿前。〉兴庆门之南曰金明门，门内有翰林院。〈《学士院记》曰：驾在兴庆宫，则于金明门内置院。张说上《斗羊表》，于金明门奉进。按《于休烈传》云：国史、《开元实录》、起居注等馀书三千六百八十二卷，并在兴庆宫史馆。盖亦在翰林院也。〉南面二门：西曰通阳门，东曰明义门。〈《永乐大典》载《阁本兴庆宫图》作“初阳门”。〉通阳之内曰明光门，〈在勤改楼东，大和二年修明光楼。〉其内曰龙堂，〈《阁本圆》，龙堂在龙池内。〉金花落，〈据《阁本图》方位载，盖卫士之居。〉曰五龙坛，〈在池南。〉明义之内为长庆殿，〈《唐亲说》曰：明皇为太上皇，居兴庆宫，每置酒长庆缕，南俯大道，徘徊观览。〉殿北曰睿武门。〈《通鉴》：李辅国迎上皇游西内，至睿武门，辅国将射生五百骑露刃遮道。〉北面二门：中曰跃龙门，〈天宝十三载，御跃龙殿门，张乐宴群臣。〉其内赢洲门、南薰殿；〈殿南即池。〉左曰丽苑门；右曰芳苑门。芳苑之内新射殿、仙云门。〈在洲门东。〉宫之西南隅曰花萼相辉楼，〈开元二十四年十二月，殿东市东北角、道改坊西北角以广花萼楼前地。置宫后，掌王窟、申王、岐王范、薛王业邸第相望，环于宫侧，明皇因题“花萼相辉”之名，取诗人“棠棣”之义。帝时登楼，闻诸王音乐，咸召升楼，同榻宴谵。乔潭《裴将军舞剑赋》序云；裴公献捷，上御花萼楼置酒。〉其东曰勤政务本楼，〈楼南向，开元八年造。每岁千秋节，酺饮楼前。元和十四年，以左右军官健三千人修勤政楼。按明皇劳遣哥舒翰及试制举人，尝御此楼。楼前有柳，白居易《勤政楼西老柳诗》：开元一株柳，长庆二年春。〉楼北大同殿。〈殿壁有李将军与吴道玄画嘉陵江山水，又画五龙，鳞甲飞动，每欲大雨即罩烟雾。开元十七年蜀州新津县兴尼寺殿柱水文隐起太上老君像及天宝元年所得玉像老君，皆于大同殿供养。天宝七载，大同殿柱产玉芝，殿前左右有锺鼓楼。天宝十载六月，锺楼锺自鸣，三度响六十下，中书门下有贺表。殿前为大同门，西舆翰林院直。《中朝故事》：每岁上巳日，许宫女于大同殿前骨肉相见。〉又有咸宁殿、〈《旧书》：宗顺庄宪皇后王氏崩于南内之咸宁殿。〉义安殿、〈敬宗母王太后居此殿，号义安殿太后。〉积庆殿、〈文宗母萧太后居此殿，号膝庆殿太后。〉冷井殿、〈懿安郭太后崩于此殿。《禁扁》作“冷泉殿”。〉会宁殿、〈见《旧书庄恪太子传》。〉飞仙殿、同光殿、荣光殿、宜天门、承云门、飞轩门、玉华门、〈见《六典》。〉和风门。〈《唐会要》：兴庆官之集贤院在和风门外，横街之南。〉
△三苑
西京大内凡苑三，皆在都城北。
西内苑在西内之北，亦曰北苑，〈《通鉴》：贞观十七年，引魏王泰入肃章门，幽于北苑。程大昌曰：以在太极宫之北，亦曰北苑。〉南北一里，东西与宫城齐。〈按大明官左银台门内为东内苑，右银台门内其地即入西内苑。然则西苑之地东出于宫城之东而近东偏者，南北亦不止一里也。〉外垣门东为日营门，西为月营门，〈按《长安志》曰：内苑东曰东云龙门，西曰西云龙门。岂东西云龙门即日营、月营二门耶？〉北为重玄门，〈一曰鱼粮门。〉其南门即宫城之定武门也。定武门北迤东为观德殿、口光殿，〈旧本《长安志》“光”上一字似“合”字、“金”件。若作“含”，则与禁苑复，俟考。〉迤西为广达楼。〈或作“广远”，《禁扁》作“广运”。今从旧本《长安志图。》《旧书王君奂传》有广达楼，在东都。〉又西为永庆殿，其北东为冰井台，西为通过楼。又西出西云龙门而北，则为大安宫，〈太宗初居承乾殿。武德五年，高祖以秦王有克定天下功，特降殊礼，别建比宫以居之，号弘义宫。八年，帝临幸，谓群臣曰：“朕以秦王有大功，故于宫中立山村景胜，雅好之。”至贞观三年徒居之，改名曰大安宫。宫有垂拱前殿，高祖崩论比又有践武殿、口文殿、翠华殴、祭酒台。穆案：《永乐大典》载《大安宫图》，与《唐书》、《长安志》皆不合。其图南面三门：中曰应天门，左曰左掖门，右曰右掖门。北面一门，无名。西面无门。东面一门，曰集禧门，盖通西内苑之门也。应天门之内，左右各有井一。大安殿前曰仁寿门，左曰日华门，右曰月华门。大安殿之后曰宜明门，又北曰政和门。门内为仁政殿，殿东西各有门，无名。宜明门东首曰左嘉会门，西首曰右嘉会门。右嘉会门外为瑶池，池之南隔一垣有一门，无名，更南即右掖门也。池之东北为蓬莱阁，阁北一门，无名。左嘉会们东为承明门，与集禧门相直。承明门之北曰昭庆门，与政和门相直。承明门之南曰会通门，与大安殿相直。又南口敷德们，与仁寿门相直。又南即左掖门矣。殿左右门内外写大木一章，岂即所谓山村景胜？穆于道光二十三年八月从《大典》摹出，附识于此。〉又西出苑，入夹城。〈旧本《长安志图》，西苑之西当芳株门，有二门，东曰星缠门，西曰万石门，疑人夹城北墉之门也。按“缠”当作“躔”〉冰井台之北曰樱桃园，〈《旧纪》：景龙四年四月，游樱桃园。〉内有拾翠殿、看花殿。园之西为祥云楼，北至重玄门，在东者歌武殿，在西者翠华殿。〈以上皆据旧本《长安志图》。〉又有永安殴、〈见《长安志》。〉宝庆殿。〈《禁扁》引西苑。〉
东内苑在东内之东南隅，南北二里，东西尽一坊之地。南即廷政门，北即左银台门，东印太和门。苑之近北有左右云龙门，〈陈鸿祖《东城老父传》：贾昌，景龙四年持幕竿随玄宗入大明宫诛韦后，以长刀备亲卫，韶徙家东云龙门。玄宗印位，治鸡坊于两宫间。帝出游，见昌弄木鸡于云龙门道旁，召入为鸡坊小儿。按《长安志》与图，左右云龙门皆在西苑。〉中有龙首殿、龙首池。〈《通鉴》注：龙首渠水自城南而注入于此池。大和九年，毁银台门，又填龙首池以为鞠场。〉池东有灵符应圣院、〈会昌元年造。僖宗崩于灵符殿，疑印此院之殿。〉承晖殿、〈元和十三年造，《裴度传》作“凝晖”。〉看乐殿、小儿坊、内教坊、御马坊、〈在东下马桥头，文宗置。〉球场亭子殿。
禁苑者，隋之大兴苑也，东距渡。〈《通鉴》：广乎王椒与仆固怀恩引回纥西域之兵自城南过，营于渡水之东。胡身之注：过京城南，历安化、明德、启夏门外，绕京城东南角，转北历延兴、春明、通化三门之外，至渡水。〉北枕渭，西包汉长安城，南接都城。东西二十七里，南北二十三里，〈《旧书地理志》作“三十里”，《玉海》引作“二十里”。按《长安志》言永泰门去官城二十三里，今从之。〉周一百二十里。正南阻于宫城，故南面三门偏于西苑之西。旁西苑者芳林门，〈唐末有“芳林十哲”，谓自此门人交中官也。亦谓之芳林园。元和十二年，置新市于林门南。〉次西景曜门，又西光化门。西面二门：近南者廷秋门，〈明皇幸蜀，自此门出。〉次北玄武门。北面〈《通鉴》：李晟收京城，使王仍将骑兵，史万顷将步兵，直抵苑墙神厅村。《新书李晟传》：神寤椅在苑北。〉三门：近西者永泰门，次启运门，次饮马门。〈按汉宣平门外有饮马桥，此门盖以桥为名也。〉东面二门：近北者昭远门，次光泰门。〈门临渡水。《通鉴》：上出苑门，度涯水。胡身之注：禁苑东面小渡冰，无其门，盖出光泰门耳。按朱之乱，李晟收京城，陈兵于光泰门外。又移军光泰门外米仓村。程大昌云：光泰门在通化门北小城之东门，门东七里有长乐坡。〉苑中四面有监：在东西者曰东监、西监，南面长乐监，北面旧宅监，又置苑总监领之。〈监有廨，在苑中。《通鉴》言明皇率兵珠韦后，会于锺绍京廨是也。〉皆隶司农寺。苑中宫亭二十四所，可考者曰南望春亭，曰北望春亭，〈即望春宫。天宝二年，韦坚引渡水抵苑东望春楼下为潭，名广运潭，在长安城东九里。杨复光《收复京城奏捷露布》云：雁门节度使李克用今月八日遣牙队将前锋杨守宗等三十二都，随李处用自光泰门先入京师，从卯至申，群凶大溃。自望春宫前贼杀至升阳殿下。按望春宫内有升阳殿、放鸭亭，见《禁扁》。本纪：大和元年，毁升阳殿东放鸭亭。〉曰坡头亭，曰柳园亭，曰月坡，曰球场亭子，曰青城桥，曰龙鳞桥，曰栖云桥，曰凝碧桥，〈疑即凝碧池之桥。敦宗幸凝碧池，令军士取鱼长大者送新浚池。〉曰上阳桥，〈德宗迎沈太后入上阳宫，在大明宫之西。疑桥即上阳官之桥。〉曰广运潭，〈宋崔敦礼《广运潭铭序》云：唐天宝纪元之九年，陕郡太守韦请治汉、随逼渠，起关门抵长安，以运山东之赋，有诏从之。乃绝灞、浐，并渭而东，至永丰仓复与渭合，又凿潭于望春楼下以聚舟。越二年潭成，天子临幸嘉焉，锡名“广运”。〉曰九曲宫，〈去宫城十二里，在左右神策军后。李氏图，九曲宫在鱼藻宫之东偏北。《长安志》言宫中有殿舍山池。《按旧书庄恪太子传》，昭宗遇弑之日，蒋元晖于西内置社筵酒酣，德王已下六王皆为元晖所杀，投尸九曲池。疑即此宫之池。〉曰鱼藻宫，〈贞元十二年，浚鱼藻池，深一丈。穆宗又发神策六军二千人浚之。《唐会要》：宫去宫城十三里，在禁苑神策军后。宫中有九曲山池，贞元十三年诏：鱼藻池先深一丈，更淘四尺。《通鉴》注言自东内苑光化门入禁苑，鱼藻宫在其西。按《玉海》云：禁苑池中有山，山上建鱼藻宫，在大明官北。则胡氏说非也。〉曰蚕坛亭、〈在苑东，皇后祀先蚕之所。〉曰祯兴亭，〈李氏图，在飞龙院东。〉曰元沼宫，〈李氏图，重玄门北为凝碧池，池西为元沼宫。〉曰神皋亭，曰七架亭，曰青门亭，〈即邵平种瓜之所，在长安城东，去宫城十三里。〉曰眺园亭，〈去宫城四里。按《旧纪》：景龙四年宴佻花园，疑即此园。〉曰临渭争。〈按临渭水，当在苑之北。〉其隶旧宅监者七所，曰咸宜宫，〈汉之旧宫，去官城二十一里。《苏颁传》。玄宗游咸宜宫羽猎。〉曰未央宫，〈《长安志》：武宗会昌元年，因游畋至宋央宫，见其遗趾，诏葺之。总二百四十九间，作正殿曰通光，东曰诏芳亭，西曰凝思亭，立端门其内。揭未央宫名，命学士裴素撰记。《通鉴》：贞观七年，从上皇置酒故汉未央宫。胡注：未央宫在长安宫城北，禁苑西偏。〉曰西北角亭，曰南昌国亭，曰北昌国亭，曰流杯亨，〈《禁扁作“游杯”，皆在未央宫北。〉曰明水园，〈李瓦圆皆在汉长安城内。〉皆汉故迹也。〈《通鉴》注：汉长安城东西十三里，皆隶人苑中。余同年友王氏森文所作《汉唐长安城图》皆亲自履勘，较《长安志图》为精审，故作禁苑图用其说。凡图中所载者，皆实有旧址可考也。〉所谓梨园者，在光化门北。〈《长安志》：槊圆在通化门外正北。按通化，外郭东面之门，盖即光化之误。高宗纪：仪凤元年八月，停南北中尚梨园作坊。中宗汜：景龙四年二月，令五品以上并学士，自芳林门入集梨园。即此园也。至明皇置梨园弟子，乃在蓬莱宫侧，非此梨园。〉近梨园者有蒲萄园。〈《长安志》：禁苑有东西蒲萄园。《旧书李适传》：中宗时，春幸梨园，夏宴蒲萄园。〉又有昭德宫、〈李氏圆，在九曲宫南。〉光故宫、〈见《长安志》。〉含光殴、〈李氏图，在鱼藻官西。〉飞龙院、骥德殿、〈李氏图，飞龙院近钦马门内，骥德殿在院东南。〉虎圈、〈李氏图，在禁苑东北隅。又有云韶院，当在犁园，故不数。〉白华殿、〈朱泚自含元殿徙居白华殿，《通鉴》注云：白华殿盖近光泰门内，大明宫东北隅。又云：当在大明东苑之东。是亦在禁苑。〉会昌殴、〈《长安志》：禁苑南有文宗会昌殿。〉西楼，〈《通鉴》：魏徵将葬，上登苑西楼望哭尽哀。胡身之注：长安禁苑之西楼。〉不知其处。

[book_title]卷二
○西京
△外郭城
外郭城，隋曰大兴城，唐曰长安城，亦曰京师城。前直子午谷，后枕龙首山，左临灞岸，右抵澧水。东西一十八里一百一十五步，〈《旧书地理志》云：长六千六百六十五步。按当作“六千五百九十五步”。〉南北一十五里一百七十五步，〈《地理志》：广五千五百七十五步。〉周六十七里，〈《地理志》：周二四千一百二十步。〉其崇一丈八尺。〈隋开皇二年筑。永徽四年，率天下口税一钱，更筑之。开元十八年四月，筑西京外郭。〉南面三门：正中明德门，〈北当皇城朱雀门，南出抵终南山八十里。〉东启夏门，〈门外西南二里有圜丘及先农、耕田二值。按《长安图》，东南角有进芳门。〉西安化门。东面三门：北通化门，〈门东七里长乐坡上有长乐驿，下临浐水。至德二载，改为达礼门。《两京道里记》曰：通化门改达礼门，识者曰：“三年之丧，天下达礼，非嘉名。”三年而玄、肃晏驾，还复旧名也。裴度、李吉甫、李光头之出镇，天手皆御此门送之。李义琰致仕归东都，公卿饯于此门外。〉中春明门，〈当门外有汉太子太傅萧望之墓。〉南延兴门。〈同昌公主葬，懿宗与郭淑妃御延兴门哭送。按《通鉴》《隋纪》，李渊迁馆于安兴坊。胡身之注：安兴坊盖在安兴门外。又引《雍录》，长安城东面三门，有安兴。是延兴先为安兴，不知何时改。〉西面三门：北开远门，〈德宗避朱，僖宗避黄巢，皆由此门出。《南部新书》：开远门外立堠，云西去安西九千九百里，示戎人不为万里之行。〉中金光门，〈西出趣昆明池。〉南廷平门。〈李光弼薨，诏宰臣送于此门外。〉北面即禁苑之南面也，三门皆当宫城西。中景曜门，东芳林门，〈隋曰华林门，北人苑。《旧书高士廉传：》诛隐太子，士廉率吏卒驰至芳休门。元和十三年，西市百姓于芳林门置无遮僧斋。〉西光化门。〈西北出趣汉故城。〉郭中南北十四街，东西十一街，其间列置诸坊，〈隋炀改坊为里，海里置里司一人，官从九品下。至义宁初废。《雍录》：每坊皆有门，自东西以出横街，而坊北无门。其说曰，北出即损断地脉，此厌胜术也。隋文帝多忌讳，故有司希意如此。按此说非也。吕太临《长安图》云：皇城之南三十六坊，各东西二门，纵各三百五十步。中十八坊，各广三百五十步。外十八坊，各广四百五十步。皇城左右共七十四坊，各四门，广各六百五十步。南六坊，纵各五百五十步。北六坊，纵各四百步。市居二坊之地，方六百步，面各二门。四面街各广百步。〉有京兆府万年、长安二县，所治寺观、邸第、编户错居焉。〈城中一百八坊。韦述《记》曰：其中有折街府四，僧寺六十四，尼寺二十七，道士观十，女观六，波斯寺二，胡袄祠四。隋大业初有寺一百二十，谓之道场；有道观十，谓之玄坛。天宝后所增不在其数。〉当皇城南面朱雀门，有南北大街曰朱雀门街，东西广百步。〈南出郭外之明德门，自朱雀门至明德门，九里一百七十五步。〉万年、长安二县以此街为界，万年领街东五十四坊及东市；长安领街西五十四坊及西市。〈皇城之东尽东郭，东西三坊。皇城之西尽西郭，东西三坊。南北皆一十三坊，象一年有闰。每坊皆开四门，有十字街四出趣门。皇城之南，东西四坊，以象四时。南北九坊，取则《周礼》九逵之制。隋《三礼图》见有其像。朱雀街东第一坊，东西三百五十步。第二坊，东西四百五十步。次东三坊，东西各六百五十步。朱雀街西准此。皇城之南九坊，南北各三百五十步，皇城左右四坊，从南第一、第二坊，南北各五百五十步。第三坊、第四坊，南北各四百步。两市各方六百步，四面街各广百步。〉
万年县所领朱雀门街之东，从北第一兴道坊。
〈景龙三年，以驸马都尉武攸暨父名改曰瑶林坊。景云元年复旧。《朝野众载》：开元八年，京兴道坊一夜陷为池，没五百家。按事不见他书，未可信。〉
西南隅，至德女冠观。〈隋开皇六年立。《唐语林》：宣宗微行至德观，有女道士盛服浓妆者，赫怒，归宫立召左街功德使宋叔康，令尽逐去，别选男子二人住持其观。〉太平公主宅。〈没官后，赐散骑常侍李令问居之。〉吏人宅。〈《尚书故实》：郭侍即承嘏初应举，误纳试卷，一老吏为换出。承嘏归亲仁坊，自以钱三万送谐兴道里酬之。〉旅馆。〈《广异记》：岐州佐史尝因事至京，停兴道里。《干腰子》：陇西李僖伯，元和初调选，时上都兴道里假居，早往崇仁里访同选人。忽于兴道东门北下曲马前见一短女人服孝衣，约长三尺已来，咄咄似有所尤。如此两日，稍稍人多，只在崇仁北街。居无何，僖伯自省门东出，及景风门，见广衢中人闹已万万，如东西隅之戏场大围之，有一小儿突前牵其幂首布，遂落，见三尺小青竹挂一髑髅。金吾以其事上闻。〉
次南开化坊。
半以南，大荐福寺。〈寺院半以东，隋阳帝在藩旧宅，武德中赐尚书左仆射萧璃为西园。后璃子锐尚襄城公主，诏别营主第。主辞以姑妇异居有关礼则，因固陈请，乃取园地充主第。又辞公主荣戟，不欲异门，乃并施踽之院门。襄城薨后，官市为英王宅。文明元年，高宗崩后百日，立为大献福寺，度僧二百人以实之。天授元年，改为荐福寺。中宗即位，大加营饰。自神龙以后，翻译佛经并于此寺。寺东院有放生池，周二百馀步，传云即汉代洪池陂也。《名画记》。荐福寺额，天后飞白书。寺内有吴道玄、张躁、毕宏画。常东名《思恒律师志铭》：律师终于京大荐福寺。王维有《大荐福寺道光禅师塔铬》，又有《荐福寺光师房花药持序》。张又新《煎茶水记》云：与同年期于荐福寺，余与李德垂先至，憩西厢元鉴宅。又任华有《荐福寺后院送辛屿尉洛郊序》，曹松有《荐福赠白上人诗》。按唐时官赐锟者为寺，私造者为招提、兰若，又谓之山台、野邑。《南即新书》：长安戏场多集于慈恩，小者在青龙，其次荐福、永寿。〉西门之北，法寿尼寺。〈隋开皇六年立。〉太傅盖文达宅。〈于志宁《盖文达墓碑》：薨雍州开化坊里第。〉右武卫将军柳嘉泰宅。〈郑纳《柳嘉泰碑》：终于长安开化里之私第。〉国子祭酒韩洄宅。尚书左仆射令狐楚宅。〈按《酉阳杂俎》，楚宅在开化坊，牡丹最盛。而李商隐诗多言晋阳里第，未详。〉户部尚书马总宅。河东节度使、兼侍中李光颜宅，〈《旧书李光颉传：赐开化里第。尚书吏部侍即沈传师宅。杜牧沈传师行状：于京师开化里致第”价钱三百万，讫二镇牵率满之，及在之“。周身之饰易以任器。前司徒、兼侍中崔垂林宅。旧本作“崔垂休”。〉开府仪同三司、守司空、魏国公崔允宅。〈《通鉴》：崔允居第在开化坊。〉
次南安仁坊。
〈本名安民，永徽元年改。〉
西北隅，荐福寺浮图院。〈院门北开，正与寺门隔街相对。景龙中，宫人率钱所立。柳宗元鹃说：有鸷曰鹘者，巢于长安荐福浮图有年矣。〉东南隅，赠尚书左仆射刘延景宅。坊西南，汝州刺史王昕宅。〈延景即牢王宪之外祖，昕即薛王业之舅，皆是亲王外家。甲第并列上，京城美之。〉万春公主宅。〈玄宗第二十五女，初降杨朏，又嫁杨锜〉户部尚书、兼殿中监章仇兼琼宅。前中书侍郎、同中书门下平章事元载宅。〈《谭宾录》曰：元载城中开南北二甲第，又于近郊起亭榭，帷帐什器皆如宿设。城南别墅凡敷十所，婢仆曳罗绮二百馀人。《杜阳编》曰：载宅有芸辉堂。芸辉，香草名也，出于阗国。《唐实录》曰：殿元载祖及父母坟墓，断棺弃柩，及焚殿载私庙木主，并殿大宁、安仁里二宅，充修葺百司廨宇，污宫之义也。又贬同州刺史永晦为澧州员外司马。晦尝任号州刺史，率百姓采卢氏山木为载造东都私第故也。〉义成军节度使、同中书门下平章事、上谷郡王张孝忠宅。〈权德舆孝忠夫人谷氏神道碑：夫人终安仁里私第。〉太子右庶子崔造宅。〈权德舆崔公夫人柳氏拊葬墓志：故相国安乎公夫人河东县君，考终命于京师安仁里。〉太子宾客、燕国公于𬱖宅。〈权德舆《卫国夫人李氏墓志》：薨于安仁里第。夫人即于公之妻。〉武昌军节度使元稹宅。〈按《唐诗纪事》，元稹《赠毛仙翁诗序》：仙翁谓余曰：“入相之年，相候于安仁里。”余拜而言曰：“果如仙约，然香拂榻以俟云驾焉。”《云模友议》亦言安仁元相国，是元稹入相时居此里。〉太保致仕、岐国公杜佑宅。〈《旧书杜佑传》：甲第在安仁里。权德舆《杜佑墓志》：启手足于京师安仁里。按杜牧《上宰相求湖州》第二启：某幼孤贫，安仁旧第置于开元末，有屋三十间而已。元和末，酬偿息钱，为他人有，因此移去。八年中凡十徙其居，奔走困苦，无所容归，于廷福私庙支拄敲坏而处之。然牧自撰墓铭云：某月某日终于安仁里。是其后仍得旧居也。〉
次南光福坊。
〈隋有圣经寺，大业七年废。〉
坊东南隅，旧有永寿公主庙。〈公主，中宗第五女，降章镞，早薨。景云中废庙，赐姜咬为鞠场。皎宅在庙北隔街，旧窦怀贞宅，怀贞诛后，赐皇后妹夫窦庭芳。〉骊州流人窦参宅。〈《唐语林》相国窦参居光福里第。〉检校司空、尚书左仆射、同中书门下平章事、魏国公贾耽宅。〈郑馀庆贾耽碑：终于光福里第。〉翰林学士李必宅。〈《通鉴》：征李泌于衡山，赐第于光福坊。〉右卫上将军、南充郡王伊慎宅。〈权德舆伊慎碑：薨于光福里。〉太子宾客刘禹锡宅。〈刘禹锡有《酬郑州权舍人见寄诗注》：舍人旧宅光福里，时忝东楚。〉礼部尚书、同平章事权德舆宅。〈权德舆《殇孙进马墓志》：夭于光福里。又《独孤氏亡女墓志》：故秘书少监、赠绛州刺史独孤郁妻天水权氏寝疾，终于京师光福里。盖终于母家也。〉周皓宅。〈白居易有《宴周皓大夫光福宅诗，》又《题周皓大夫新亭子二十二韵》。〉兴元尹、兼同平章事、充山南西道节度使王起宅。〈《旧书王播传》：京城光福里第，王起兄弟同居，斯为宏敞。〉
次南靖善坊。
大兴善寺，尽一坊之地。〈初曰遵善寺。隋文承周武之后，大崇释氏，以收人望。移都先置此寺，以其本封名焉。神龙中、韦庶人追赠父贞为邓王，改此寺为酆国寺，景云元年复旧。《寺塔记》云：不空三藏塔前多老松，崴旱时，官伐其枝为龙骨以祈雨。盖以三藏役龙，意其枝必有灵也。东廓素和尚院庭有青桐四株，元和中，卿相多游此院，桐至夏有汗污人衣，如果脂不可浣。昭国郑相恶其汗，谓素曰：“弟子为伐此树，各植一松也。”及暮，素戏祝曰：“我种汝二十馀年，汝以汗为人所恶。来崴若复有汗，我必薪之。”自是无汗。天王阁，长庆中造。本在春明门内，与南内连墙。其形高大，为天下之最。大和二年，敕移就此寺，拆时腹中得布五百端，漆数十筒。寺有左顾蛤像、于阗玉佛菩萨像。《名画记》：寺有刘焉、尹琳、吴道玄画。行香院堂后壁有梁洽画双松，发塔内有隋朝舍利旃檀像，堂中有隋时写《时非时经。》〉
次南兰陵坊。
东南隅，天官尚书韦待价宅。宅西，工部尚书李珍宅。汝州鲁山县令皇甫枚宅。〈《三水小牍》：咸通辛卯岁，皇甫元真来京师，寓于玉芝观之上清院。皇甫枚时居兰陵里第，日与相从。〉忠武军节度使曲环家庙。太子宾客、燕国公于顿家庙。〈权德舆《于公先庙碑》：元和五年，相国司空燕国公立新庙于京师兰陵里。〉李舍人宅。〈杨巨源有《送李舍人归兰陵里诗》。〉萧氏池台。〈详下永宁坊殷保晦宅下。〉
次南开明坊。
〈自兴善寺以南四坊，东西尽郭，率无第宅。号时有居者，烟火不接，耕垦种植，阡陌相连。〉
光明寺。
次南保宁坊。
吴天观，尽一坊之地。〈贞观初为晋王宅。显庆元年，为太宗追福，立为观。高宗御书额，并制《叹道文》。《唐语林》：京中吴天观厨后井，俗传与惠山泉脉通。李卫公取诸流水称量，惟惠山与吴天等。独孤及《新平长公主故季女姜氏墓志》：姜氏卒于京师吴天观。〉
次南安义坊。
〈坊南抵京城之南面，西南通明德门。〉
贞顺武皇后庙。〈《礼阁新仪》曰：开元二十五年立庙，乾元之后祠享遂绝。〉
右朱雀门街东第一街，九坊。
朱雀门街东第二街，〈北当皇城南面之安上门。〉街东从北第一务本坊。〈景龙三年，以驸马都尉杨慎交父名嘉扣，改为五楼坊。景云元年复旧。〉
半以西，国子卧，〈监东开街若两坊，街北抵皇城南，尽一坊之地。监中有孔于庙，贞观四年立。按《开成石经》旧书在务本坊，盖立于国子监也。〉领国子监、太学、四门、律、书、算六学。〈《唐语林》：天宝中，中学增置广文馆，在国学西北隅，与安上门相对。按国学之北即安上门。〉坊内南街之北，先天观。〈景龙三年，韦庶人立为翊圣女冠观，景云元年改景云观，天宝八载改焉龙兴道士观，至德三载改先天观。本司空、梁国公房玄龄宅。杜光庭《历代崇道记》：乾元二年，于务本坊先天观圣祖院获黑髭老君之像。〉左龙武军统军、归诚郡王程怀直宅。〈德宗赐怀直务本里宅，详安业里下。〉河中节度使、兼中书令、延德郡王张茂昭宅。〈权德舆张茂昭墓志：太尉、兼中书令、延德邪王自河中来朝，发疡，薨于京师务奉里第。〉左散骑常侍于德晦宅。岭南节度判官宗羲仲宅。〈豆卢诜宗义仲碑：捐馆于上京务本里第。〉检校司徒、同中书门下平章事卢钧宅。〈《太平广记》引《神仙感遇传》：卢公还京，署盐铁判官。夏四月，于务奉东门道左见王山人至卢宅。〉西川、齐州进奏院。〈《通鉴：》朝集使京师无邸，率僦屋与商贾杂居。贞观十七年，始命有司为之作邸。《旧纪》：大历十二年五月甲寅，诸道邸务在上都名曰留后，改为进奏院。按进奏院有官居之。郭子仪《祭贞欲皇后文》“遣上都进奏院官传涛”是也。《演繁露》引《宋会要》云：唐藩镇皆置郏ī师，谓之上都留候院。则“留后”当作“留候”〉旅舍。〈《羯鼓录》：广德中，蜀客前双婉县丞李琬调集至长安，僦居本里。〉鬼市。〈《辇下岁时记》曰：俗说务奉坊西门是鬼市，或风雨曛晦，皆闻其喧聚之声。秋冬夜多闻卖干柴，云是枯柴精也。又或月夜闻鬼吟：“六街鼓绝行人歇，九衢茫茫空有月。”有和者云：“九卫生人何劳劳，长安上尽槐根高。”〉
次南崇义坊。
〈《按《通鉴》，甘露之变，右神策军获左金吾卫大将军韩约于崇义坊，析之。〉
盐焰常平院。〈按司空图避贼常平仓下，盖即此常平院也。详下司空图宅。〉坊内横街之北，〈招福寺。乾封二年，睿宗在藩所建，奉隋正觉寺。寺南北门额并睿宗所题。《寺塔记》：正觉寺，园初毁之，以其地立第赐诸王，容宗在藩居之。乾封二年，移长宁公主佛堂于此，重建比寺。长安二年，内出等身金铜像一铺并九部乐，南北两门额，上与吱、薛二王亲送至寺。彩乘象舆，羽卫四合，街中馀香数日不散。景龙二年，诏寺中别建圣容院，是睿宗在青宫真容也。先天二年，敕出内库钱二千万，巧匠一千人，重修之。圣容院门外鬼神数壁，自内移来，画迹甚异，鬼所执野鸡似觉毛起。库院鬼子母，贞元中李真画。〉蜀王、西合祭酒萧胜宅。〈见胜墓志。〉西南隅，太子左庶子、驸马都尉苏勖艺。〈后为英王园，其地湫下，无入居。勖尚高祖女南昌公主。〉南街之北，博陵郧王崔元𬀩宅。宅西，秘书监马怀素宅。刑部尚书韦坚宅。赠太尉段秀实宅。〈德宗所赐。宣宗大中十年，诏秀实崇义坊宅诸院典在人，上计钱三千四百七十五贯，宜赐庄宅钱收赎，仍令鸿胪少卿段文楚追贴舍人计会。〉尚圭曰左仆射宝易直宅。〈《明皇杂录》曰：奉中书令崔圆宅，禄山盗国，王维、郑虔、张通皆处于贼庭。泊克复，俱囚于宣阳里杨国忠之旧宅，崔阅因召于私第令画，各有数壁。当时皆以圆勋贵无二，望其救解，故运思精巧，顿极能事。其后皆得宽典，至于贬谪，悉获善地。其第鬻于易直，大和中画尚存。〉剑南东川节度使王承业宅。〈武浚之孙，士贞子也。王楚材按：《旧书》，王武俊四子：士真，士清，士平，士则。然则士贞盖即士真。士真五子：承宗，承元，承通，承迪，承荣。承宗惟为成德军节度使，未尝节度韧南“承业”盖“承荣”传写之为。〉太常寺协律即李贺宅。〈见贺集《申胡子缄栗歌序》：申胡子，朔客李氏之苍头也。李氏亦世家子，吾与对舍于长安崇义里。〉前进士司空图宅。〈司空图《段章传》。广明庚子岁冬十二月，寇犯京，图寓居崇义里，九日自里豪杨琼所转匿常平仓下。〉兴元、鄜坊、易定进奏院。
次南长兴坊。
〈隋有灵感观，武德初废。唐会昌五年，诏皇城南六坊内不得置私庙，其朱雀街缘是南郊御迹，至明德门夹街两面坊及曲江侧近亦不得置，馀围外深僻坊并无所禁。初，武宗行礼南郊，见天街左右诸坊有人家私庙，遂令禁断。中书门下奏：朱雀门至阴德门凡有九坊，其长兴坊是皇城南第三坊，便有朝官私庙，实则逼近宫阙。自威远军向南三坊，俗称围外地，至闲僻，于此置庙，无所妨碍。从之。《南部新书》：贞元元年十一月，京兆奏：有人于长兴坊得玉玺，文曰“天子信玺”。〉
礼宾院。〈院在坊之北街，元和九年六月置。按院即礼会院，自崇仁坊移此。敬宗初又废，以赐教场。〉乾元观。〈《代宗实录》曰：大历十三年七月，以泾原节度使璘宅作乾元观，道士四十九人。其地在皇城南长兴里，初创是宅，重价募天下巧工营缮，屋宇宏丽，冠绝当时，璘临终献之。代宗以其当王城，形胜之地，墙宇新洁，遂命为观，以追远之福，上资肃宗，加乾元观之名。乾元，肃宗尊号也。《按代宗实录》以为璘献为观，《德宗实录》与《德宗纪》皆云帝命殿之，未详孰是。〉左领军府大将军房仁裕宅。〈房仁裕母《李夫人碑》：薨于长兴坊之第。〉东北隅，侍中、驸马都尉杨师道宅。〈师道尚高祖第五女长广公主。宅地后分裂为左监门大将军韩琦、尚书刑部侍郎崔玄童、荆府司马崔光意等居。〉坊内横街之南，中书令张嘉贞宅。〈本太常少卿崔旧知宅，《唐书》曰：贞元中，裴延龄为德阳郡主治第，时。将降郭𫓩，延龄令嘉贞之子徙所置庙，德宗不许。《长安志》引韦述记云：廷龄所徙乃嘉贞家庙，嘉贞宅在思顺里。今无思顺坊，未祥。〉宅西，太子宾客元行冲宅。次北隔街，礼部尚书致仕王邱宅。纪国大长公主宅。〈肃宗第五女，始封宜宁，降郑沛。吕温公主墓志：肃踪第二女，薨于长兴里之私第。〉汉阳大长从公主宅。〈顺宗长女，即德阳郡主也，降郭𫓩。〉河南尹、驸马都尉郑颢宅。〈《旧书郑𬘡分传》：郑颢尝为诗序曰：去年寿昌节赴辚德殿上寿回，憩于长兴里第。按颢尚宣宗长女寿公主。〉同平章事、驸马都尉于琮宅。〈琮尚宣宗第四女广德公主。〉工部尚书致仕、晋昌郡王辛京呆宅。黄门侍郎、同中书门下平章事杜鸿渐宅。〈鸿渐于长兴第崇饰门馆，赋诗曰：“常愿追禅侣，安能挹化源。”朝士多和之。〉太子右庶子韦聿宅。〈权德舆韦聿墓志：以官寿殁于长兴里。〉国子祭酒郑伸宅。〈贞元时人。〉礼部侍即裴士淹宅。〈《酉阳杂俎》：开元末，裴士淹为郎官，奉使幽冀，回至汾州众香寺，得白牡丹一窠，植于长兴私第。当时明公有裴给事宅看牡丹诗。〉镇海军节度使、同中书门下平章事路随宅。河南节度使王宅。〈《旧书王璠传》：李训败之日，璠归长兴里第，为禁军所捕。〉左神武统军史宪忠宅。赠太原郡夫人王氏宅。〈王维《工部杨尚书夫人王氏墓志》：奄归大寂于长兴里之私第。〉户部尚书李亘宅。〈《旧书李传》：垣为户部尚书；岘为吏部尚书，知政事；峄为户部侍郎，银青光禄大夫。兄弟同居长兴里第。两国公，门十六载；一三品，门十二载。荣耀冠时。〉镇州进奏院。毕罗店。〈《酉阳杂俎》：柳璟知举年，有国子监明经书梦倚徙于监门，有一人负衣囊访问明经姓氏，明经语之，其人遂邀入长兴里毕罗店常所过处。梦忽觉，见长兴店子入门曰：“即君与客食毕罗，计二斤，何不计直而去也？“明经大骇，解衣质之。〉旅馆。〈《酉阳杂俎》：段成式元和中假居在长兴里。〉
次南永乐坊。
〈按“永乐”，《旧书裴度传》作“平乐”。〉
西南隅，废明堂县廨。〈总章元年，分万年县置。其廨地本越王贞宅，长安三年废，还万年。后以其廨地赐驸马都尉裴巽。〉县东，清都观。〈隋开皇七年，道士孙昂为文帝所重，常白开道，恃为立观。本在永兴坊，武德初徙于此地，本隋宝胜寺。〉观东，永寿寺。〈景龙三年，中宗为永寿公主立。按光福坊有永寿公主庙。元稹《答姨兄胡灵之诗》注：灵之寓居永乐南街庙中。疑即此寺也。《名画记》：永寿寺有吴道玄画。〉坊内横街之北，资敬尼寺。〈隋开皇三年，大保、薛国公长孙览为其父立。按《旧书元载传》：裁得罪，其女资敬寺尼真一收入掖庭。又《韩谌环传》：李广弘者，落发为僧，舍于资敬寺尼智因之室，以酒食结殿前射生将韩钦绪等，同谍为逆。〉东南隅，左丞相、燕国公张说宅。〈本侍中王德贞宅，说大加修葺焉。《常侍言旨》曰：洪师与冰置永乐东南第一宅有永巷者，戒曰：“此宅西北隅跟是王地，慎勿于此取土”越月洪又至，谓燕公曰：“此宅气候忽然索漠，恐必甚有取土于西北隅者。”公与拱偕行至宅两北隅，果有取土坑三数坑，皆深丈馀。洪大惊曰：“祸事！令公富贵一身而已，更二十年外，诸郎君皆不得天年。”燕公大骇曰：“填之可乎？”洪曰：“客土无气，与地脉不相连，今欲填之，亦犹人有疮瘤，纵以他肉补之，终无益也。”燕国公子均、垍皆为禄山委任，克复后，均赐死，垍长流之。〉东门之南，夏官尚书王璇宅。兵部尚书、判户部事王绍宅。〈李绛王绍碑：终永乐里私第。〉司徒、中书令、晋国公裴度宅。〈《唐实录》曰：度自兴元请朝观，串相李逢吉之徒百计隳沮。有张权舆者，既为嗾犬，尤出死力，乃上疏云：“度名溅图识，宅据冈原，不召而来，其意可见”盖常有人与度作识词云。：“非衣小儿缓其复，天上有口被驱逐。”言度曾征讨淮西，平吴元济也。又帝城东西横豆六冈，符《易》象《干》卦之数，度永乐里第偶得第五冈，故权舆以为词，尽欲成事，然竞不能动摇。〉大理卿崔升宅。〈崔升妻郑氏基志：终于京兆府永乐里之私第。〉左监门街上将军李思忠宅。〈武宗会昌三年，嗢没斯内属，赐李姓，名恩忠，命为左监门卫上将军，兼抚王传，赐第永乐坊。〉尚书兵部侍郎、同中书门下平章事萧寅宅。冀州刺史苏遏宅。〈《传异志》：天宝中，长安永乐里有一凶宅，居者皆破，后复无人住，其舍宇惟堂厅存。有抉风苏遏，苦贫穷，乃以贱价与本主质之。至夕，自据一榻，当堂铺设而寝。忽见东墙下有赤物如人形而叫曰“咄”，西墙下有物应曰“诺”。遏乃于西墙下掘，入地三尺，见一朽柱，当心木如血色，其坚如石。又于东墙下掘，近一丈，见一方石，阔一丈四寸，长一丈八寸，上以篆书曰“夏天平紫金三十斤，赐有德者”。又掘丈馀，得一铁瓷，开之得紫金三十斤。送烂木于昆明池，遂闭户读书。三年，为范阳请入幕。七年，内获冀州刺史。其宅更无事。〉前京兆尹杨凭别宅。详下永宁里。侍中王圭家庙。〈《南部新书》；贞观六年，文皇为王圭置庙于永乐坊东北角。〉赵嘏宅。〈按赵嘏有《下第后归永乐里自题》二首。〉崔生宅。〈《博物志》：博陵崔书生，住长安永乐里。〉古冢。〈在坊内横街之中。李济翁《资暇集》云：永乐坊内古冢，今人皆呼为东王公墓。有祠堂加共上，俗以祈祀，称造化东王公，大谬也。案韦氏《两京新记》云：未知姓名，时人误为东方朔墓也。当时人已误，今又转东方朔为东王公，后代必更转为东里子产矣。〉
次南靖安坊。
〈按“靖”或作“静”。罗隐《陆生东游序》，余穷弃长安中二三年，时时于游骋间面人，一年遇生于靖安里中。〉
乐府。〈隋置，在崇敬尼寺东。〉西南隅，崇敬尼寺。〈本僧寺，隋文帝所立，大业中废。龙朔二年，高宗为高安长公主立为尼寺。高宗崩后改为宫，以为别庙，后又为寺，〉咸宜公主宅。〈玄宗第二十二女，初嫁杨洄，又嫁崔高。〉太子宾客崔伦宅。殿中少监唐昭宅。〈女端墓志：女子安端，盖尽中少监唐昭之第三女也，终于京兆静安里之第。〉门下侍郎、同中书门下平章事武元衡宅。〈《旧书》《武元衡传》：元衡宅在静安里。元和十年六月三日，将朝，出里东门，贼射之中肩。又有匿树阴突出者，以棓击元衡左股，乃持元衡马东南行十馀步，害之。及众呼偕至，持火照之，见元衡已踣于血中。即元衡宅东北隅墙之外。〉尚书吏部侍郎韩愈宅。〈皇甫湜作神碑，李翱作行状，皆言愈薨靖安里第。《昌黎集息国夫人墓志》云：乞铭于其邻韩愈。按夫人为灵州节度使李乐妻，则乐宅亦当在此里。〉刑部侍郎刘伯刍宅。〈按刘伯刍又有安邑坊宅，见安邑坊下。〉郴州司马李宗闵宅。〈《宣室志》：唐丞相李宗闵当退朝于靖安里第，其榻前有熨斗忽跳掷久之。《唐语林》：元和已来宰相，有两少师，故以所居别之。永宁少师固言，靖安少师宗闵也。〉水部郎中张籍宅。〈张籍《移居靖安坊答元八郎中诗》云：“长安寺里多时住。”按籍先居延康里，见白居易诗，后寓居寺中，又移居靖安也。〉武昌军节度使元稹宅。〈白居易《寄微之诗》：“树依兴善老，草傍靖安衰。”注云：微之宅在靖安坊，西近兴善寺，按兴善寺在靖善坊，靖善东与靖安邻，故元宅西兴之接也。元集亦有《靖安穷居诗》，又《答姨兄胡灵之诗》注云：予宅在靖安北街。微之宅中有辛夷两树，乐天与微之常游息其下，亦见《长庆集》诗注。按微之有宅已见安仁坊，盖又移居安仁也。〉检校司空、邠州刺史、邠宁节度使程执恭宅。〈《旧书》《程怀直传》：子执恭，至京师，表辞戎帅。以靖安里私第侧狭，赐地二十亩，令广其居，〉给事中萧直宅。〈独孤萧直墓志：终于靖安里正寝〉韩国贞穆公主庙。〈《礼阁新仪》曰：德宗女，自唐安公主追册，贞元十七年衬庙。〉旅舍。〈穆员《河南少尹裴济墓志》：卒于京师靖安里之旅舍。〉
次南安善坊。
尽一坊之地为教弩场。〈隋明堂在此坊。高宗时，并此坊及大业坊之半立中市署，领口马牛驴之肆。然已偏处京城之南，交易者不便，后但出文符于署司而已，货鬻者并移于市。至武太后末年，废为教弩场，其场隶威远军。按威远军当即在此坊。元稹诗注：予宅又南邻弩营。〉
次南大业坊。
〈本名弘业，神龙个避孝敬皇帝讳改。〉
东南隅，太平女冠观，〈本宋王元礼宅。侥凤二年，吐蕃入寇，求太平公主和亲，不许，乃立此观，公主出家为女冠。初以颁政坊宅为太平观，寻徒于此，公主居之，其颁政坊观改为太清观。公主后降薛绍，不复入观，西有驸马都尉阳臣交山池，本徐王元礼之池。〉新昌观。
次南昌乐坊。
行台右仆射屈突通宅。〈旧本作“左仆射”。〉太子太师、郑国公魏徵家庙。〈大中中，来孙暮层为相，再新旧庙，。以玄成为封祖。毕氏曰：玄成，征之字。崔玙《魏公先庙碑》：立家庙于长安昌乐里。〉山南东道节度使蒋似家庙。官园。〈坊西官园，供进梨花蜜。〉
次南安德坊。
〈坊南抵京城之南面，东即启夏门。〉右武卫将军苏方宅。术士桑道茂宅。
右朱雀门街东第二街，九坊。

[book_title]卷三
○西京
朱雀门街东第三街，〈即皇城东之第一街，北当大明宫之兴安门，南当启夏门。〉街东从北第一翊善坊。
保寿寺。〈《酉阳维俎》曰：翊善坊保寿寺，本高力土宅，天资九年舍为寺。初铸锺成，力士设斋庆之，举朝毕至，一击百千。有窥共意，连击二十杵。经减阁规构危巧，二塔火珠受十馀斛。河阳从事李琢性好奇古，与僧善，尝俱至此寺观库中旧物，于破瓮中得物如被，幅裂污坌，触而尘起。琢徐视之，乃画也，因以州县图三及缣三十换之，令家人装治，大十馀幅。访于常侍柳公权，方知张萱所画《石桥图》也。玄宗赐力士，因留寺中。后为鬻画人宗牧言于左军，寻有小使领军卒数十人至宅，宣敕取之。即日进入，张于云韶院。按《唐书》，高力士于来庭坊造宝寿寺，段成式谓在翊善坊者，盖二坊南北昆连也。高力士舍宅详来庭坊下。《寺塔记》：寺有先天菩萨帧本，起成都妙积寺。开元初，有尼魏八师者，常念《大悲咒》。双流县民刘乙名意儿，年十一，自欲事魏尼，遣之不去。常于奥室立禅，尝白魏云，先天菩萨见身此地。筛灰于庭，一夕有巨迹数尺，轮理成就，因谒画工，随意设色，悉不如意。有僧杨法成，自言能画，意见常合掌瞻仰，然后指授之，以近十稔工方就。后塑先天菩萨，凡二百四十二首，首如塔势，分臂如意蔓。其牌子有“一百四十日鸟树，一凤四翅水肚树”，所题深怪，不可详悉。画样几十五卷，柳七师者，崔宁之甥，分三卷往上都流行。时魏奉古为长史，进之，后因四月八日赐高力士。今成都者是其次本。〉益州温仁县令任晃宅。〈阳炯任晃碑：夫人姚氏，终于西京翊善坊之私第。〉骠骑大将军、号国公杨思勖宅。〈张说《颍川郡太夫人陈氏碑》：太夫人，罗州大首领杨历之妻，骠骑大将军、兼左骁骑大将军、号国公思勖之母也。薨于长安之翊善里。〉内侍、护军中尉彭献忠宅。〈张仲素彭献忠碑：薨于翊善里之私第。〉
其西光宅坊。
〈本翊善一坊之地，置大明宫后，开丹凤门街，遂分为二坊。大和元年，凤翔献郑注首，诏悬于光宅坊西北角，三日而去之。〉
待漏院。〈元和初置。〉右教坊。〈崔令钦《教坊记》：西京右教坊在光宅坊，左教坊在廷政坊。右多善歌，左多工舞。按自大明宫观之，则光宅在右，延政在左也。〉横街之北，光宅寺。〈仪凤二年，望气者言此坊有异气，敕令掘，得石函，函内有佛舍利骨万馀粒，遂立光宅寺。武太后始置七宝台，因改寺额焉。《酉阳杂俎》曰：七宝台甚显，登之四极眼界，其下层窗下有吴道玄画。丞相韦处厚自居内庭至相位，每归辄至此塔焚香瞻礼。普贤堂本天后梳洗堂。《寺塔记》：光宅寺本官蒲萄园，中禅师影堂，师号惠中。肃宗上元二年，征至京师，初居此寺。《羯鼓录》：宋沇为太常丞，一日早于光宅沸寺待漏，闻塔上风铎声，倾听久之。朝回复至寺舍，谓寺主僧曰：“塔铃有一是古制，此姑洗之编锺耳。”〉中书侍郎、同平章事、左仆射李揆宅。〈李揆《谢赐光》《宅坊宅表》云：中使至，奉宣圣旨，知臣无宅，以光宅坊去内最近，赐臣宅一道。〉民家。〈《酉阳杂俎》：元和中，光宅坊民其家有病者将困，迎僧持念，妻儿环守之。一夕见一人人户，众惊逐，乃投于瓮间。其家以汤沃之，得一袋，盖鬼间取气袋也。〉
次南永昌坊。
〈旧本有坊东丹凤门街。〉
给事即李伏奴宅。〈《李府君夫人王氏墓志》：夫人讳琬，字令玑，卒于万年县永昌里第。伏奴即王氏之子。〉茶肆。〈《旧书王涯传》：李训事败，涯与同列归中书会食，未下筋，吏报有兵自合门出，逢人即杀。涯等仓皇步出，至永昌里茶肆，为禁兵所擒。〉
次南来庭坊。
〈本永昌一坊之地，与翊善坊同分。隋未有仁法寺，大业七年废。按翊善、来庭皆逼近东内，故多阉人居之。〉
庄宅司。〈坊西北。按《大逢法师塔碑》阴有大中五年敕内庄宅使牒一通，载安国寺僧价买庄地之事。惟庄宅使之名不见《唐志》。《宋史职官志》云：唐设内诸司使，悉拟尚书省。如京，仓部也。庄宅，屯田也。皇城，司门也。礼宾，主客也。此坊所载，盖其廨舍。〉特进王仁祐宅。〈永徽时人。〉洛阳县令郑敞宅。〈薛稷郑敞碑：终于万年县之来庭里第。〉内侍高延福宅。〈力士父。孙翌作墓志铭，张说作神道碑，并云延福终来庭里第。按高力士本冯衡之子，延福以为假子。衡妻麦氏亦来依之，皆居来庭里。开元十四年，延福卒。十七年，麦氏卒。至天宝九年，乃舍宅为保寿寺。〉右卫上将军致仕梁守谦宅。内常侍孙志廉宅。〈申堂孙志廉墓志：终于成宁县来庭里之私第。〉左神策军护军中尉、兼左街功德使、知内侍省刘宏规宅。〈李德裕刘宏规碑：薨于长安来庭里第。又按周遇《刘氏太原县君霍夫人墓志》、刘瞻《刘遵礼墓志》，皆言卒于来庭里私第。盖霍夫人当是宏规长子行立之妻，遵礼则行深之子也。〉李氏宅。〈《广异记》：上都来庭里妇人李氏者，书坐家堂，忽见共夫亡姊身衣白服，戴布幞巾，迳来逐己。李氏绕避去，乃出门绝骋。有北门万骑卒以马鞭击之，随手而消，止有幞头巾奄然至地。其下得一髑髅骨焉。〉丹凤门街至此而绝。
次南永兴坊。
〈隋有善果寺，大业中废。隋右骁卫将军长孙晟居于比。太宗文德顺圣皇后长孙氏，晟之女，大业中后常归宁。〉
西南隅，左金吾卫。〈神龙中自崇仁坊徙。〉十字街西之北，〈按十字街，《长安志》皆删“十字”二字，令从《两京记》增，后仿此。〉荷恩寺。〈景云元年睿宗立。〉西门之北，太子太师、郑国公魏徵宅。〈本隋安平公宇文恺宅。封演《见闻录》曰：征所居室屋卑陋，太宗欲为营构，征谦让不受。泊征寝疾，太宗将营小殿，遂撤其材为造正堂，五日而就。开元中，此堂犹在，家人不谨，遗火烧之，子孙哭临三日，朝士皆赴吊。后裔孙瞢相宜宗，居旧第焉。按《通鉴》、《会要》并云魏徵玄孙稠贫甚，以故第质钱于人，平卢节度使李师道请以私财赎出之，宪宗命出内库钱二千缗赎赐魏稠，仍禁质卖，故瞢之作相仍居旧第。崔屿《魏公先庙碑》：旧宅永兴里，肇卜贞观是也。〉左龙武军统军、咸宁郡王戴休颜宅，〈赐第。毕氏曰：《唐书》传但言为左龙武将军，不及成宁郡王。〉右豹韬卫长史、赠丹州刺史任丹宅。〈王维任丹碑：寝疾，卒于永兴里第。〉云麾将军、左龙武将军刘感宅。〈李震刘感墓志：薨于永兴里之私第。〉凤翔、陈许、湖南进奏院。太常乐工宅。〈《新书》：让皇帝之子瑀知音，尝早朝过永兴里，闻笛立音，显左右曰：“是太常工乎？”曰：“然”。他日识之，曰：“何故卧吹笛？”工惊谢。〉民家。〈《酉阳杂俎》：唐开成末，永兴妨百姓王乙掘井，过常并一丈馀无水，忽听向下有人语及鸡声甚喧闹。街司中金吾，韦处仁将军令塞之。〉
次南崇仁坊。
〈北街当皇城之景风门，与尚书省选院最相近，又与东市相连，选人京城无第宅者多停憩此。因是一街幅辏，遂倾两市，昼夜喧呼，监火不绝，京中诸坊莫之与比。大历中，鱼朝恩于坊之南街设斋会，奏内坊音乐。《长安志》载昌化坊而不知所在。按坊内有礼宾院及岐阳公主宅，礼宾院旧在崇仁坊，岐阳宅内云疏龙首池为沼，崇仁坊正龙首渠所经，盖昌化即崇仁之异名。故以昌化各宅附此坊下。〉
坊南门之西，礼会院。〈本长宁公主宅。主及驸马杨慎交奏割宅向西一半，官市为礼会院，每公主、郡县主出降，皆就此院成礼，开元十九年四月置。兵兴以来，废而不修，后移于长兴妨。《旧纪》：至德元载，逆胡害霍国长公主、永王妃侯莫陈氏、义王妃阎氏、陈王圮韦氏、信王妃任氏、驸马杨肋等八十馀人于崇仁之街。疑因在院而被害也。〉北门之东，宝刹寺。〈本邑里佛堂院，隋开皇中立为寺。佛殿后魏时造，四面立柱，当中构虚起两层阁，榱栋屈曲，为京城之奇妙，故天予以“宝刹”为名。按《名画记》，宝刹寺有杨契丹、陈静汲、杨廷光画。〉东南隅，资圣寺。〈本太尉、赵国公长孙无忌宅，龙朔三年为文德皇后追福，立为尼寺，成亨四年改为僧寺。长安三年七月，火焚之，灰中得经数部，不损一字，百姓施舍，数日之间所获钜万，遂营造如故。寺额中州刺史殷仲容所题，楷法端妙，京邑所称。《寺塔记》：净土院门外，相传吴生一夕秉烛醉画，就中戟手，视之恶骇。院门里卢棱伽画。卢常学吴势，吴亦传以手诀，乃画总持三门寺，方半，吴大赏之，谓人曰：“棱伽不得心诀，用思大苦，其能久乎！”果画毕而卒。中门窗间，吴画高僧，韦述赞，李严书。中三门外两面上层，不知何人画人物，颇类阎令。寺西廊北隅，杨坦画，近塔天女，明睇将瞬。团塔院北堂有铁观音，高三丈馀。观音院两廊四十二贤圣，韩干画，元载赞。东廊北头散马，不意见者如将嘶蹀。圣僧中龙树、商那和修绝妙。团塔上菩萨，李真画。四面花鸟，边鸾画，当药师菩萨顶上戎葵尤佳。塔中藏千部《妙法莲花经》。《名画记》：资圣寺有吴道玄、檀章、姚景仙、杨廷光、李琳画。〉西南隅，玄真观。〈半以东，本尚书左仆射、申国公高士廉宅。西北隅，本左金吾卫。神龙元年，并为长宁公主第。东有山池别院，即旧东阳公主亭子，韦庶人败，公主随夫为外官，遂奏请为景龙观，仍以中宗年号为名。初欲出卖，官估木石当二千万，山池仍不为数。天宝十三载，改为玄真观。肃宗时，设百高座讲《名画记》：玄真观有陈静心、程雅画。〉东门之北，尚书左仆射、许国公苏环宅。〈本中书令薛元超宅。卢藏用苏环碑：终崇仁里第。〉右散骑常侍、舒国公褚无量宅。〈赐第。苏颈褚无量碑：终崇仁里第。〉馀干县尉王立佣居。〈《集异记》云：唐馀干县尉王立调选，佣居大宁里，穷悴颇甚，每旬食于佛祠。徒行晓归，偶与妇人同路，立因邀至其居，情款甚洽。翌日谓立曰：“妾居崇仁里，资用稍备，傥能从居乎？“立遂就焉。妇与立居二载，忽一日夜归，意态遑遑，谓立曰：“妾有冤仇，为日深矣。伺便复仇，今乃得志，便须离京。此居处五百缗自置，契书在屏风中。室内资储，一以相奉。”言讫收泪而别。〉吐蕃内大相论莽热宅。〈《韦皋传》：生擒沦莽热，遣使献于朝。德宗敷而释之，赐第于崇仁里。〉太华公主宅。〈明皇第二十五女，降杨锜。〉义阳公主宅。〈德宗第二女，降王士平，宅在昌化坊。〉吱阳公主宅。〈意宗第六女。《旧书》：公主下嫁杜惊，帝为御正殿临遣。由西朝堂出，复御廷喜门止主车，大赐宾从金钱，开第疏龙首池为沼。杜牧有《岐阳公主墓志》。〉右散骑常侍、轻车都尉柳浑宅。〈柳宗元《柳浑行状》：薨于昌化里。〉检校尚书左仆射、同中书门下平章事韩滉宅。〈顾况《韩混行状》：薨于昌化里私第。又权德舆《韩洄行状》：终昌化里私第。按困即滉之弟。〉东都、河南、商、汝、汴、淄青、淮南、兖州、太原、幽州、盐州、丰州、沧州、天德、荆南、宜歙、江西、福建、广、桂、安南、邕州、黔南进奏院。造乐器赵家。〈《乐府杂》录：文宗朝，有内人郑中丞善胡琴。内库二琵琶号大、小忽雷，郑尝弹小忽雷，偶以匙头脱，送崇仁防南赵家修理。大约造乐器悉在此坊，其中二赵家最妙。〉裴六娘宅。〈《通幽记：哥舒翰少时有志气，长安交游豪侠，宅新昌坊。有爱妾曰裴六娘者，容范旷代，宅于崇仁。〉师婆阿来宅。〈《朝野馀载》：唐韦庶人之全盛日好厌祷，并将昏镜以照人，令其迷乱，与崇仁邪俗陪师婆阿来专行厌魅。平王诛之。又云：崇仁坊阿来婆弹琵琶卜，朱紫填门。〉
次南平康坊。
南门之东，菩提寺。〈隋开皇二年，珑西公李敬道及僧惠英所奏立寺。《酉阳杂俎》曰：寺之制度，锺楼在东，惟此寺缘李林甫宅在东，故建锺楼于西。寺内有郭令玳瑁鞭及郭令王夫人七宝帐。大中六年，改为保唐寺。《寺塔记》：佛殿东西障日及诸柱上图画，是东廊旧郑法士画，开元中因屋坏，移人大佛殿内槽北壁。食堂前东壁上，吴道玄画《智度论色褐》变，偈是吴自题，笔迹遒劲，如磔鬼神毛发。次堵画礼骨仙人，天衣飞扬，满壁风动。佛殿内槽后壁，吴道玄画《消灾经》事，树石古险，元和中上欲令移之，虑其摧坏，乃下诏择画手写进。佛殿内槽壁《维摩变》，舍利弗角膝而转，元和末俗讲僧文淑装之，笔迹尽矣。故兴元郑公尚书题此壁僧院诗曰：“但虑彩色污，无虞臂脾肥。”置寺碑阴，雕饰奇巧，相传郑法士所起样也。初会觉上人以利施起宅十馀亩，工毕酿酒百石，列拼瓮于两廊下，引吴道玄观之，因谓曰：“檀越为我画，以是赏之。”吴生嗜酒且利赏，欣然而许。中三门内东门，张希复云是吴生弟子王耐见之手也。《名画记》：菩提寺有吴道玄、杨廷光、董谬、耿昌言画。按禄山之乱，王维禁在菩提寺。颜鲁公《坐位帖》言菩提寺行香，当即此寺。〉十字街之北，阳化寺。〈隋内史舍人于宜道为父建乎公义、母独孤夫人所立。〉万安观。〈天宝七裁，永穆公主出家，舍宅置观，其地西南隅本梁国公姚元崇宅，次东即太平公主宅，其后敕赐安西都护郭虔璀，后悉并为观。《名画记》：观内公主影堂，李昭道画山水。〉嘉猷观。〈详李林甫宅下。明皇御书金字额以赐之，林甫奏女为观主。观中有精思院，王维、郑虔、吴道子皆有画壁。林甫死，后改为迪士观，择道术者居之。〉西北隅，隋太师、申国公李穆宅。〈其地景龙中为艮宁公王府及鞠场，景云中废，并球场散卖与居人。〉西南隅，国子祭酒韦澄宅。兰陵长公主宅。〈李义府《兰陵长公主碑》：遘疾，薨于雍州万年县之平康里第。按碑，长公主为太宗第十九女，降实怀弦。〉太子右庶子、银青光禄大夫、园子祭酒、上护军孔颖逢宅。〈于志宁《孔颖达碑》：薨于万年县平康里第。〉西门之南，尚书左仆射、河南郡公褚遂良宅。〈自遂良父太常卿亮居焉。〉南门之西，刑部尚书王志惜宅。次北，户部尚书崔泰之宅。侍中裴光庭宅。〈张九龄《裴光庭碑》：薨于京师平康里之私第。〉左羽林大将军臧怀亮宅。〈李邕臧怀亮碑：薨于京师平康里之私第。〉信东南隅，右相李林甫宅。〈本尚书左仆射、卫国公李靖宅，景龙中韦庶人妹夫陆颂所居。韦氏败，靖侄孙散骑常侍令问居之，后为林甫宅。有堂如偃月，号月堂，每欲排挤大臣即处之，思所以中伤者，若喜而出即其家碎矣。又说，其宅妖怪，东北隅沟中至夜每火光大起，有小儿持火出入。林甫恶之，奏分其宅东南隅立为嘉猷概。《宣室志》：泓师者，以道术闻，常过李靖宅，谓人曰：“后之人有居此者，贵不可言，”其后久无居人，开元初李林甫为奉御居焉。泓师曰：“果如是，十有九年居相位。虽然，吾惧其易制中门，则祸及矣。”林甫果相玄宗，及末年有人献良马甚高，而其门稍庳，不可乘以过，遂易旧制。既殿其檐，忽有蛇十数万在屋瓦中，林甫恶之，即罢而不复毁焉。未几，林甫竟籍没。《开天传信记》：平康坊南街废蛮院，即李林甫旧第。〉太子宾客分司东部张弘靖宅。〈本国子司业崔融旧第，有融题壁处。〉虔州刺史王哲宅。〈《酉阳杂俎》：唐虔州刺史王哲在平康里治第，西偏家人掘地，拾得一石子。〉沂阳郡太守王俌宅。〈王维《汧阳郡太守王公夫人安喜县君成氏墓志》：薨于长安平康里之私第。安喜县君乃庄濡之母，濡之父名俌，官至定州刺史，浦之祖即石泉公方庆。〉霍国夫人王氏艺。〈杨绾《汾阳王妻霍国夫人王氏碑》：终于平康里之私第。〉校书郎陈苌宅。〈柳宗元《伯祖耻李夫人墓志》：终于平康里。按：馆于第三坍校书即、渭南尉颍川陈苌家。又宗元《亡姑陈夫人权厝志》：前渭南孙尉颍川陈君之夫人河东柳氏，终于平康里。〉河南府录事赵虔章宅。〈孙溶赵虔章墓志：告终于平康里私第。〉马震宅。〈《续玄怪录》：扶风马震居长安平康里坊，正昼闻叩门，往看，见一赁驴小儿，云适有一夫人自东市赁某驴，至此入宅，未还赁价。其家实无人来，且付钱遣之。经数日，又闻扣门，亦又如此，乃置人于门左右候之。是日果有一妇人从东乘驴来，渐近识之，乃是震母，亡十一年矣。葬于南山，其衣服尚是葬时者。〉邢凤宅。〈沈亚之《异梦录》：邢凤帅家子寓居长安平康里南，以钱百万质得故豪洞门曲房之第。即其寝而昼偃，梦一美人自西楹来。〉同华、可中、河阳、襄、徐、魏、泾原、灵武、夏州、昭义、浙西东、容州进奏院。三曲。〈《北里志》云：平康里入东回三曲，即诸妓所居之聚也。妓中有铮铮者，多在南曲、中曲。其循墙一曲，卑层妓所居。〉
次南宣阳坊。
东南隅，万年县廨。〈去府七里，县门屋宇文恺所造。太平公主降薛绍，于县廨设婚席。初以县门隘窄，欲殿之。高宗敕，宇文恺所造，制作多奇，不须殿拆也。〉榷盐院。坊西南隅，净域寺。〈隋文帝开皇五年立。恭帝禅位，止于此寺，薨焉。《酉阳杂俎》曰：本太穆皇后宅。寺僧云，三阶院门外是神尧皇帝射孔雀处。佛殿内西座蕃神甚古质。贞元已前，西蕃两度盟，皆载此神，立于坛而誓。相传当时颇有灵。《寺塔记》：王昭隐画门西裹和修吉龙王有灵。门外之西，火目药叉及北方天王甚奇猛。门东里面贤门，野叉部落鬼首上蟠蛇汗烟可惧。东廊树石险怪，高僧亦怪。西廊万菩萨院，门里南壁皇甫轸画鬼神及雕，形势若脱轸，与吴道玄同时。吴以其载芸逼己，募人杀之。万菩萨堂内有宝塔，以小金铜塔数百饰之。大历中，将作刘监有子合手出胎，七崴念《法华经》。及卒焚之，得舍利数十粒，分藏于金铜塔中。佛殿东廊有古佛堂，其地本雍村。堂中像设悉是石作，相传云隋恭帝终此堂。《名画记》：净域寺三阶院东壁，张孝师画地狱变，杜怀亮书牌子。院门内外神鬼，王韶应画，王什书膀子。〉奉慈寺。〈本开元中号国夫人杨氏宅。号国即贵妃之姊。其地本中书令马周宅。《津阳门诗》曰：八姨新起合欢堂。注曰：号国构一堂，价费万金。堂成，工人偿价之外，更邀赏技之直，复与绛罗五千段。工者投而不顾，号国闷其由，工曰：“某平生之能弹于此矣。苟不以信，愿得蝼蚁、蜥蜴、蜂趸之类，数其目而投于堂中。使有间隙，得亡一物，即不论功直也。”于是又以绘彩珍具与之。又《明皇杂录》曰：贵妃姊号国夫人恩倾一时，大治第宅。栋宇之盛，世无与其比。所居本韦嗣立旧宅，韦氏诸子，亭午方偃息于堂庑，忽见一妇人衣黄帔衫，降自步辇，有侍婢数十，笑语自若。谓韦氏诸子曰：“闻此宅欲货，其价几何？”韦氏降阶言曰：“先人旧庐，所未忍舍。”语未毕，有工人数百，登西厢掘其瓦木。韦氏诸子既不能制，乃率家童挈其琴书委于卫路，而自叹曰：“不才无能，为势家所夺，古人之戒，将见于今日乎？”而与韦氏隙地十亩馀，其他一无所酬。号国中堂既成，召匠圩墁，以二百万偿其自，而复以金盆二、瑟瑟三斗为赏。后曾有暴风拔树，委于堂上。已而视之，晷无所伤。既徽瓦以观，皆承以木瓦，其制精妙，皆此类也。《寺塔记》曰：安禄山伪命百官，以田干真为京兆尹，取虢国宅为府。后为驸马都尉郭暧宅。今上即位之初，太皇太后为升平公主追福，奏立奉慈寺，赐钱二千万，绣帧三车。抽左街十寺僧四十人居之。〉驸马独孤明宅。〈《寺塔记》：净域寺画金刚有灵。天宝初，驸马独孤明宅与寺相近，独孤有婢名怀香，悦西邻一士人，宵期于寺门。有巨蛇束之，俱卒。〉南门之西，杞国公窦毅宅。〈毅即太穆皇后之父。宅西有皇后归宁院，后施净域寺。宅南有杞公庙。〉十字街之西北，秋官尚书、谯国公李诲宅。〈后为韦温宅，韦氏诛后，赐恩国公主。毕氏曰：《唐书》有两韦温，此乃韦庶人从父兄。〉西门之北，尚书左仆射、舒国公韦巨源宅。宅东有陕州刺史刘希进、少府监杨务廉宅。〈《按新书长宁公主传》云：擢务廉将作大匠。又云：务廉卒坐赃数十万废终身。是务廉终于将作大匠也。〉次西北隔巷，有国子祭酒韦叔夏宅，光禄卿单思远宅。十字街东之北，刑部尚书李乂宅。〈毕氏曰：苏颠《李乂碑》：乂终宣阳里第。〉次西有益州长史李衮、太子宾客郑惟忠宅。东北隅，兵部尚书郭元振宅。〈张说《郭元振行状》：旧于宣阳里居二十馀年，不至诸院马厩。每朝回，对二亲言笑，归室俨如也。杜甫《过郭代公故宅诗》注：云子郭元振宅在京师宣阳里。〉前司空、兼右相杨国忠宅。〈虢国夫人居坊之左，国忠第在其南。毕氏曰：《唐书》云，国忠第在宫东门之南，与号国相对。韩国、秦国甍栋相接。《集异记》：天宝末，禄山初陷西京，王维、郑虔、限通等皆处贼庭。泊克复，俱囚于宣阳里杨国忠旧第。〉西门之南，右羽林军大。将军高仙芝宅。东门之北，京兆尹李济物宅。司徒致仕斋平宅。右骁卫大将军韩公武宅。〈毕氏曰：《唐书》传，公武居宜阳里之北门。〉嶙台正字陈子昂宅。〈《独异记》：京师东市有卖胡琴者，陈子昂千缗市之，语众曰：“余居宣阳里，明日专候。”来晨集者凡百馀人。〉礼部员外郎常无名宅。〈常衮叔父无名墓志：薨于西京宣阳里之私第。〉将作监韦文恪宅。〈文宗时人。〉右神武统军张义潮宅。〈咸通六年，归义军节度使张义潮自沙州入觐，诏除统军，赐第一区。〉邠宁、东川、振武、鄂州进奏院。〈柳宗元有《邪宁进奏院院记》。〉贾昌宅。〈陈鸿祖《东城老父传》：老父姓贾名昌，长安宜阳里人，以斗鸡得幸玄宗。禄山朝京师，识昌于横门外。及乱二京，以千金购昌长安、洛阳市。昌变姓名，依于佛舍。泊太上皇归兴庆宫，昌还旧里，居室为兵掠。明日复出长安南门道，见妻儿于招国里，菜色黯焉。〉
次南亲仁坊。
西南隅，咸宜女冠观。〈睿宗在藩之第，明皇升极于此。开元初，置昭成、肃明二皇后庙，谓之仪坤庙。睿宗升遐，昭成迁入太庙，而肃明留于此。开元二十一年，肃明皇后亦衬入太庙，遂为肃明道士观。宝应元年，成宜公主人道，与太真观换名焉。《名昼记》：成宜观有吴道玄、解倩、杨廷光、陈闳画。《南部新书》：长安士大夫之家，入道尽汪或宜。按女道土鱼玄几住咸成宜观。〉回元观。〈即安禄山旧宅。《禄山故事》曰：旧宅在道政坊，玄宗以其隘陋，更于亲仁坊眩╉爽之地，出内库钱更造。堂皇院宇，戽寐周币，帐惟幔幕，充忉其中。天宾九载，禄山献俘至京，命入新宅。《谭宾录》曰：禄仙入朝，敕于亲仁坊南街造宅，堂皇三重，皆象宫中小殿，房廊商寐，绮疏诘屈，无不穷极精妙。什物充忉，以金银织傍筐笊篱等。每欲赏贬之，明皇当谓左右曰：“禄山眼孔大，勿令笑人。”〉西北隅，尚书右仆射、燕国公于志宁宅。〈后并人汾阳王宅，闲地置庙。后敕赐贵妃豆卢氏。后左金吾大将军程伯献、黄门侍郎李焉等数家居焉。〉十字街东之北，太子詹事韦琨宅。次东，又有中书侍郎杨弘武、太仆卿王希隽二宅。〈隽所居即隋兵部尚书樊子盖宅。〉北门之东，驸马都尉郑万钩宅。东门之北，滕王元婴宅。尚父汾阳郡王郭子仪宅。〈《谭宾当》曰：宅居其地四分之一，通永巷。家人三千，相入出者不知其居。又曰：亲仁里大启其地，里巷负贩之人，上至公子簪缨之士，出入不间。或云，王夫人赵氏爱女方妆梳对镜，往往公麾下将吏出镇去及郎吏皆被召，令汲水持悦，视之不异仆隶。他日子弟集列启谏，公三不应。于是继之以泣：“大人功业已成，而不自崇重，以贵以贱，皆游卧内，某等以为虽伊霍不当如此也。”公笑谓曰：“尔曹固非所料。且吾官马食粟者五百匹，官镰者一千人，进无所往，退无所据。向使崇垣扃户，不通内外，一怨将起，构以不臣，其有贪功害事之徒，成就其事，则九族蔷粉，噬脐莫追。今荡荡无闻，四门洞开，虽谗殿是兴，无所加也。吾是以否。”诸子皆伏。其西本于志宁宅。刘禹锡有酬令狐相公亲仁郭家花下即事见寄诗。姚合有题郭侍郎亲仁里幽居诗。〉驸马都尉、太常卿、兼户部侍郎杨喧宅。〈《旧书杨国忠传》：国忠子喧，兄弟各立第于亲仁里，穷极奢侈。〉昌乐公主宅。〈明皇第十八女，降嗣毕国公窦锷。〉西华公主宅。〈宣宗第三女，降工部尚书严祁。〉太子太师、汧国公李勉宅。检校司空、平章事、太原尹、北都留守李石宅。〈《旧书》本传开成二年正月五日，石自亲仁里将曙入朝，盗发于故郭尚父宅，引弓迫及，矢才破肤，马逸而回。盗已伏坊门，挥刀砍石，断马尾，竞以马逸得还私第。〉兵部尚书致仕归崇敬宅。剑南东川节度使冯宿宅。〈《卢氏难说》曰：宿从子衮为给事中，宅有山亭院，多养骛鸭及杂禽之类，常遣一家人主之，谓之鸟省。按“冯衮”《玉泉子》作“冯荛”。〉朝散大人夫、秘书省著作郎致仕韦端宅。〈华州下邦县丞韦公夫人墓志：遘疾，终于长安亲仁里之私第。按夫人王氏，韦端之妻。端时为下邦令，宅在此里。端卒于元和十四年，其时宅在新昌里，见新吕里下。〉柳州刺史柳宗元宅。〈柳宗《元先侍御史府君神道表》：终于亲仁里第。〉给事中陆质宅。〈柳子厚居与陆质同巷，见于厚《答元饶州论春秋书》。〉前进士许棠宅。〈许棠《亲仁里双鹭诗》云：双去双来日已频，只应知我是江人。是棠寓此里。〉唐彦谦宅。〈唐彦谦《亲仁里闻援诗》云：朱雀街东半夜暂，楚魂湘梦两徒清。〉大同军节度使李团昌宅。〈咸通中，朱耶赤心平徐州庞勋，以功懿宗赐姓名，编入属籍，系郑王平房，及赐第一区。〉旅馆。〈柳宗元《庆鸣鹤诔》：终于长安亲仁里。按诔日身终逆旅，盖旅馆也。姚合《亲仁里居诗》云：三年赁舍亲仁里，寂寞何曾似在城。又有《街西居》二首，盖旅馆在街之西也。〉
次南永宁坊。
〈隋有明觉寺，大业七年废。坊南门之东，隋苏威宅。西门之北，隋田弘宅。弘子仁恭、德懋及孙元基，并以孝义旌表，时论美之。〉
东南隅，京兆府籍坊。〈按此《长安志》文，籍坊未详。或徒坊、病坊之类，俟考〉。司天监。〈乾元元年，政太史监为司天监，于永宁坊张守宅置官六十人。其地即安禄山所赐永宁园也。〉永宁园。〈赐禄山永宁园为邸，又赐永穆公主池观为游燕地。〉南门之西，礼部尚书裴行俭宅。东门之北，赠太尉、祁国公王仁皎宅。〈本礼部尚书郑善果宅，后临江王嚣买之。神龙初。宗正卿李晋居焉，缮造廊院，称为甲第。晋诛后，敕赐仁皎。毕氏曰：太宗第十一子江王嚣，非临江王也，此误。〉吏部郎中杨仲宣宅。〈席豫《杨仲宣碑》：瘥疾，终于万年永宁里之私第。〉右豹卫大将军、赠益州大都督、汝阳公独孤公宅。〈张说《独孤公燕郡夫人李氏墓志》：永宁里，先人之旧庐也，有通渠转池，巨石嵘，喷险淙温，回潭沈沈，殊声异状，而为形胜游衍之处者十四五。前夫人之孙苏氏之妇，弱岁嬉而堕焉。举家环流，惮莫能救。夫人投身赴水，或沈或福铏之，提挈仅免。〉西北隅，中书令裴炎宅。〈炎死后没官，为徒坊。〉开府仪同三司、博陵郡王李辅国宅。〈按《杜阳维编》：肃宗赐李辅国香玉辟邪，辅国碎之为粉。所居安邑里，芬馥弥月。真是辅国宅又在安邑矣。俟考。〉赠太子少师、彭王傅、上柱国、会稽郡公徐浩宅。〈张式《徐浩碑》：薨于长安永宁里。〉尚书右仆射致仕高郢宅。〈白居易《高相宅诗》云：青苔故里怀恩地，白发新生抱病身。涕泪虽多无哭处，永宁门馆属他人。谓高郢也。〉河东节度使、同中书门下平章事王锷宅。〈锷子稷进永宁里第宣义亭子。时议以锷因缘，累居大镇，营第华侈，既殁而入于官，固其所也。《卢氏杂记》载泓师云，长安永宁坊东南是金盏地，安邑里西是玉盏地。后永宁为王锷宅，安邑为北平王马燧宅。后王、马皆进入官，王宅累赐韩弘正、史宪诚、李载义等，所谓金盏破而成也。马燧宅为奉诚园，所谓玉盏破而不完也。〉河东节度使、兼侍中李载义宅。〈太和五年，裁义自幽州入朝，文宗赐以居第及米钱帛刍籍极厚。〉前京兆尹畅凭宅。〈凭治第，功役丛兴，又幽妙妾于永乐别舍，讹议颇讙，坐是贬临贺尉。按柳宗元《亡妻弘农杨氏志》：以谒医救药之便，来归女氏永宁里之私第。盖杨氏即礼部即中杨凝之女，凝即凭之弟。〉前哥空、兼门下侍郎、同中书门下平章事王涯宅。〈乃隐故第，家书与秘府侔。名书画以金玉为轴，凿垣贮之，重复秘固，若不可窥者。及被诛，为人破垣，剔取奁金玉，而弃其书画于道，籍田宅入于官。〉太傅致仕白敏中宅。〈按李商隐《白居易墓志》：其曾祖弟，今右仆射、平章事敏中，仲冬南至，备宰相仪物，擎跪斋栗，给事寡嫂永宁里中。盖白公有杨凭旧宅，敏中所居即乐天第也。〉太子太保、凉国公李听宅。〈按李晟宅在永崇，而听在此坊者，盖其时各立第宅，故李恕又宅于兴宁。〉卫尉卿李有裕宅。太子太傅分司东都李固言宅。〈《唐语林》：李固言宅在永宁。按罗隐有投水宁李相公启，当是固言。〉资州刺史羊士谔宅。〈羊士谔有《永宁小园即事诗》、《永宁里园亭休沐怅然成咏诗》、《酬卢司门晚夏过永宁里敝居林亭见寄诗》，又《永宁里小园与沈校书接近怅然题寄诗》。〉御史中丞、充武昌军节度副使窦巩宅。〈巩有《永宁小园与校书接近阅寄诗》，是宅在此坊。但不知校书为谁，疑即羊士夸诗所谓沈校书也。〉金吾大将军张直方宅。〈自幽州入朝居此。《旧书黄巢传》：宰相崔沆、豆卢瓒扈从不及，匿之别墅。所由搜索严急，乃微行人永宁里张直方之家。朝贵怙直方之豪，多依之。既而或告陇云直方谋反，纳亡命，贼攻其第，直方族诛，沆、瓒数百人皆遇害。《按北梦琐言》：张直方好接宾客，歌妓丝竹甲于他族，与裴相国体相对。是裴休宅亦在此坊也。〉义成军节度使、兼中书令王铎宅。〈《三水小牍》曰：第中别立书斋，退朝独处其中，欣欣如也。〉校书郎殷保晦宅。〈《三水小牍》：广明庚子，关辅烽飞，郏人大溃。故秘省校书殷保晦自永宁里所居尽室潜于兰陵里萧氏池台。地邻五门，以为贼不复人。明日群凶雾合，秘校遂为所俘。夫人封氏，讳询字景文，天官侍郎敖孙也。贼酋将叱后乘载之，夫人奋袂贼遇害。贼酋既去，秘校脱身来归，大恸良久，长号而绝。三婢子相携投浚井而死。〉
次南永崇妨。
东南隅，七太子庙。〈其地本万、变六州之邸，总章中以为明县，后徒县于永乐坊神龙初，立懿德太子庙，即中宗之长子。《礼阁新仪》曰：天宝六载诏，章怀、节湣、惠庄、惠宣、惠文太子虽官为立庙，比来子孙自祭，或时物有阙，礼仪不备。宜与隐太子及懿德太子列次诸室，同为一庙。遂于永崇坊东街就懿德太子同立庙，呼为七太子庙。宝应三年停享，大历三年又加靖恭太子一室。〉庙西，灵应观。〈隋道土宋道标所立。〉宗道观。〈本兴信公主宅，卖与剑南节度使郭英乂，其后入官。大历十二年，为华阳公主追福，立为观。按观为华阳公庄立，故亦曰华阳观。欧阳詹《玩月诗序》：贞元十二年，瓯闽君子陈可封游在秦，寓于永崇里华阳观是也。白居易《华阳观诗》注：观即华阳公主故宅，有旧内人存焉。〉龙兴观。〈坊有龙兴观，见李商忆为马懿公郡夫人王氏黄录斋文。〉孝廉陈岩宅。〈《宣室志》：颍川陈岩，景龙末举孝廉至京师，居永崇里。〉泸州都督王湛宅。〈杨炯《王湛碑》：薨于京师永崇里。〉十字街西之南，刑部尚书韦抗宅。谏议大夫吕崇粹宅。〈《广古今五行记》：唐开元中吕崇粹宅在京永崇坊。〉秘书监杨铦宅。〈明皇贵妃之兄。《旧书杨贵妃传》：贵妃以微谴送归杨铦宅，比至亭午，上思之不食，高力士奏请迎贵妃归院。是夜开安兴里门入内。按明皇时在南内，故永崇北行，入自安兴里门也。〉司徒、兼中书令李晟宅。〈兴元元年，赐晟永崇里甲第，诏宰臣、诸节将会送。是日特赐女乐八人，锦彩银器等。令教坊、太常备乐，京兆府供具，鼓吹迎道集宴，京师以为荣观。《干巽》子：李晟太尉宅前有一小宅，相传凶甚，直二百十千。窦乂买之，筑园打墙，拆其瓦木各墚一处，就耕之。太尉宅中有小楼，常下瞰焉，晟欲并之为击球之所。他日乃使人向乂欲买之，乂确然不纳，云：“某自有所要。”候晟休沐日，遂具宅契书请见晟，语晟曰：“某本置此宅欲与亲戚居之，恐俯逼太尉甲第，贫贱之人固难安矣。某见此地宽闻，其中可以为戏马，今献元契，伏惟俯赐照纳。”晟大悦。杜牧有《题永崇西平王宅太尉憋院六韵访》。〉骁卫将军薛夔宅。〈《集异记》：贞元末，骁卫将军薛夔居永崇龙兴观之北，多妖狐。或谓曰：“妖狐惮猎犬，西邻季太尉第中鹰犬颇多，何不假其骏异者，向夕以待之？”夔即诣西邻述其事，李氏羁三犬以付焉。是夕月明，夔纵犬，与家人辈密觇之。见三犬皆被羁杓，三狐跨之，奔走庭中。及晓，三犬困殆，寝而不食。才暝，复为乘跨，犬稍留滞，鞭策备至。变无柰何，竟徙焉。〉东都留守杜亚宅。吏部尚书、充诸道盐铁转运等使李巽宅。〈权德舆《李巽墓志》：官疾，薨于永崇里。〉司徒、兼中书令韩弘宅。〈韩愈《韩弘碑》：薨于永崇里第。〉兵部尚书萧昕宅。〈《宣室志》：唐故兵部尚书萧昕为京兆尹，京师大旱。时天竺僧不空三藏居静住寺，善以持念召龙。昕诣寺请致雨，三藏命其徒取华木皮仅尺馀，缆小龙于其上，而以炉瓯香水置于前，转咒食顷，以缵龙授昕曰：“可投此于曲江中。”断如言投之，旋有白龙才尺馀自水出，俄而数丈，倏忽亘天。昕鞭马疾驱，未及数十步，云物凝晦，暴雨骤降。比至永崇，道中之水已若决渠。〉庶子致仕沈聿宅。〈《集异记》：贞元中，庶子沈聿致仕永崇里。〉温县主簿韩慎宅。〈柳宗元《韩慎墓志》：卒于长安永崇里。〉前进士崔涂宅。〈崔涂有《上巳日永崇里言怀诗》。〉旅绾。〈颜真卿《元结表墓碑》：大历七年朝京师，薨于永崇坊之旅馆。《宜室志》：大历中有吕生者，自会稽；上虞尉调集于京师，侨居永崇里。〉放生池。
次南昭国坊。
〈隋有香海寺，大业七年废。此坊本犯中宗庙讳，长安中改“昭”。或作“招”，误。按韦应物有《过昭国里故第诗》，又有《昭国里第听元老师弹琴诗》，皆未知何人之第。〉
西南隅，崇济寺，〈本隋修慈寺，开皇三年鲁郡夫队孙氏立。贞观二十三年，以尼寺与慈恩僧寺相邻，而胜业坊世露尼寺又比于宏济换所居，为本宏寺”神龙中改。《寺塔记》：寺内有天后织成蛟龙被复子及绣衣六事，东廊从南、第二院有宜律师制袈裟堂。〉太府少卿裴子馀宅。〈即废香海之地。〉前进士李蒙宅。〈《独异志》：开元五年进士及第李蒙者，贵主家楫，主居昭国里。〉南门内，〈一作“东门”。〉太子太傅致仕郑捆宅。〈《祥异集验》：唐丞相郑纲宅在昭国坊南门。忽有物来投瓦砾，五六夜不绝，乃移于安仁西门宅避之。瓦砾又随而至。久之复还昭国。又《灵怪集郑𬘡》罢相，自岭南节度人为吏部尚书，居昭国里第。缊为太常少卿，皆在家。厨馔将备，其釜忽如物于灶中筑之，离灶尺馀，连筑不已。其旁有铛十馀所，皆两耳慢摇，良久悉能行，乃止寇上。每三铛负一釜而行，出厨东迥水渠，往少卿院，堂前大小排列定。乃闻空中轰然如屋崩，其铛釜悉为黄埃黑煤。数日少卿卒，相国相次而薨。〉检校司徒、兼太子少师郑馀庆宅。〈《唐语林》：司徒郑贞公与其宗叔太子太傅𬘡居昭国坊，太傅第在南，司徒第在北，时人谓之南郑相、北郑相。〉尚书右丞庾敬休宅。〈《国史补》曰：敬休宅屋壁有画《奏乐图》，王维尝至其处，雄熟视而笑。或间其故，维曰：“此《霓裳羽衣曲》第三叠第一拍。”好事者集乐工验之，无一差者。〉将军韦青宅。〈《乐府杂录》：大历中，有才人张红红者，本与其父歌于衢路旬食。过将军韦青所居，在昭国坊南门里，青于街牖中闻其歌，即纳为姬。〉刑部尚书白居易宅。〈《白氏长庆集》有《昭国里闲居诗》，时为左赞善大夫。居易《与杨虞卿书》云：仆左降诏下，明日而东，足下从城西来，抵招国坊，已不及矣。按白居易始居常乐，次居宣平，又次居昭国，又次居新昌。今于各坊备裁之。〉夏、绥、宥等州节度使李。寰宅。〈寰监守博野镇，穆宗赐其子方回宅。〉山南西道节度使崔官宅。〈柳云：崔氏居昭国宅，子孙昌盛，衣缨不绝。〉集贤直院官、荣王府长史程修己宅。〈温宪《程公墓志》：遘疾殁于昭国私第。〉信泾原节度使段祐宅。〈《酉阳维俎》：泾帅段佑宅在昭国坊。〉
次南晋昌坊。
〈“晋或作“进”。〉
半以东，大慈恩寺，〈隋无漏寺之地，武德初废。贞观二十二年十二月二十四日，高宗在春宫，为文德皇后立为寺，故以慈恩为名，仍选林泉形胜之所。寺戍，高宗亲幸，佛像幡华并从宫中出，太常九部乐送额至寺。寺南临黄渠，水竹森邃，为京都之最。会昌五年，诏天下废寺，上都每街各留寺两所，僧各三十人。左街留慈恩、荐福，右街留西明、庄严。六年，左街添置寺八所，兴唐寺、保寿寺两所依旧额，六所改名。僧寺四所：宝应寺改为资圣寺，青龙寺改为护国寺，菩提寺改为保唐寺，清禅寺改为安国寺。尼寺二所：法云寺改为唐安寺，崇敬寺改为唐昌寺。右街西明寺改为福寿寺，庄严寺改为圣寿寺。添置八所，二所依旧名，僧寺一所千福寺，尼寺一所兴元寺，并依旧额。六所改名。僧寺五所：化度寺改为崇福寺，永泰寺改为万寿寺，温国寺改为崇圣寺，经行寺改为龙兴寺，奉恩寺改为兴福寺。尼寺一所：万善寺改为廷唐寺。《寺塔记》：慈恩寺本净觉故伽蓝，因而营建焉。凡十馀院，总一千八百九十七闲，敕度三百僧。初三藏自西域东归，韶太常卿江夏王道宗设九部乐，迎像入寺，彩车凡千馀两。上御安福门观之。太宗常赐三藏衲直百馀金，其工无缄挺之迹。寺有南池，韦应物有《慈恩寺南池伙荷咏》，司空曙有《早春游慈恩南池诗》，赵暇有《春尽独游慈恩寺南池诗》。寺有牡丹。《唐语林》：慈恩浴室院有牡丹两丛，每开及五六百朵。《唐诗纪事》：长安三月十五日，两街看牡丹甚盛。慈恩寺元果院花先开，太平院开取后，裴潾作《白牡丹诗》题壁间。又有浚霄花，见李瑞《怀旧诗序》。〉寺西院，浮图六级，崇三百尺。〈永徽三年，沙门玄奘所立。初唯五层，崇一百丸十尺，博表土心，仿西域率堵波制度，以置西域经像。后浮圆心内卉木铣出，渐以大经。长安中更拆改造，依东夏刹表旧式，特崇于前。有辟支佛牙大如升，光彩焕烂。浮图东有翮经院，即玄奘为慈思上座所居。按上宫昭容、宋之问有《九月九日上幸慈恩寺登浮图诗》，自后唐人诗甚多。又为造士题名之所。《名画记》：慈恩寺塔院有吴道玄、尹琳、胡人尉迟乙僧、杨廷光、郑虔、毕弘、王维、李果奴、张孝师、韦銮画。塔前壁有画湿耳狮子趺心花，为时所重。见《唐语林》。〉西南隅，楚国寺。〈本隋兴道寺之地，大业七年废。高祖起义并州，第五子智云在京为隋留守阴世师等所害，后追封为楚哀王，因此立寺。永竹幽静，类于慈恩。《寺塔记》：寺内有楚哀王等身金刚像，哀王绣袄半袖犹在。长庆中，赐织成双凤夹黄袄子镇在寺中。门内有放生池。太和中，赐白毡黄胯衫。〉十字街之西北，净住寺。〈本隋吏部尚书裴弘齐宅，开皇七年立为寺，有石塔。本姚苌之浴室。〉十字街北之东尚书左仆射、郇国公韦安石宅。前进士陆宾虞宅。〈《前定录》：陆宾虞举进士，在京师寓晋吕里。〉叛臣朱宅。〈建中中，群盗夜分数百骑取脱于晋昌。先号其宅厉潜龙宫，徙珍宝实之。人谓潜龙勿用，亡兆也。《寺塔记》：楚国寺墙西朱宅。〉苦耶女子寓居。〈若耶溪女子《题三乡诗序》云：余家本若耶溪东，不得已从良人西入函关，寓居晋昌里第。其居迥绝尘嚣，花木丛翠，东西邻二佛宫，皆上国胜涟之最。〉
次南通善坊。
杏园。〈为新进士宴游之所。按贞元四年以《曲江亭望慈恩寺杏园花发诗》试进士。慈恩、杏园，皆在曲江之西南也。〉
次南通济坊。
〈坊南街抵城之南面。〉
侍中、抉阳郡王桓彦范宅。山南西道节度使令狐楚家庙。尚书右仆射卢钧家庙。刘得仁宅。〈刘得仁有《夏日通济里居酬诸先辈见访诗》，又《通济里居酬卢肇见寻不遇诗》。〉
右皇城东第一街，十五坊。
朱雀门街东第四街，〈即皇城东之第二街。〉街东从北第一长乐坊。〈后改延政坊。按坊之北即延政门，故以门名坊。〉
大半以东，大安国寺。〈睿宗在藩旧宅，景云元年立为寺，以本封安国为名。宪宗时，吐突承璀盛营安国寺，欲使李绛为碑文，绛不肯撰。后寝摧圮，宣宗欲复修，未克而崩。成通七年，以先帝旧服御及孝明太皇太后金帛俾左神策军再建之。寺有红楼，睿宗在藩时舞榭。元和中，广宣上人住此院，有诗名，时号为“红楼集”。《寺塔记》：东禅院亦曰木塔院。院门西北廊五壁，吴道玄弟子释思画释梵八部，不施彩色，尚有典型。《名画记》：安国寺有吴道玄、杨廷光、尉迟乙僧昼。《南部新书》：长安名德多聚安国寺。《唐语林》：刘相国瞻任大理评事日，鲈粥不给，尝于安国寺相识僧处谒餐。段成式《寂照和尚碑》：自长庆中、宝历末、大和初，皆驾幸安国寺。〉西南隅，兴唐观。〈本司农园地，开元十八年造观。其时敕令速成之，遂拆兴庆宫通干殿造天尊殿，取大明官乘云阁造门屋楼，拆白莲花殴造精思堂屋，拆甘泉殿造老君殿。元和初年，命中尉彭忠献帅徒三百人修兴唐衬，赐钱千万，使壮其旧制。其观北拒禁城，因是开复道为行幸之所，以内库绢千匹、茶千斤为夫役之赐。又以庄宅钱五千万、杂谷千石充修斋醮之费。按权德舆有《兴唐观新锺铭》。〉左教坊。〈元和十四年，徙置仗内教坊于比。〉
次南太宁坊。
东南隅，兴唐寺。〈神龙元年，太平公主为武太后立马罔极寺，穷极华丽，为京都之名寺。开元二十年，改为兴唐寺，明皇御容在焉。《酉肠杂俎》：长安兴唐寺有牡丹一棵，元和中著花二千一百朵。《名画记》：兴唐寺有吴道玄、杨延光、周防、尉泾乙僧、董谬、尹琳、杨坦、杨乔、李生画。又有韩干画一行大师真，徐浩书赞。〉西南隅，太清官。〈《礼阁新仪》曰：开元二十九年，始诏两京及诸州各置玄元皇帝庙一所，依道法醮：天宝元年正月
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:00:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>