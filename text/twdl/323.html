<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="异域图志,异域图志全文在线阅读,异域图志全文在线下载,大玄古籍书库">
<meta name="description" content="《异域图志》·一卷（浙江范懋柱家天一阁藏本）,不著撰人名氏。后有明广信府知府金铣序，谓宋亦有应天府，疑是宋书。然书中载明初封元梁王子於耽罗，则为明人所作无疑。其书摭拾诸史及诸小说而成，颇多疏舛。如占城役属於安南，乃云安南为“占城役属”，殊不足据。其他叙述，亦太寥寥。_异域图志_全文在线阅读_异域图志_全文在线下载_大玄古籍书库">
<title>异域图志_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">异域图志</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地理,完结</span> <br/>
          字数： <span class="inputVal" id="bknum">[book_length]11701</span> <br/>
          说明： <span class="inputVal" id="bkdec">《异域图志》·一卷（浙江范懋柱家天一阁藏本）,不著撰人名氏。后有明广信府知府金铣序，谓宋亦有应天府，疑是宋书。然书中载明初封元梁王子於耽罗，则为明人所作无疑。其书摭拾诸史及诸小说而成，颇多疏舛。如占城役属於安南，乃云安南为“占城役属”，殊不足据。其他叙述，亦太寥寥。</span> <br/>
          封面： <span class="inputVal" id="bkimg">Z_11368.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]异域图志
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地理,完结
[book_length]11701
[book_dec]《异域图志》·一卷（浙江范懋柱家天一阁藏本）,不著撰人名氏。后有明广信府知府金铣序，谓宋亦有应天府，疑是宋书。然书中载明初封元梁王子於耽罗，则为明人所作无疑。其书摭拾诸史及诸小说而成，颇多疏舛。如占城役属於安南，乃云安南为“占城役属”，殊不足据。其他叙述，亦太寥寥。
[book_img]Z_11368.jpg


[book_title]异域图志
四库馆本后有明广信知府金铣序，疑是宋人书。总目驳以书中载明封元梁王子于躭罗事。按又有元世祖称帝及今之和林路云云，而于安南不及灭黎季犁置郡县，是明洪武时人所为，故全以应天府纪程也芸猎识。
嘉庆丙辰，展重阳日。
异域啚志
高丽
商名鲜卑，周名朝鲜，武王封箕子于其国。中国之礼乐、诗书、医药、卜筮皆流于此衙门，官制悉体中国，衣冠随中国各朝制度，俗尚儒。人柔恶杀，刑无惨酷。王之族人皆称君，化外四夷之国独高丽为最，但礼貌与中国有差。如见王亲贵戚，则杜嗉跪膝在地，如小见大，则蹲身俯首为礼。如中国人见贼寇不敢仰视之类。此夷狄之风俗，习以为常焉。地不产良马，白石，可作灯具。黑麻可织夏布。其国君皆是以强抑弱而王国治东西二千里，南地千五百里。王居开州，号曰开城府，依山为宫，名其山。曰神窝。民居多茅茨，少陶瓦，以乐浪□囗囗百济金州为西京。西京最盛有郡百十八，县镇三百囗十洲。岛三千郡邑，小者或止百家，西北接契丹以，鸭绿江为囗囗广三百步。海水至高丽极清，入登州，经千里沙即浊。东南望明州，数曰水皆绝碧。至洋中则黑海，人谓此无底之谷也。
巴赤吉
在林木内居住，种田，出马应天府行一年。
包石
有城池屋舍，种田，出羊□□应天府马，行一年。
日本国
即倭国，在新罗国东南。大海中，依山岛居，九百余里，专一沿海盗，是为生国呼为倭寇。
大琉球国
当建安之东，水行五百里。王多山峒，有小王各为部落，而不相救援。国朝进贡不时。王子及陪臣之子皆入太学读书，礼待甚厚。
小琉球国
国近东南，有王子管辖。地产玻璃、名香、异宝。
女真
其地在契丹之东北长白山之下，鸭绿水之源，古肃慎之地也。其有新罗人曰完颜氏，曾奔于其地，遂世居焉。因其地产。金故以其国号至阿骨打□帝。国人皆以鹿皮、鱼皮为衣。其国有种野人，膝肘皆䌸刀出刃，昼夜不解，轻死重强，毒如狼虎。男子皆点其面。女真人与其为婚者，亦剌其口。
暹罗国
其国滨海，风俗男子。自幼剖阳物，嵌八宝以 富贵，不然，则女家不与妻。近有海客往暹罗，吹至一岛，见满山悉是黑，添匙箸其处多大木，客仰窥匙箸，乃木之花须也。因拾百余只还用之，肥不能染。后偶取 茶，随手而消。
黑契丹
有城池人烟，金人马会，至□应天府，马行一年。
匈奴
其种有五色。一种黄毛者，乃山鬼与牸牛所生；一种短项矮胖者，乃玃豭与野猪所生；一种黑发白身者，乃汉李陵兵遗种也。一种名突厥，其先乃射摩舍利海神，与金角白鹿交感而生射摩，因手斩阿𠰚首领。金以人祭纛。俗尚射杀，事妖神。无祠庙，刻毡为形，盛于毛袋，行动之处，以脂苏涂之，或繋竿上，四时祀之。一种乃塔巴赤罕之祖。元朝秘史云：苍白狼与惨白鹿所生。
二十五世生帖木真，是称大蒙古部长，僭号皇帝，世居沙漠东北六千里，后居山阴，号鞑靼。地座羊马，无城池房舍，随水草所居。俗尚射猎，食羊马、野鹿，衣皮革。帖木真四世孙忽必烈，僭居中国，称帝。
阿思
有城池，用石垒就，至应天府，马行一年七个月。
吾凉爱达
系鞑靼东北上分界，林木内住坐，有野马，无牛羊，打鱼，食马乳过日。
无连蒙古
在海岛住坐。有城池人烟，每与灭没战，着貂鼠皮，至应天府，马行五个月。土麻人烟多似鞑靼。至应天府，马行七个月。
女暮乐
有城池人烟，着串皮衣，畜牛羊。鞑靼曾到。
阿里车卢
并系山林，有城，种田食。至应天府，马行一年。虼曾国与木鲁一般，至应天府，马行七个月。
深列大
似鞑靼国一般，至应天府，马行六个月。摆里荒北边似鞑靼一般，至应天府，马行三个月。
大罗国
如鞑靼结束，至应天府，马行四个月。
采牙金彪
系西番水波，至应天府，马行约五个月。
乌衣国
其人衣黑衣，大巾，㧪至膝腕，见汉人则背行，不令见而，见之即杀。谓既见吾面，不令其生。以草为蓬，悬物于上，与人交易，不相授受，彼亦以物悬而易之，如价不及，则追而杀之。
后眼国
其人后项有一目，结束与鞑靼同。兀良哈人时匆见而畏之。
铁东
出𫘞马，至应天府，马行二个月。
歇祭
皆平地，多林木，种田，有房屋，出好马，人黄头穿衣，至应天府，约行一年。
波利
多林木，人种田，无城池，有屋舍，鞑靼曾到，至应天府马行二年。
骨利国
居回鹘北方瀚海之北，出名马，昼长夜短，日没后，天色正，熏煮羊脾方熟，天色曙矣。
乞黑溪
无城池，出羊马似鞑靼。至应天府，马行十个月。
木思奚德
似鞑靼一般，至应天府，马行七个月。
威吉里
人多似鞑靼言语，至应天府，马行四个月。
阿里骄
多人烟，尽系山林，无羊马，射生打鱼为活，至应天府，马行七个月。
狗国
狗国人身狗首，长毛不衣，语若犬嗥。其妻皆人，能汉语，衣貂鼠皮，穴居食生，妻女食熟，自相嫁娶。昔有中国人至其国，妻使逃归，与箸十余双，教其每走十余里，遗一箸狗，见其家物。必衔归，其人乃脱，则追不及矣。至应天府马行二年二个月。
长毛国
妇人做王子，身生长毛，有城池，种田，至应天府，行二年十个月余。山海经云：毛民国，在股之北，居大海中洲岛上。为人短小，面皮尽毛，穴居。晋永嘉曾获此人。
占成国
汉林邑也。其属郡有宾童、龙、陀陵、化州、安南三舍城。其国中岁用钱粮，私用奴仆，皆安南所出，故呼安南为奴。境上有马援铜柱，在海西，北抵安南，今抵真腊白。广州发船顺风八日可达。国人多姓翁，地产名香犀象。地皆白沙可耕之地。若民为虎、鳄所噬，以状诣王，王命国师持咒书符，投民死所，虎鳄自赴。若有欺诬之讼，官不能决者，即令过鳄潭。负理者鱼食之；理直者鱼避而勿敢食也。
盘瓠
帝喾高辛氏宫中老妇有耳疾，挑之，有物如茧，以瓠离盛之，以盘复之，有顷，化为犬，五色，因名瓠犬。时有犬戎之寇，募能得其将吴将军者，妻以文。瓠犬俄衔人头诣阙下，乃吴将军之首也。帝大嘉，欲报之事，未知所宜。女闻帝下令，不可违信，因请行。帝不得已，以女妻之。瓠犬负女入南岩室中，三年，生六男六女。其毋复以状白帝，于是迎诸子。言侏俪，帝赐以名山大泽，其后滋漫，长沙武陵蛮是也。好着名苧，绥以稻记年月。葬时以笄尚天，俗剌北斗，相传盘瓠初死，置于树，以笄剌之下，其后为象□。
五子，取其父犬也，谋而杀之。
交趾
一名安南，其人乃山狙、瓠犬之遗种。其性奸姣，剪发跣足，□目昂啄，极丑恶，其状类禲，广人称为夷鬼。貌类人者，汉马援兵之遗也。国俗父子不同居，共爨。凡嫁娶，不用媒妁，男女自相乌合，以摈柳为信，然后归家若妻与他。人相通即休其前。夫，令其别娶。其国乃占城王，遗其少子治其国。王子好读书。故其人皆蹈袭其风俗，累相噬叛。
自汉中国取之，立为郡县。交趾立州刺史，后禲复叛，马援平之。至五代末节度使吴昌。文始皆王号，其后皆称王。历代皆是异姓篡夺，东接钦帘茶。芦南接占城、苏茂，北接邕管，东西皆大海，西有陆路通白木蛮，自钦西南舟行一曰可至。
老挝国
在安南西北，古越裳氏之国。人性狼戾，但与人不睦，则暗下窝弓射杀之。获得一人，脚跟以石磨去皮，使不能行。其地出象，产宝、金银。凡咀嚼之物，从口而饮之，类鼻吸而饮。
红夷国
在安南北。其人不制衣，以绵布浑身， 裹以红绢缠头。其形类回 安南，多以盐贸某珍宝。
天竺国
类大秦，所主立国，悉由大秦选择。地产良马，俗皆编发，垂下两鬓，以帛缠头，衫裤鞋袜。国内有圣水，能止风涛。摘人等以琉璃瓶而盛之，若遇风涛，洒之即止。
注辇国
西番南印度也，自故临易舟行而去，有象六万，皆立屋载勇七，以金银为钱。国人尚气轻生，不釜而爨，亦不共器而食。
獠
在牂牁，其妇人七月生子，死则竖棺埋之。
木直夷
在獦獠西，以鹿角。为器，其死则屈而烧之，埋耳后。小人类人，黑如漆，小寒即枯沙自处，但出其面。
西洋国
国近西南滨海，地产苏木、胡椒、珊瑚、宝石等物。所织绵布绝细，莹洁如纸。其人髡首，白布缠头，以金银为交易。
乌伏部国
土神于此化土蟒以济饥渴。又与孔雀三啄雀沧泉，以愈众疾。
真腊国
自广州发船，北风十日可到，天气无寒，每嫁娶，则男女舍，最可笑事。国人生女至九岁，即僧诵经，作梵法，以手指挑损童身，取其红点其额，其毋亦用点额，唤为利市。如此则其女人。嫁人谐好欢洽，宜其室家。凡女满十岁即嫁，若妻与客合，夫即喜，自诧云：我妻有姿色，且巧惠，故人所爱。
国人犯盗，则斩首断脚，烧火即胸背点额。犯罪至死则斩，或削木于其尻，死，令众以当绞。罪蕃杀害。唐人即依蕃法偿死。唐人杀蕃，至死，则重罚金，如无金，则卖身取金赎。北抵占城，旁有西棚等国。国中望天，一隅有少痕，古云女娼氏之所不至也。
爪哇国
在东南海岛中，即古阗也。自泉州路发船，一月可到。天无霜雪，四时之气常热。地产胡椒、苏木，无城池兵甲，仓廪府库。每遇时气节，国王与其属𫘞马执。𬬰校武，胜者受赏，亲朋踊跃以为喜，伤死者其妻。亦不顾。巿去饮食，以水盛叶，手撮而食。宴会则男女列坐，笑喧尽醉。凡草虫之类，尽皆烹食市价。妇人婚娶多论财。夫丧不出旬日而适之。
道明国
国人不着衣服，见着衣，即共笑之。俗无盐铁，以竹弩射虫鸟。
近佛国
在东南海上，多野岛，蛮贼居之，号麻罗奴。摘船至其国，群起擒之，以巨竹夹而烧之，人头为器。父母死，则召亲戚挝鼓，共食其户肉，非人类比也。
文身国
物至贱，行不赍粮。王居食以金玉，市用珍宝交易。大汉国无兵戈，不战，与文身国同而言语异。
三佛齐国
三佛齐国，在南海之中，自广州发船，最正南半月可到。诸蕃水道之要冲，以木作栅为城。国人多姓蒲，浮水而居。官兵服药，刀箭不能伤，以此霸于诸国。旧传其国地面忽然穴出，生牛，数万人取食之，后用竹木窒其穴乃绝。产犀象、珠玑、异宝、香药之类。
婆登国
在林邑之东，西接迷离国，南接诃陵。种稻每月一熟，有文字即书于贝叶。死者以金铅贯于四肢，后加婆律膏及沉擅龙脑，积薪以焚之。
佛罗安国
自三佛齐国风帆四昼夜可到，其国亦可尊陆，有地主。国有飞来铜神二个，一个六臂，一个四臂，六月十五日生。曰如有外国欲来劫夺神庙珠玉，至港口，遇大风浪作，船不可进，山劫商盘而去。
于阗国
妇人衫裤束带，与男子同。死者以火化之，牧骨而葬也。佛书云：佛见鹰死于地，以沙葬之。后因之以沙为冢数层，胡称曰鹰塔。凡人死者，其国共葬一塔，各依长幼而葬。居丧者剪发长四寸。后佛涅盘，修其故事，亦以沙为冢。其徒守家门而居，故称丧门。僧称丧门自此始。中国好佛者，皆仿胡俗，加奇巧作七层，饬以金彩，以求福利。
大食勿拔国
边海，天气暖甚，出乳香树，逐曰用刀砍树皮取乳。每年春末，一等飞禽自天而降，如白丝鹑，肥而味佳。有大鱼，高二丈。余，长十丈余，大不敢食。刳骨为油，筋骨可作屋，拆脊可作门扇。骨节有舂臼，又有龙涎成块，泊岸人竞取而货卖。
大食弼琶罗国
有州四座主，唯土豪更互主事。如婚嫁娶，有孕生尾为信，候牛生犊时始还亲。湏要男家割人尾来，以聘礼。女家还元，割牛尾期信。人尾即男子阳物也。女家得之甚喜，以鼓乐迎之。地产骆驼鹤长六七丈，有翼，能飞，食杂物。或烧赤热□铁与之食。生卵如椰子，破之如瓮，有声。国人好猎，曰射兽口食。
宾童龙国
宾童龙国类占城。占城选人作地主，出则骑马或象，打红伞。从者百人，执盾赞唱曰亚或仆，以叶盛饮食，椰子酒与水酒，岁贡方物于占城。佛书言王舍城，即此地也。今有目连舍基存焉。
婆罗国
其国男女皆佩刀而行，但与人不睦，即刺杀之，奔走他所。一月之内得获，则偿命。一月外出者不论。若他国人至，扪其妇人乳者自喜曰：你爱我，若有私意，即出刃刺杀之。
三首国
在夏后启比真人，一身三首。
三身国
在凿齿国东，其人一首三身。
长人国
国人长三四丈。昔明州二人泛海，值雾昏风大，不知所向。及稍开，乃在岛下登岸伐薪，忽闻一长人，其行如飞，二人急走，至船离岸。长人入海追之，逐前报船人弩射之而退，方得脱。
沙弼茶国
前后无人到，唯古来有圣祖葛尼曾到，遂立文字该载。其国系太阳西没之地，至晚日入，声若雷霆。国王每于城上聚千人，吹角，鸣锣，击鼓混杂曰：若不然，则小儿惊死也。
满甘国
自大理五程至。其国自窊里国六十程至之，隔黑水淤泥河，西番诸国不可通。国王戴金冠，金银饰屋，以锡为瓦用。
斯伽里野国
近芦眉山，上有穴，四季山火。国人扛大石千百斤，纳穴中，须臾爆出皆碎。五年一次出。其火流转海边复回。所遇林木不烧，遇石焚之如炭。
木兰皮国
大食国西，自巨海之西，有国不可胜数。大食、巨盘所可至者，惟水皮耳。自陁盘地国发舟正西涉海百曰而至。一舟客数百人，中有酒食肆、机杼之属。其国所产，麦一粒长三寸，瓜园四五尺。榴一颗，重五斤，桃二斤，菜长三四尺。穿井百丈方见泉。胡羊尾大如扇，青则剖腹取膏数十斤，再绝而能复活，或云善药线之。
昆仑层期国
在西南海上，接海上接海岛，有大鹏，飞则蔽曰，能食骆驼。昔有人拾其羽者，截管可作水桶。有野人，身如漆，拳发。国人布食诱捉，卖与番摘作奴。
都播国
铁勒之别种，分为三部，自相统摄，结束不知耕稼。多百合，取以为粮，衣貂鹿皮、鸟羽为服。国无刑法，盗者倍征赋。
无腹国
在东海南，男女皆无肚腹。
小人国
东方有小人国，名曰净，长九寸，海鹤吞之。
聂耳国
在无腹国东，其人虎文，耳长过腰，手捧耳行。
交胫国
国人安胫，曲 而相交也。
长臂国
在海之东，人垂手至地。昔有人在海得一布神，长丈余。
长脚国
与长臂国近，其人常负长臂人入海捕鱼。
穿𮌎国
在盛海东，胸有窍，尊者去衣，令卑者以竹木贯𮌎抬之。
女人国
在东南海上，东流数年一泛，莲开长尺许，桃核长二尺。昔有人船飘落其国，群女携以归，无不死者。有智者夜盗船得去，遂传其事。女人遇南风祼形，感风而生。又云：有奚部、小寒者部抵界，其国无男，照井而生。
利国
国人曲膝向前，一手一足。山海经云：在一目国东。
羽民国
在海东南崖𪩘间。有人，长颊鸟彖，赤日白首，身生毛羽，能飞不能远，似人而卵生。
沙华公国
其国在东南海中，其人常出大海劫夺，人卖之于阇婆国。
莆家龙
在东南西下岸，广州发船，顺风一月可到。国王作髻，脑后人民剃头，以椰子挞木浆为酒，其色红白，而味极佳。出胡椒、檀香、沉香、丁香、白豆蔻。
顿逊国
梁武帝时入贡方物。国在岛上，人将死，亲戚歌舞送于外。有鸟如鹅，飞来万数，家人避之。其鸟食肉尽乃去。即烧骨沉水，谓之鸟葬。
大阗婆国
从莆家龙风帆八曰可到。旧传其国王孙雷震名裂，有一人出，后立为王，其子孙尚存。产盐、绵、羊、鹦鹉、珍珠、宝具等。又言其国中有飞头，其人鱼瞳子，其头能飞。其俗所祠，名曰虫落，因号落民。汉武帝时，因墀国使南方。解形之民，能先使头飞南海，左手飞东海，右手飞西潭，至暮，头还肩上，两手遇疾风，飘于海水外。
白达国
其国王弗露麻勿之子孙，诸国用兵，不敢侵犯。豪民多称食酥酪饼肉，少鱼菜，产金银、玻璃等物。人以雪布缠头上。
吉慈尼国
皆大山围绕，盘山为城，礼拜堂百余所，出金银、丝绵。富民居住，七层楼阁，多畜牧𫘞马。城及寒青，下雪不消，缘近西北。
阿萨国
多猎虫、鹿部，其肉重叠之，以石压沥汁。税波斯、拂林等国，米及草子，酿于肉汁之内，经数曰成酒，饮之可醉。
婆弥烂国
去应天府二万五千五百五十里。此国西有山，巉岩陡峻，上多猿，猿形绝长大，常暴种，每年有二三十万。国中起青已后，屯集兵与𫞤战，虽岁杀万，不能尽其穴巢。
麻离梭国
自广州发船，乘北风四十曰至，地名蓝里博，买苏木、白锡、长白藤住，至次年，今再乘北风六十曰方至。其国产异香、龙涎、珍味、玻璃、犀角、象牙、珊瑚、木香、没药、血竭、阿魏、苏合香、没名子等货，皆大□□□□□易。官豪以金绵、桃花帛缠头，以法银为□□□。
单马国
广州发船，自真腊国起风悦十昼夜可到。其国有地主，无王。宋朝庆元二年，进三坛金伞一柄。
缴濮国
在永昌郡南千五百里。国人有尾，欲坐则先穿地作大，以安其尾，如或误折其尾，卒然而死矣。
大秦国
西方诸国之都会也。番摘萃此。其号麻罗弗，以布帛出金字缠头。地产珊瑚，生金花绵缦布、红玛瑙珠等物也。
东印度国
系西番人，性强犷，好杀伐，以战为吉利，以善终为不祥。昔周伯阳父恶其凶杀，出关化之作浮，令其内外切除，不伤形体，名曰浮屠。至周庄王九年四月八曰，恒星不见，星陨如雨，是夜释氏生，能修伯阳道，国人宗之，名曰佛。盖佛者如中国称神，彼皆称弗其欠曰菩萨。至汉明帝时，其法流入中国。晋明帝时其法大行。其国种类繁盛，无鳏寡独。世俗奉其教者，皆愿生西方故也。至应天府，马行五个月。
孝臆国
周三千余里，在平州中，以木为栅，周十余栅，内百姓二千余家，周围大栅五百余所。气候常煖，冬不凋落。宜羊马，无驼牛。俗性质朴，躯貌长大，蹇鼻黄发绿眼，赤须披发，面如血色。战具惟槊一把。宜五谷，出金铁，衣麻布，举俗事妖。有祠三千余所，马步甲兵一万，不尚摘贩自称孝臆人，丈夫妇人俱佩带。每一日造食，一月食之，常契宿食乃建国。无井及河周所有种植，待雨。出石生，以紫矿泥地承雨水，用之穿井即若海。水又咸。土俗潮落后平地为池，收鱼以作食。
奇肱国
人能为飞车，从风远行。汤时，奇肱人以车乘西风至豫州，汤破其车，不以示民。后十里，东风至，乃使乘车复归其国，去门之西一万里。
阿陵国
金辽山庙。有石龟如人，饮食将尽，向龟作礼，则饮食悉具。
眉路骨国
有城，七层上古用黑光石砌就。有番人冢三百余所，胡称曰□一所，高三十二丈，安三百六十房。人以毛发为衣，肉面为食，金银为钱。地产砂摩石等物。
藏国
有城池屋舍，地产大柳木。至应天府行一年二个月。
麻嘉国
自麻离西有陆行六十余程，此是土神麻霞勿出世处。其国称神为佛，每年各处皆礼拜。庙后有神，墓口，夜常有光，人不敢近，皆合眼而走也。
默伽腊国
有国主，出珊瑚树，人用绳䌸上字木，以石况水中，棹船拖索而取，谓铁网取珊瑚。
故临国
与大食相近，广船。四十曰，至蓝里舟一月方到。国人黑色，好事弓弩。中国往大食毕，自故临易小舟而去，往返二年。
大食国
在海西南一千里，居山谷间，有树，枝上花如人首，小解语，人借问惟笑而巳。频笑则周落大食诸国之总名。有国千余，其属有麻离拔、白吉达、慈尼眉、落滑勿斯里，余未及知。
三蛮国
民食土，死者埋之，心肺肝皆不朽，百年后化为人。一说无启国，民所类。
不死国
在穿𮌎国东，其人黑色，长寿不死。居园丘上有不死树，食之乃寿。有赤泉，饮之不老。
登流眉国
属真腊，选人作地主，权髻，缰帛蔽身。每朝番王出座，名曰登场，众番皆拜罢坐，交乎㧪两膊为礼，如中国抄手也。
诃陵国
在真腊国南，竖木为城，造大屋重阁，以授皮盖。象牙为床，柳花为酒，以手撮食。有常毒，人同宿即生疮，与女人交合，必死。旋湘着章木即枯。
悬度国
在鸟耗之西，山溪不通，但引绳而度。土人佃于石间，叠石为室，接手而饮，互相牵引，所谓猿引是也。
乌苌国
民有死罪，不立杀刑，唯徙之地山，任其饮啄。事涉疑，以药服之，清浊自验，随事轻重而论之治。
拨拔力国
在西南海中，不食五谷，人止食肉，常武牛畜，取血和乳生食之。身上无衣，唯腰下用羊皮掩之。
波斯国
人身黑，以金花布缦身，无城郭。王以虎皮蒙执，出则乘软兜，或骑象，食饼肉，出异宝。
晏陀蛮国
自兰无里国顺风而去其国七千里。人身如黑漆，号山蛮。能食生人，船人不敢近岸。地无铁，惟磨蚌壳为刃。其国有一圣迹，用浑金作床，承一死人，经代不朽。常有巨蛇卫护。其蛇毛长二尺，人不敢近。有井，一年两次水溢流入海，所遇沙石，浸尽成金。
默伽国
古系荒郊，无人烟。因大食国祖师蒲罗吼自幼有异状，长娶妻，在荒郊，生一男子，无水可洗，弃之地下，毋走寻水，不见及面。其子以脚擦地，涌出，一泉。甚青彻。此子立名司麻烟，砌成大井逢旱。不乾，泛海遇风波以此。水洒之，无不止者也。
昆吾国
地产宝铁为刃，切玉如泥。其国累堑为丘，象浮啚。有三层，尸乾居上，尸湿居下，以近水为孝。集大毡居中，悬衣服彩缯，哭祀之。
婆罗遮国
并眼，狗头𫞤面，男子无昼夜歌舞。八月十五日，竹象及透索而戏。
义渠国
在秦之西，其亲属死，则聚柴烧之，薰尸烟上，谓之登烟霞。
五溪蛮
其国人遇父母死，行乐踏鼓，亲属饮宴一月，尽产为椁。临江高山，凿以葬于中，三年不食盐。
大食勿斯离国
秋露降，曰暴之，即成糖霜，食之清凉甘美。中有天生树果子名蒲卢，可采食。次年复生，名麻茶泽。三年再生，名没石子。产麦桃榴等物，与木兰皮国同。收米麦门地窖之数十年不坏。
勿斯里国
国属白达节制。人有七八十岁，不见雨者，止有天江，不知其源，水极甘溢，则四十曰浸田。水退而耕，二年必有一白发。古人泛江水出，坐于石上。国人拜问吉凶，其人不言。若笑则年礼，悲则饥疫，良久复入水。古有徂葛尼建庙，顶上有镜，如他国兵盗来者，先照见之。
南尼华罗国
有三重城，好佛教，尊牛，屋壁皆涂牛粪以为絜。各家置坛，以牛粪涂置花木，𬋖香供佛，路通西域，常有轻骑来劫，闭门拒之数曰。
乾陀国
昔尸毗王之仓库，为火所烧荡梗米焦者，至今尚存，得一粒服之，则终身不患 也。
苏都识匿国
有夜义城，城旧有野人，其窟见在，人近窟住者五百余家。窟口作舍，设关钥，一年再祭。有逼洞口烟气出光，触者死，因以石掷窟口，其窟不知深浅也。
龟兹国
其国元日斗牛、马。𫘞为戏，七曰观胜负，以占一年羊马减耗繁息也。
马耆国
元曰二月，八曰婆摩迹，三曰野祀，四月十五曰游采，五月五曰弥勒下生，七月七曰祀先祖，九月九曰麻撒，十月十曰王为厌法。王出首领家，首领骑王马，一曰一夜，处分王事。十月十四曰作乐，至岁穷。拔汗那十二月及元曰王及首领，分为两朋，各出一人着兵，众人执瓦石捽杖，东西互击，甲人先死即止，以占当年丰歉。
乌孙国
其国西有三爪蛮，有头目地主种田，身女长毛，出虏掠百姓。
新千里国
出石，似朽骨如牙，俗称佛牙。至应天府行二年零八个月。
玉瑞国
产牛羊，种田有房舍，至应天府行五个月。
担波国
有城池，民种田，天气常热，地无霜雪，出狮子，至应天府行年二个月。
悄国
系西番人，食乳谷过活，至应天府行五个月。
丁灵国
在海内，人从膝下生毛马。蹄善走，自鞭其脚，一日可行三百里，至应天府，马行二年。
猴孙国
名扶刊刺国，若有他国兵来，众猴防直法，即不敢来侵犯，至应天府，马行三年。
入不国
有城池种田，出胡椒，至应天府行三年。
西南夷
西南五姓方部龙罗方名，自宜州入境张帆，自邕州入境。国人拳发跣足，斑花布，披毡，背刀带弩。
氐人国
在建木西，其状人面鱼身，无足，胸巳上似入，已下后鱼也。
西番国
一曰鬼方，武丁征鬼方，三年克之。人曰鬼阴，类曰鬼戎。无王子管辖，无城也。房舍多在山林内住坐，食人肉。至应天府，马行三个月。其国人奉佛者，皆称剌麻。
鸠尼罗国
此乃西番出佛牙石去处。
可只国
田番出宝物处。
马罗国
出异宝生头香。
蜒蛮
以舟为室，视水为邻饮之。蜒有三：一为鱼蜒，善举网垂纶；二为蚝蜒，善没海取蚝；三为水蜒，善伐木取材。蜒则各有统焉。
野人国
此国有大山林，多野人，男子妳长如瓠，曾被鞑靼将妳搭在手上奔走。会人言食叶。
印都丹
人身黑色，地热无雪，至应天府，马行一年二个月。
退波国
系黑和尚，有城池房舍，出羊马，林木甚多。
黑暗国
地产犀牛。
曰蒙国
有房舍，种田，出姜。人似黑蒙国结束，至应天府，马行一年零二个月。
麻阿塔
有神明金刚，有城池种田，至应天府行一年二个月。
方连暮蛮
语话难晓，人种田，出驴马，至应府行一年。
讹暮
人眼深发黄，垒木植为屋，至应天府，马行一年八个月。
昏吾散僧
多山林，人种田以食，至应天府，马行七个月。
黑蒙国
有城池房舍，民种田，天气常热，人穿五色锦袴，至应天府行一年。
果暮果讹
有城池，种五谷，出良马，至应天府，行一年七个月。
结宾郎国
有城池、种田。黄头仙人成道处，至应天府，马行三年。
一臂国
在西海之北，其人一目一孔，一手一足，半体半肩，犹鱼鸟相合。
七番
耕山种田，出驼牛，至应天府，马行半年。
陇水郎
有城池一座，昔曰番王子建都，有百姓住坐，至应天府，马行半年。
无䏿国
在北海。人无肚肠，食土穴居。男女死即埋之，其心不朽，百年化为人。银民膝不朽，埋之百二十年化为人。细民肝不朽，埋之八年，化为人。
的剌普剌国
有城池，民种田，出明珠异宝。至应天府，行二年二个月。
不剌
系西番，出羊马，至应天府，马行一年八个月。
回鹘
伟兀郎回纥其先本匈奴，凡十五种，至隋曰韦纥，臣于突獗。突獗资其财力，雄北荒。大业中，自称回纥，子曰菩萨。突獗亡，惟回纥最强。菩萨死，其酋与诸部攻薛延陀，残之，并有其，遣使者献款中国，尝自以鸷捷如鹘。至唐德宗时，立，请易回纥为回鹘。伟兀者，回鹘之转声也。其地本哈剌和林，即今之和宁路也。
吐番
吐番号假西番，本西羌属，居祈支水西，发声近，故其子孙曰吐番，而姓勃窣野。其俗谓强雄曰赞，大夫曰普，故号居长曰赞普。其后有君长，曰论赞田弄赞。
一目国
在北海外，其人一目当其面，而手足皆具也。
点戛斯国
古坚昆国也，在回纥西北三千里。人皆长大，赤发，青面绿睛，以理发为不祥，男少女多。
驱度寐国
在室常之北，隋时通焉。其人甚长而衣服短，不束发，皆裹头。居窟中。人轻捷，一跳三丈余，走及奔马。
禅国
后汉和帝时通焉。其国幼，人能口中吐火自焚，解易牛马头。
滑国
车师之别种也。汉顺帝永建初，□滑从班勇击比虏，有功，封亲汉侯。其国有黄狮子、白貂裘，两脚驼、野驴、有角等物。男子着长袖袍，用金王为带。女人板羊裘，头上刻木为角长。六尺，以金银饰之。兄弟共妻。
厌达国
大国氐人之种类也，去长安一万一百里。其俗兄弟艺妻，妇人带帽有角，知其夫之多少也。
钵和国
在渴盘陀之西，极寒，人畜同居，口地而处。
三瞳国
在轩渠国西南。人眼有三睛珠，或有四舌者，能为一样言语。
大卢尼
后魏时通焉，在波斯国西北，有□河南流，中有马，其形，人头鸟身，有翅，似驼马者，出水便死。
西女国
在葱岭之西，种皆女子，多珍宝，与佛麻国为邻。名长，每岁遣男子配焉。俗生男子为不祥。
吐火罗
在葱岭西，多男少女，故兄弟虽□，止一妇人，五夫头带五角，十夫头带十角。无兄弟，与他人结为兄弟，同娶一妻，不然终。身不得妇矣。
虾夷国
海岛中小国也。其人须长四尺过膝，尤善弓矢。
鬼国
在骏马国西六十曰。行人夜游昼隐，身穿浑剥鹿皮衣服，目鼻耳与中国人同，口在项上，食用瓦器。
夜义国
在流鬼国北，有一月余路，有夜义。人皆猪牙，晓出食人，无敢至其国者。
扶桑国
在大汉国东，作板屋，无城郭。宋武帝时，罽宾有人至其国。国人养鹿如牛取乳。
三伏驮国
交趾之南。有山曰插流，环数百口，石大铁围，才可跻攀，中皆良田唯一。窍可入。交趾屡欲侵口，然其种类甚大，守险不可入也。
般殷国
按唐史：与狼牙接界。交州海行十日，有二十四州。
黑开国
系西番。
生地国
人不曾到其国。
白花国
其国在海中。
赤上国
按唐史：自交趾泛海得风三月乃至。
杏沱浪国
在海中。
南罗国
管小国五十四处，多产异宝。
石朴国
此处多产异宝。
苏门答刺
其国居每滨。
帅鱼国、称合国
溢亨国
其国居海中。
红兰国、窊里国
奇罗国
去西管领小国五处。
兰无里国、罗殿国、曰国、白耜国、贺屹罗国、遏今国、丁香国、詹波罗国、莆黄国、西栅国、地涑国、地城国、迷离国、三泊国、麻兰国、火土国。
异域啚志终
异域禽兽图（图略）
鹞项
福鹿
麒麟
白鹿
狮子
犀牛
黄米里高
金线豹
哈剌虎剌
玄豹
马哈兽
青米里高
米里高
阿果羊

        </div>
      </div>
    </div>
  </div>
</div>
<!--update:2025-08-30 10:01:35-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>