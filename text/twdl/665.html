<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="云中郡志序,云中郡新志序,云中郡志目录,云中郡志卷之一,云中郡志卷之二,云中郡志卷之三,云中郡志卷之四,云中郡志卷之五,云中郡志卷之六,云中郡志卷之七,云中郡志卷之八,云中郡志卷之九,云中郡志卷之十,云中郡志卷之十一,云中郡志卷之十二,云中郡志卷之十三,云中郡志卷之十四,云中郡志跋,顺治云中郡志全文在线阅读,顺治云中郡志全文在线下载,大玄古籍书库">
<meta name="description" content="十四卷。清胡文烨等纂修。胡文烨,字德辉,山西永济县人,出身贡生,顺治七年(1650)从昌平知州升大同知府,九年(1652)又升为平阳巡道。按《云中郡志》云中郡为大同府之古名,来源始于秦,其地处边陲,秦汉以来,屡为胡人侵略。明洪武七年(1374)改元大同路为大同府后,充实武备,严紧边防,遂安然无事。自升府以后,领有四州七县。其志旧有明正德十年张钦修本,又有万历间知府汪承爵续修。顺治初年,胡文烨久购得明守汪承爵所纂《大同府志》,首尾三册,与郡之学博子衿辈,斤斤参稽,通牒报可,遂辑其事而纂修,志成于顺治九年(1">
<title>顺治云中郡志_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">顺治云中郡志</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]219315</span> <br/>
          说明： <span class="inputVal" id="bkdec">十四卷。清胡文烨等纂修。胡文烨,字德辉,山西永济县人,出身贡生,顺治七年(1650)从昌平知州升大同知府,九年(1652)又升为平阳巡道。按《云中郡志》云中郡为大同府之古名,来源始于秦,其地处边陲,秦汉以来,屡为胡人侵略。明洪武七年(1374)改元大同路为大同府后,充实武备,严紧边防,遂安然无事。自升府以后,领有四州七县。其志旧有明正德十年张钦修本,又有万历间知府汪承爵续修。顺治初年,胡文烨久购得明守汪承爵所纂《大同府志》,首尾三册,与郡之学博子衿辈,斤斤参稽,通牒报可,遂辑其事而纂修,志成于顺治九年(1652)。全书十四卷,分为:卷一至卷二方舆志:沿革、疆域、星野、山川、风景、形胜、古迹、风俗、封建、巡幸诸类隶之;卷三建置志:城池、公署、坊表、学校、仓驿、桥梁、祀典、陵墓诸类隶之;卷四食货志:赋税、丁役、物产诸类隶之;卷五秩官志:总督、巡抚、巡按、饷司、监司、守令、幕僚、教职、协将、都司、守备诸类隶之;卷六名宦志:忠烈、功业诸类隶之;卷七武备志:兵籍、饷籍、守御、征讨、边警、抚款、关塞、边堡、烽堠诸类隶之;卷八至卷十一人物志:征辟、甲第、乡举、里选、忠义、孝友、卓行、事功、文学,贞节诸类隶之;卷十二外志:侨寓、仙释、逆变、灾祥诸类隶之;卷十三至卷十四艺文志:碑记、题咏、跋诸类隶之。该志系据汪承爵本补辑而成。全编体例尚简洁,文笔雅驯。</span> <br/>
          封面： <span class="inputVal" id="bkimg">Z_11710.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]顺治云中郡志
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]219315
[book_dec]十四卷。清胡文烨等纂修。胡文烨,字德辉,山西永济县人,出身贡生,顺治七年(1650)从昌平知州升大同知府,九年(1652)又升为平阳巡道。按《云中郡志》云中郡为大同府之古名,来源始于秦,其地处边陲,秦汉以来,屡为胡人侵略。明洪武七年(1374)改元大同路为大同府后,充实武备,严紧边防,遂安然无事。自升府以后,领有四州七县。其志旧有明正德十年张钦修本,又有万历间知府汪承爵续修。顺治初年,胡文烨久购得明守汪承爵所纂《大同府志》,首尾三册,与郡之学博子衿辈,斤斤参稽,通牒报可,遂辑其事而纂修,志成于顺治九年(1652)。全书十四卷,分为:卷一至卷二方舆志:沿革、疆域、星野、山川、风景、形胜、古迹、风俗、封建、巡幸诸类隶之;卷三建置志:城池、公署、坊表、学校、仓驿、桥梁、祀典、陵墓诸类隶之;卷四食货志:赋税、丁役、物产诸类隶之;卷五秩官志:总督、巡抚、巡按、饷司、监司、守令、幕僚、教职、协将、都司、守备诸类隶之;卷六名宦志:忠烈、功业诸类隶之;卷七武备志:兵籍、饷籍、守御、征讨、边警、抚款、关塞、边堡、烽堠诸类隶之;卷八至卷十一人物志:征辟、甲第、乡举、里选、忠义、孝友、卓行、事功、文学,贞节诸类隶之;卷十二外志:侨寓、仙释、逆变、灾祥诸类隶之;卷十三至卷十四艺文志:碑记、题咏、跋诸类隶之。该志系据汪承爵本补辑而成。全编体例尚简洁,文笔雅驯。
[book_img]Z_11710.jpg


[book_title]云中郡志序
古者各国纪域内山川景物，习俗土宜，以阐风化而贡王国，即今之郡志也。第名史不名志。迨越太史公，至于班氏，汉书，乃名日志。其天文、地理、食货、艺文诸篇，遂为后世纂修之袓，而规制一本史记，则子长，洵千古之伊始也。然论者犹曰：史迁搜采于纪载飞灰之余，风神独运，而疏宕处多。呜乎！纂志讵易言哉！而纂志于纪载飞灰之余，又岂易言哉！云中古九原地，肇基三代，扼蜚狐，拔玄岳，揽句注、管涔之胜，屹然畿辅右翼。试一核故典，而昭若指掌者。岁辛卯，余奉简书，西出巡宣云云在鼎革后，特罹戊子之变，兵燹之余，疆域稍残，官斯土者，悉鹪鹩择居。余欷歔日：云中古巨镇，繄维西北要害重地，城社几墟，整顿应急，乃拜疏特请议复，则夫荒芜之畴，逃亡之屋，与嗷嗷哀鸿之惨，业绘图而达紫宸矣。
爰檄该郡取府州县志而览之，其亦涑水氏读赋役之倦倦乎。而胡守以灰烬残缺，甫事纂修报继，乃牍请志。序曰：纂修系郡守职掌，青责不敢辞。噫！是徒知维郡守之吃累，而不知系采风者之急啚也。昔有周方盛，以皇华遣使，诹谋询度，盖即太史陈诗，而风谣载列于典册，不言志，而志可知矣。汉去古未远，建元间，以汲长孺为河内谒者，奏赈残伤百姓万余家。嗣是而十道之分行，直指之遍访，观风之八使，何代不亟周爰。贞观有黜陟大使之名，稽志中之秩官也。
开元有绣节劝农之使，考志中之田户也。洪忠节使遐陬，所在以山川崄易图。刘忠宣欲悉天下户口阨寒之志，辞翰苑而请职方。岂有身亲历履，而不于典籍一为参究者？郡志之关于采风，顾不急乎？胡守良苦心哉！灰烬之余，大烦搜摭，若体余巡方至意，而为是亟亟焉。观其次第明楷，集散成帙，润旧为新，佐问运而遵车书，大有补于云镇，使守土者鉴之，捍圉抚绥，可励官箴。后之绣节使备考核而借手，其以抒入告之忱匪浅矣。因其请而复之，用识简端。
巡按直隶，督理宣、大二镇兼学政，辖山西大同府所属州县，直隶延庆、保安二州等处。监察御史中州薛陈伟彤许父撰。
云中志书序三云：禹贡幽州之域，以冀地广，今而分疆。夏、商属冀，成周属幽。春秋而后，或为代郡，或为五原、定襄郡，或为朔方，或升为西京，迁徙不常，名号亦因历朝而建。其地甲于诸迦，万山环拱，形胜巳极天西。有明洪武七年，始攺大同路为大同府，隶山西布政司，置四州七县，增设城堡，规制壮丽，远胜前朝，迄今因之。爰考其因革之大较：尧时和叔来宅，水有恒卫，治自崇伯，而神禹继之，成汤始立代子，代其昉于商乎？秦因燕赵之旧，置云中郡，则云中端自秦始。东西二京，式廓宏于前代，余威震乎殊俗。迨西北板荡，典午、德襄、李唐遂失河北，石敬塘乃割燕云。宋自陈谷一败，无复能窥太原尺寸，至契丹攺云。州为大同，其立名则自远始矣。金、元、明三世相因，而设府置帅，有明屹然立为重镇云。国朝以顺治五年逆贼姜瓖之乱，次年移府治于阳和镇城。良由圣天子在上，威武奋扬，故小丑叛而旋灭。否则如汉宣时，单于呼韩居光禄塞下，光武遣叚郴入居南单于于云中，晋封索头拓跋圭，自兹启土，直唐入沙陀。中原之地，一失则满，不可复得，殷鉴诚不远也。
某督饷云中，适当姜逆兵燹之后，城邑萧然，还方惨澹，非复昔年三云气象。环顾而兴慨者久之。乃二千石焕然胡君谋之督台佟公曰：地方经逆变扰乱，惟志书不可不存。志书不存，则山川形势及土俗人物，后人杳不知其端绪，非所以广舆图，表风尚也。力为购求，得制书一本，芟其繁芜，纂其要略，汇成大观。沧涵佟公见而喜曰：此诚不朽盛事也。遂为之序，以弁其端。顺治壬辰夏四月，钦差管理大同粮储，稽核兵马，兼管屯种户部浙江清吏司主事华阳刘国钦天京父撰。

[book_title]云中郡新志序
周官置内外史，外则采风，𬨎轩所寄。今之郡志，古之列国史，所系良亦巨矣。况夫肇造聿隆，制度考文之典，繄煌之郑重也。
今上聪明英武，文治翔洽，海内外咸若。戊子，大同密迩右辅，敢匪茹倡逆，越明年已丑削平，制驻府治阳和。余指七年庚寅夏六月，由昌剌奉命守兹，甫释袜韐，事之同草昧，且日侍制府帷幄。凡所咨阨塞石口士鸟全榖之数，多不获原册考究，每用是柎髀府。乘亟欲得前代典籍删润之，以成一王体裁，此职守法风志也。柰灰灺之余，散帙沦轶，西河氏昔订晋讹，今且安得三豕而辨之乎？礼失求野六购得明守注君承爵所纂大同府志，首尾二三册，与郡之学博子衿辈厅之参稽，通牒报可，遂辑其事而纂修焉。自今伊治始，庶其可以备方策，传来祀矣。然而纂固未易言也。著作雠校之举，稒扔曰修，经始曰创。方今五德乘旺，心龙兴鼎建之初，而云变陡作，规制又复一更，是且为修乎？
为创乎？第必尽其局而难除之，又领训之所谓羼也。班孟坚一代良史律历世纪等篇，何者不与子长符？其间华离曲折，固时致义之宜，要皆诵法乎孔子。孔子谓殷因夏，周固殷，其所损益可知，是不独论世已也。则夫百二十国之宝书，实式榷舆。今试鱿全志，而上下之象纬缠度，义和所不能变矣；山川崄夷，白阜所不能更矣；忠孝节义，耿之天壤间，圣人优起，不能易矣。他如田赋之登耗，徭役度贮之轻轻，类推，而文质薤肆，统不出所损益。是瑟不调，更弦可鼓；绩纴者纹锦异而经纬自定。此古今修篹之大肯也。愿志大目凡九，曰方舆，曰建置，曰食货，曰秩官，曰名宦，曰武备，曰人物，曰外志，曰艺文。其各志之属五十有奇，今武其款项。惟是旧编卷数颇滋，兹钩至十四卷，疑于繁简之至异。不知著书者连獾而言之。夫连獾第无害马尔。今者时移世异，即如宗籓挡款之类，则固有必不可。哓之者，吾虑连獾之以辞害义也。
矧鼎运方昌，日升川至，后来嗣缉，宁必侈之。甲乙部已手是编也，谓余为创不敢当，而第云仍旧贯，则夫奉一王而定新裁者谓何？司马氏云：刘雕为朴，存其体而已。此则余之不敢辞。顺治壬辰夏四月，中议大夫、知阳和府事，今升分巡河东兼管盐法水利兵备副使东郡胡文烨撰。

[book_title]云中郡志目录
乾集
一卷方舆志，序四、沿革、疆域、星野、山川
二卷方舆志，风景、形胜、古迹、风俗、封建、巡幸
坎集
三卷建置志，城池、公署、坊表、学校、仓驿、桥梁、祀典、陵墓
四卷食货志，赋税、丁役、物产
艮集
五卷秩官志，总督、巡抚、巡按、饷司、监司、守令、幕僚、教职、协将、都司、守备
六卷名宦志，忠烈、功业
震集
七卷武备志，兵籍、饷籍、守御、征讨、边警、抚款、关塞、边堡附民堡、烽埃
巽集
八卷人物志，征辟、甲第、乡举、里选
九卷人物志，忠义、孝友、卓行
离集
十卷人物志，事功、文学
十一卷人物志，贞节
十二卷外志，侨寓、仙释、逆变、灾祥
坤集
十三卷艺文志，碑记
兑集
十四卷艺文志，题咏、跋二

[book_title]云中郡志卷之一
大同府知府胡文烨纂修，同知张国宗、通判陈禹谟、通判谢祖悌，推官刘宏誉，应州知州岑绍祖，浑源州知州郎永清，蔚州知州、朔州知州胡养忠，大同县知县王度，怀仁县知县刘三章，山阴县知县赵民善，马邑县知县徐明弼，灵丘县知县罗森，广灵县知县范发愚，广昌县知县卞为麒校阅。举人丁大年，贡生徐化溥，廪生张元勋、李可大同校。
方舆志沿革
屹屹云中，鸿名肇久，帝王受命，或更或否，更否惟时，与运推移，邑不攺井，殿兹丕基志沿革。
古昔帝王之略，以疆二为首重。故姬宗八百，聿昭兴灭之典，而春秋城城必书。凡其无贬词，皆其急振举者，所以轸民社而广幅慎。大同倏丁戊子之变，国威赫濯，沦墟潴者几三年。所赖圣明在宥，忠荩上达，议以亟讲生聚，次第举行。自是而往，劬劳集于中泽，安堵再遘，典籍重光矣。云中郡唐分天下为九州，地属冀。帝命重黎之后和叔来宅。虞帝命禹来治水，始冀。帝以冀广，乃析冀方为幽、并三州。时地属幽，夏地属冀，摘封同姓为代子，地属冀。
周分天下为九州，地属幽。春秋为圵狄所居，代子僭号为王，赵襄子灭之，地属赵。显王三十六年，赵筑长城，从代西抵岚州，以备三部。赧王十五年，赵置云中、九原、代郡。武灵既破楼烦，林胡，攘地圵至燕、西至云，而中、九原皆置为郡。按云中旧城，在胜州榆林县东。圵九原旧地，在大同西圵，即唐攺丰州者。赵复筑长城，自代并阴山至高阙为塞。阴山在朔州塞外，高阙在而五原圵，两山相对，如阙甚高。
秦平天下，分为三十六郡，置云中郡，使蒙恬因燕、赵之旧，大筑长城备边。二世二年，赵成都君张敖来略代地。汉高帝二年，左丞相韩信来定代地。三年，置代郡。十一年，迁代于晋阳。以代边数被寇，遂使代王恒迁都晋阳。未几，复置代郡，更属幽州。十二年，分云中地置定襄郡。元朔二年，攺九原郡为五原郡。五原地，即今废丰州。建武十三年，省定襄郡，徙其民于西河。二十年，省五原郡，徙其民于河东。二十七年，复置五原、定襄郡。
帝命大尉赵憙画边防长久之规，憙上言复缘边诸郡。从之。永和五年，徙朔方来治五原。自吾斯等立车纽为单于，帅诸部攻破虎牙营，杀上郡都尉，寇凉、并、幽、冀，乃徙朔方郡。
建安二十年，并云中、五原、定襄、朔方郡为新兴郡。时诸部大扰，四郡吏民分散，乃省诸郡，合为新兴，魏王曹操之规置。
晋建兴元年，代公拓跋猗卢城盛乐、平城及新平城。咸康三年，代王拓跋翳槐城新盛乐。四年，代郡降于后赵。五年，代王拓跋什翼犍复迁于云中。太元十一年，代迁于盛乐。
隆安二年，魏主拓跋圭定都于平城。
宋永初二年，魏城平城郛，周回三十二里。景平元年，魏筑长城。
梁天监三年，魏主恪筑九城，用仆射源怀议，视恒、代要害可置戍者，量其高下大小城之。十六年，魏主诩城五原。
普通五年，魏攺怀朔镇为朔州。大同元年，魏置圵灵丘郡。即今蔚州。绍泰元年，齐筑长城。
陈太监十二年，周置蔚州。此蔚得名之始。隋开皇五年，攺肆州为丰州，复置定襄郡。七年，筑长城。十九年，筑大利城于朔州，以居突厥。大业三年，筑长城，役丁男百余万筑城，西距榆林，东紫河。唐贞观四年，置定襄、云中都督府。永徽元年，置单于都护府。
三年，徙瀚海都护府于云中。开元十一年，攺云、朔、蔚、代诸州属河东道。十三年，置横野军于蔚州东北，治安边县。
天宝三年，城大静边，徙清塞、横野军实之，又并受降、振武为一城。是后边塞少宁。十二年，置天安军于大同川之西。大同川在丰州址。
元和八年，徙西受降城于天德军。振武河溢，毁城，李吉甫请徙城天德军，李绛、卢坦曰：受降当碛口，据要冲，守边利地，欲避河流，不过退徙数里，奈何省一时之费，以隳万世策，无故而蹙地二百里。帝不听徙之。会昌元年，初置大同道，云、朔、蔚、应诸州，罢属河东。中和元年，以云、朔诸州属鴈门道。四年，分云、朔二州属河东道。
后唐天成元年，置彰国军于应州。三年，置寰州，治马邑。清泰三年，河东节度使石敬塘割山后诸州赂契丹，地入契丹。宋开宝三年，命防御马仁瑀略山后地。雍熙二年，命都部署田重进等取诸州，克之，师还，复陷于契丹，升大同府为西京。宣和四年，金以其地归宋，置朔宁军，随陷于金。嘉定三年，元木华黎败金留守胡沙虎，遂取云、朔、胜、丰。
元至元二十五年，攺云州为大同路，后复升为西京。至大元年，置蔚昌府。
明洪武元年，右丞相薛显、参政傅友德取大同，寻复陷。二年，副将军常遇春取之，都督汪兴祖取武朔州。三年，指挥金朝兴取东胜州。五年，置山西行都指挥使司。七年，攺大同路为大同府，隶山西布政使司。置四州七县。州日：浑源、应、朔、蔚附郭县为大同外怀仁、山阴、马邑、广灵、灵丘、广昌。十年，城蔚州，指挥周房堇役，规制壮丽，甲于诸边。二十五年，置大同、东胜诸卫。镇城五卫，东胜六卫，城定边、镇朔卫。三十一年，城阳和、天城卫。宣德元年，更蔚州卫，属万全都司。正统三年，置威远卫，北倚远边，南接朔州，最为要害。十四年，弃东胜。时乘舆播迁，诸卫什伍虚耗，时患拥逼，遂徙卫于内，弃东胜地。
天顺二年，城聚落高山。成化十五年，置左右卫儒学。十七年，城平橹卫。十八年，置天城、阳和卫儒学。二十一年，筑长城，起大同中路，至偏头关界六百里。城井坪。总督尚书余子俊言：威远至朔州七百里，寇入。兵力不相救，此山西转运必经之路，宜于适中置所筑城，以通警急。诏从之，边塞称便。嘉靖三年，城红寺五堡。五年，置威远、平橹卫儒学。
十八年，城弘赐五堡。总督毛伯温慨镇北不立属堡，斥堠鲜施，乃出塞规视，相地险𠃓，立镇边、镇川、镇河、弘赐、镇橹五堡，三月而工就，号曰圵路。二十二年，凿长堑。总督尚书翟鹏上言：大同五堡既立，北边少事，沟垒之险，独不施于五堡之东西乎？乃自镇边堡东至阳和，自镇河堡西至老营堡，凿为长堑。遂于堑内城灭橹、靖橹、考橹、威橹、宁橹五堡。后复城灭狐、破狐、残狐、败狐诸堡，布列堑内。二十四年，城镇羌四堡。巡抚詹荣又于弘赐诸堡之北添设，以相犄角，共筑镇羌拒墙、拒门、助马，所谓塞外四堡。二十五年，筑长城，补故创新，凡三百余里。
二十六年，筑长城，自丫角山以东至阳和、靖橹堡旧长城不足据者，悉增修如式。二十八年，城外塞塞如偃月形，东西皆附于旧塞。暗门、敌楼如制，如明代历代外考：附圵地来居。汉宣帝甘露元年，单于呼韩邪入朝，自请。愿留居光禄塞下，矢志保受降城。许之，命董忠、韩昌将兵送之，因留卫单于，助诛不服，赡给其榖米三万余。
光武建武二十五年，居乌桓于塞内。二十六年，遣中郎将叚郴授南单于玺绶，入居云中，郴将兵卫护之。二十七年，徙南单于部于西河美稷。
献帝建安二十一年，议者以南单于部久居塞内，与编户同，而不输贡赋，浸难禁治。单于入朝，魏王曹操，遂留之邺下，使右贤王归统其国，分其众为五部，居北部于新兴郡。
晋穆帝升平三年，燕主慕容俊居北部贺赖头于代郡。平舒武帝大元十六年，魏主圭居北部柔然于云中。
安帝元兴元年，魏居越勤莫弗部于五原。二年，魏居尉迟部于云中。
梁武帝普通三年，魏主诩居柔然于怀朔之圵。
元帝承圣二年，齐主居柔然于马邑川。
隋文帝开皇十九年，突厥突利入朝，立为启民可汗，筑大利城于朔州以居之。唐太宗贞观四年，既禽突厥颉利，降其众十余万，尽居之内地于丰胜、灵、夏、朔、代之间。宪宗元和三年，居突厥别部沙陀朱邪尽忠于五原。其人勇而善斗，每为回讫所苦，故尽忠与矛执宜率众内附。后以五原近回纥，遂徙之定襄，赐国姓。
论曰：中外之界，屹限乎南北，乃或利其兵力，或狃其哀词，得以居处内地，统论之，其来旧矣。曹置五部，晋封索头，唐纳沙陀始，曷尝非权宜之计？而根深盘固，甚且南北单于，大山吞噬，究为生民之扰。是在统一区宇者，驾驭有方，俾各得宁辑焉尔。
大同县：周大同川地。秦置云中县。汉为鴈门郡平城县地。魏为新兴郡，圵齐为襄阴县。隋为云内县，属马邑郡。唐贞观中为定襄县，开元间，攺为云中县。辽析云中置大同县，金、元仍旧。明因之。国朝顺治六年，议移西安附郭辽远，于府治讵体耶？亦权宜云尔。九年，复还大同。
怀仁县：秦云中县地。汉为沙南县，属云中郡。隋初为云州地，大业间，置大利县，属定襄郡。唐属云中。辽始析云中县地置怀仁县，金升为云州。
元复为怀仁县，属大同路。明仍调安东中屯卫卫所守御。国朝因之。
朔州：秦代、鴈门二郡地。汉为马邑县，属鴈门郡。魏为新兴郡地，晋置新昌郡。后魏置桑乾、神武二郡，又于定襄故城置朔州。北齐攺神武为太平，攺桑乾为广宁。隋攺州为马邑郡，治鄯阳。唐置朔州，后唐升振武军。辽为顺义郡，金仍为朔州。元属大同路。明仍旧，置朔州卫。国朝因之。
马邑县：秦汉属鴈门郡，北齐属广安郡。后唐置寰州，治寰清县。辽为马邑县，金置固州。元州废县存。明仍旧，置千户所守御。国朝因之。
应州：古唐国，属代，后属赵。秦、汉为阴馆县，后魏属神武郡。后周郡废，置阴城县。唐为金城县，后攺应州，以龙首、鴈门二山南北相应故名。后唐置彰国军节度。元复为应州。明仍旧，置安东中屯卫。国朝因之。山阴县秦鴈门郡阴馆县地，后魏属神武郡。隋置神武县。唐属马邑郡。辽置河阴县，属应州。金置山阴县。元并入金城县，寻复置为山阴县。明仍旧，置千户所守御。国朝因之。
浑源州：战国属代，后属赵。秦属鴈门郡。汉为平舒、崞二县地，属鴈门、代二郡。隋为平寇县。唐为浑源县，因八水合而浑流故名。金升为浑源州。元初，攺为恒阴县，隶西京。至元间，仍为浑源州。明仍旧，调安东中屯卫、中前二所守御。国朝因之。
蔚州：春秋属晋，战国属代，后属赵。秦置代县。汉封代王于此，为代国。后魏置怀荒、御远二镇。东魏为北灵丘郡，后周为蔚州。唐初，没于突厥，破突厥，复为蔚州，又攺为安边郡，治兴唐县。五代攺兴唐县为灵仙县。辽置中顺军，金、元皆为蔚州，治灵仙县。明洪武四年，省灵仙县入，置蔚州卫。卫属宣府。国朝因之。
广灵县：汉代郡延陵县地，后魏为怀荒、御远二镇。隋属上谷。唐为安边县地，后攺安边曰兴唐，属蔚州。后唐置广灵县。辽、金、元皆属蔚州。明仍旧。国朝因之。
灵丘县：汉属代郡，因赵武灵王所葵故名。隋初，以县属蔚州，后属鴈门郡。唐复属蔚州。金置成州，元为灵丘县。明仍旧。国朝因之。
广昌县：古飞狐口。秦汉为广昌县，属代郡。东汉属中山国。隋为飞狐县，属易州。
宋为飞狐军。金元因其地东南涞水所出，又名涞原郡。明为广昌县，属蔚州，置守御千户所。所属宜府。国朝因之。
论曰：大同，幽并之咽喉，世世为中国重。自时有变迁，名有因革，穷诘古昔，犁然可按。帝尧经营，和叔来宅，崇伯治水，故堤累累。神禹继之，恒卫仍从。汤既放桀，爱立代子，则代昉自摘也。秦并天下，因燕赵之旧，置云中郡，则云中昉自秦也。炎汉之盛，威加殊俗，式廓最宏。典午德衰，西北板荡。李唐季世，遂失河北。敬塘谋逆，乃割燕云。宋败陈谷，遂不能窥太原尺寸。比契丹移牧燕山，攺云州为大同府，则今名自辽昉也。金、元因之，至明而设府置帅，遂称重镇。
国朝一仍前代。顺治六年，缘逆变，暂镇于阳和，属隶如旧。考而镜之，固古今兴革之大较也。
方舆志疆域
记里何鼓，邮表何壤。此疆彼界，尺土不爽。相彼酂候，图书先访。无事𬨎轩，犁然指掌。志疆域。
云中郡东至保安州深井界三百六十里，百至右卫黄王山墩二百五十里，南至鴈门关二百四十里，北至长城一百里。广六百余里，轮五百余里，至京师七百里余。赵为云中、九原、代三郡，东至燕、上谷界，西至秦界，南至鴈门界，北至长城，广九百里，轮四百里。
汉为五原、云中、定襄、代四郡，平城一县，东至上谷郡界，西至朔方郡界，南至鴈门郡阴馆县界，北至长城。五原郡治五原县。属城十五：曰九原，曰固陵，曰稒。阳，曰临沃，曰文国，曰河阴，曰蒲泽，曰南兴，曰武都，曰宜梁，曰曼柏，曰成宜，曰莫觉，曰西安，曰阳河。
云中郡治云中县，属城十：曰咸阳，曰陶林，曰犊和，曰沙陵，曰原阳，曰沙南，曰北舆，曰武泉，曰阳寿。
定襄郡治成乐县。属城十一：曰桐过，曰武都，曰武进，曰襄阴，曰武皋，曰骆，曰安陶，曰武城，曰武要，曰定襄，曰复陆。
代郡治代县。属城十七：曰桑乾，曰道人，曰当城，曰高柳，曰马城，曰班氏，曰延陵，曰狋氏，曰且如，曰平邑，曰阳原，曰东安阳，曰参合，曰平舒，曰灵丘，曰广昌，曰卤城。
平城县，别属鴈门郡。此汉之四郡也。今四郡之地，惟代郡、定襄。丽在版图，云中即所弃东胜地，五原即丰州地。唐居突厥于旧部，巳非复赵、汉之疆。晋为新兴、代二郡。平城、马邑二县，四至与汉同。后魏恒州、代析十九郡，东西南至与汉同，北至大碛。隋为五原、马邑、定襄三郡，灵丘、飞狐二县，东至涿郡怀戎县，西至楼烦郡界，南至鴈门郡界，北至长城，广七百余里，轮五百余里。
五原郡治九原县，马邑郡治善阳县，定襄郡治大利县。唐为云中、马邑、兴唐、九原四郡、单于、瀚海二都护府。东至妫川郡，西至楼烦郡，南至鴈门郡，北至长城。后唐为云塑、蔚、应、寰五州，天德军，东至妫川，西至岚。州南至代州界，北至契丹，广六百余里，轮三百余里。辽为西京大同府，丰、云内、蔚、应、朔、武、东胜七州，天德一军，西至河，东至奉圣州，南至宋分水岭，北至长城。大同府治大同县，属城六：曰云中，曰天城，曰长青，曰奉义，曰怀仁，曰怀安。丰州治富民县，属城一。曰振武，云内州治柔服县，属城一曰宁人。
蔚州治灵仙县，属城四：曰定安，曰孤狐，曰灵丘，曰广昌。应州治金城县，属城二。曰浑源，曰河阴，朔州治鄯阳县，属城二。曰宁远，曰马邑。武州治神武县。东胜州治榆林县，属城一。曰河滨，天德军治中受降城，属城一曰宁边州。金因之。
元为大同路录事，同浑源、应、朔、丰、东胜、云内、蔚七州。东至保安州界，西至武州，南至代州，北至大碛，广八百余里，轮五百余里。
录事司治大同县，属城四：曰白登，曰宣宁，曰平地，曰怀仁。浑源州治浑源县，应州治彰国军，属城二。曰金城，曰山阴，朔州治唐马邑，属城一曰鄯阳。丰州治天德军，属城一曰富民。东胜州治唐所徙东受降新城，属城一曰东胜县。云内州治中受降城，蔚州治忠顺军，属城五：曰灵仙，曰灵立，曰飞狐，曰定安，曰广灵。
云中郡总图云中郡图云中郡属图。
大同县。附郭。编户二十六里。东至洪州界，西至右卫东望庄，南至应州张家庄，北至猫儿庄，广轮皆二百一十里。
怀仁县府属。编户九里，近裁为八里，在府西南七十里。东至大同县新桥，西至清凉山，南至赵家疃，北九至大同县苟家寨，广四十五里，轮六十五里。
浑源州编户一十一里，在府士东南一百二士十里。东至广灵分水岭，西至应州罗家七庄，南至灵兵县林蔡家峪，北至大同瓮城口驿，广九十五里，轮一百六十里。
应州领县一。编户二十里，在府南一百二十里。东至浑源州罗家庄，西至山阴县潘名庄，南至繁峙县茹越岭，北至大同县三山门，广七十五里，轮八十里。
山阴县属应州。编户七里，在州西六十里。东至应州长乐村，西至马邑县新村，南至代州佛宿山，北至怀仁县黄花岭，广五十二里，轮七十五里。
朔州领县。编户八里，在府西南二百八十里。东至山阴县新村，西至太原府荞麦川，南至太原府崞县叚家铺，北至大同左卫屯田所马邑河，广一百四十里，轮二百里。
马邑县属朔州。编户八里，在州城东四十里。东至山阴县新村，西至州七里河，南至鴈门关界，北至洪涛山，广七十三里，轮七十五里。
蔚州属县三。编户一十六里，在府东南三百五十里。东至保安州美峪口，西至浑源州乱岭关，南至唐县石臼村，北至怀安卫神仙口，广二百三十里，轮二百九十里。
广灵县属蔚州。编户八里，在州西六十里。东至州苏家疃，西至浑源州乱岭关，南至灵丘县义泉岭，北至在同县桦涧岭，广一百五里，轮一百里。
广昌县。嘱蔚州。编户：西里，在州东一百五里。东至直隶易州石桥林，西至灵丘县白阳铺，南至直隶唐县石臼村，北至州里石岭，广一百一十里，轮一百四十五里。
灵丘县属蔚州。编户一十里，在州西南一百六十里。东至广昌县马岭铺，西至浑源州蔡家峪，南至直隶阜平县铁岭口，北至广灵县义泉岭，广八十里，轮一百九十里。
论曰：画疆分野，本九州铸鼎之义，而周礼备列职方，制秩秩也。云峙鴈北一垣龙荒包括无外。四州七县，以暨卫戍村落，历历天府之雄。即时值迁转，规画，万祀不攺，悉延袤而详载之，非独稽道里之远近，幅陨之广獈，所以明职守而奉版章者，端在此矣。
方舆志星野
倬彼云汉，玉绳亓耿。河岳精华，垂垂如璟。蓬容不著，天矢夜炯，盛世之瑞。景卿勒鼎志星野。
恒山入昴五度。大同正属恒山。自胃七度至毕十一度，为大梁、大梁为赵大同，赵之北郡。云中，入井二度。昴、毕正赵之分野，而各星所主，且与地方人事相紊。合大同之占毕、昴，固不易之訦也。
又天原发微曰：析城、王屋、太行、恒山、碣石，西倾、朱圄。其次曰大梁、析木，以负北海神，主恒山，曰辰星。此以补缠次之遗。
昴宿图。
步天歌曰：昴七星一聚实不少，阿西月东各一星，阿下五黄天阴名。阴下六乌𫇴稿营。营南十六天苑形。河中六星名卷舌，舌中黑点天谗星。砺石舌旁斜四丁。昴十一度下为日月中道，天之耳目也。又为旄头，主边外，大而尽动，若跳跃者，边外大兵起。一星独动，欲犯边。荧惑守其北，燕赵兵起。太白守之，边外兵动。
天河一星，在胃东。月一星在昴东，主女人灾福。
天阴五星在毕柄西，主从天子弋猎之臣。
天苑十六星，在昴毕南，如环状，天子之苑囿，养禽兽之所也。
𫇴稿六星，在苑西，以供苑养也。
卷舌六星，在昴北，天谗之外，主口语，以知谗佞。
天谗一星在卷舌中，主医巫。
砺石四星，在五车北，主磨砺锋刃。
毕宿图
步天歌曰：毕恰似爪乂八星出，附耳一星毕股光。天街两星毕背旁，天节耳下八乌幢，毕下横列六诸王。王下四阜天高星，节下圃圆九域城。毕口斜对五车口，车下三柱任从横。车中五个天潢精，潢畔咸池三黑星。天关一星车脚边，参旗九个参车间。旗下直建九斿连，斿下三十鸟。天园。
毕十七度，主边兵弋猎。其大星曰天节，一曰边将，主边外之尉也。明大，则远方来贡；失色，则边兵乱；动摇，则边兵起。木犯，有军功。张衡曰：毕为天马。昴毕间二星曰天街，主国界。街南，阳国中夏；街北，阴国边外也。金、火守之，边外兵起。附耳一星在毕下，主听得失。星明盛，则中国微，有盗贼，边堠警。动移，则谗佞行，兵大起，边尤甚。天节八星，在毕南，主使臣之所持也。
诸王六星在五车南，天汉之中，主宗藩。天高四星，在参、旗西北，近毕，此台榭之高，主远望气象。不见，官失守。
五车五星，三柱九星，共十四星，在毕东北。五车，主天子五兵。西北曰天库，主太白，秦也。次东北曰天狱，主辰星，燕、赵也。次东南曰天，主，岁星，鲁、卫也。中央曰司空，主镇星，楚也。次西南曰卿，主荧惑，魏也。五星有变，各以其所主占之。
又镇星舍五车，燕、赵大旱。三柱一曰三泉，一曰休，一曰旗。五星明，柱皆具，则仓廪实；不具，则国绝食。天潢五星，在五车中，主河梁津渡。咸池三星，在天潢南，鱼囿也。天关一星，在五车南毕西北。亦曰天门，主边塞事。参旗九星，在参西，五车之间，天旗也。明而希，则边警不动。流星入北地，兵起。玉井西南九星曰九斿，天子之旗也，主边军进退。金火守之，兵乱起。
天苑之南十三星曰天园，植果莱所也。
按昴七星曰髦头，边外星也。
毕曰罕车，为边兵。尔雅曰：浊谓之毕，故掩兔之毕，或谓之浊，因以名星。苏竟曰：毕为天纲，主纳罗无道之国。武王伐纣，求助于毕，是也。昴、毕同宫，曰大梁之次。大同，赵北郡，在天街之南，是为阳国。其正占毕、昴无疑。
论曰：羲和命而象纬明，璇玑具而七政齐，保章设。而九土辨一行云：星之与王，以精气相属，各随其所至而应验之，此知分野之若桴鼓。是以望剑气而识丰城之光，宴太丘而庆贤人之聚，有由然也。圣人神道设教，观天文以察变，理固不容舛矣。
方舆志山川
云带其腰，雨濯其足，源源而来，委委而属，空灵之秀，人物之毓。鹿塞龙潭，山高水绿。志山川。
云中郡溯原起阳和。旧镇雄山，多源于阳和之白登山，又伏鹿山而西，为阳和之断头山、采掠诸山，是其西南而迤逦者。至于翠屏当面，如帏抱城，相传为云门山间中张司马名书镌石，岿然北台者，是也。及考辽志，青坡山在长贵县。梁元帝横吹曲云：朝跋青坡，暮上白登。则此山之为青坡山居多。水则从边外来。旧志云：威宁海在城西二百二十里，绕北而东者，乃其发源也。又马邑河从西北山凿石引出城北，东流，万锦滩，园圃皆其灌溉焉。
伯与云：大同之山脉自太行而来，由鴈门入应州，更东至浑源，乃突屼而起为桓山，透迤而西而南为广灵、蔚州之留老山、倒剌山。而六棱雄于广灵，源于应州之龙首，西为镇城之方山，南垂为采掠、白登山，历右卫马头、丫角以入偏头，而渐达于牛湾、黄河。此则山之大势也。
雷公山城西北一十里，有雷公庙及龙亭，旱祷辄应。
武州山，城西二十里，武州川水出焉。七峰山，城西南四十五里，又名玉龙山，有石洞、天桥。卢朐山在五原，见汉书。缘胡山在祯陵县，见汉志。纥真山城东北五十里。其山冬夏积雪。唐昭曰：纥真山头冻杀雀，何不飞去生处落。即此神。山城北四十里。七宝山城北四百余里，古丰州境。山下有古城，相传为汉五原郡。或云金人所筑。黑山城西北四十五里，古丰州境，与云内州夹山，东西相连。石碌山城西北五百里故平地县东四十里。山出石禄。官山。城西北五百余里，古丰州地。山上有九十九泉，流为黑河。焦山城东一百八十里。朝那山、牛头山，张仁愿受降城所置堠处。朝那一名牟那。呼延谷，有归唐栅。车路。
双山城西南一百三十里。双化岭有二，一在府西二十里，磐踞百里余，世传有二僧共化于此，故名。岭西有古寺迹。一在朔州西南。山有二：一在应州西四十里，接山阴界。一在右卫南四十里。威远卫东三十里，名大小南山。采掠山城东北四十里。其山多出药材，上有采掠大王庙及采掠观。牛皮岭城东六十里有牛皮关。高山城东八十里。丰稔山城东一百七十里。牛心山有二：一在府城西南一百八十里，一在府城北一百九十里。胜山城西南二百三十里。三宝山城北二百七十里。弥陀山城西北九十里，上建关王庙。禅房山城西南六十里，上有寺塔，皆创自辽白登单于台。
按白登因汉高之被围，汉武之自将待边，后世遂皆名曰登。一在城东七里，一在城北百余里，属阳和大都。城北者汉高帝之古迹。
拂云堆古碛口在丰州，有王昭君青塳。方山城北五十里有拓跋、魏二陵，俗传岐王墓。奚望山。斗鸡台在大同，见金志。以上并府城。
清凉山，在怀仁县城西二十里，以有甎塔，及有利国铁冶。锦屏山城西南二十五里。山旧有瓷窑及铁冶。金龙山城西南三十五里，有泉，与马邑金龙泉相通。圃山城西北三十五里。楼子山城西一十五里。大峪山城西南十里。南通鴈门等关，西通左右卫诸城堡。向议筑城未就。小峪山城西南四十里。石井山城西十里黄花岭旁。金仙洞县石如楼殿。并怀仁。
恒山，在浑源州南二十里，即北岳也。初入山，迤逦而上，有步云路、翠雪亭，其巅最高三处，名天峰岭。岭下建北岳观。观侧有飞石窟，前有虎风口。东南五十里有潜龙泉，祷雨辄应，能愈疾。东有夕阳岩、通玄峪、碧略幢。东南有果老岭、白虎峰。北有琴棋台、会仙府、聚仙台、得一庵。又东北有白云堂、望仙岭东半璧有集仙洞。东北有紫芝峪，西南有石脂图诸胜。柏山与恒山相连，多柏，故名。翠屏山二怛山之南，其秀丽如翠屏。五峰山州东，五峰如削。昼锦山城西北二十五里。元公孙亮由御史仕至尚书而还，故名。封龙山，一名龙山，州西南西十五里。夏时雨过，山气上腾如虹。东北有惠岭，秀丽可爱。下有黑龙池，云气上升即雨。有东有五峰山，上有三阳洞，皆为胜槩。金末李治、元好间、张德辉常游此山，时号龙山三老。玉泉山，在封龙山东北五里，形势相连，上有泉，洁如玉。玉华峰州南十里，峰峦秀丽，形如削玉，即恒山之左。马鞍山州城西北，与昼锦上连。龙角山州北二十五里，其形曲上，雨峰如角，故名。孙膑山，州东南六十里，因上有孙膑寨故名。西麓有砻涓寨，相距数里。
南麓有千佛洞，皆凿石而成。凤凰山州西北七里，其形如凤。神溪之水发源于麓，明秀可爱。吴伯与评略云：八山旋而环绕处此，马鞍、龙角不在内并浑源。
龙首山在应州城北，延袤千里，比为山首。山之南跨云中。鴈门山州城西南，北与龙山相望，故州以应名。云山城东南四十里。茹越山州南。三十里，壁列如屏，所谓南山之麓。林木深秀，内多幽境。翠微山东南三十里。龙湾山州西南四十里。上有龙池，旱祷多应。西南是茹越岭，连繁峙县界。香峰山，在茹越口龙湾之南，上有香峰古寺及石甃井。并应州。
佛宿山，在山阴县南三十五里，金王拱碑云：文殊大师留宿处。山上出水，名何家泉，又名覆宿山。黄花山县北四十里。龙门山县南三十里，亦名隘门。上有射御台。后魏文成帝尝射于此。有碑记，其阴刻从臣姓名。桦皮岩县西南四十里。石滹滴水，旱祷有应。并山阴。
翠峰山，在朔州西南七十里。东连石碣峪，北接马𮪣山，道通宁武军山口，西至陀罗台山，磐踞二百余里。山阳有石洞，中有石佛。蒋山州西南八十里。燕京山州南一百二十里，一名管涔山。上有天池，汾水出焉。
东灵山州西一百余里，旧武州地。金箫融为州剌史，尝于此山建台亭，以时游眺。神武尖山，州东南一百里，即武州山之别峰也，贺拔氏宗族居于此。元姬山州北，魏道武侍姬李氏善讴，卒葬此，故名。牟那山，州北三百里。隋大同。城旧墟在此。近耳觜城及秦长城。天德山州北。汉李陵自居延行至天德山，辽太袓平党项，遂破天德，皆此。夹山州北三百四十里。辽主天秨避女直奔夹山，即此。三答巍山，州西北二十五里，山半有泉，旱祷辄应。正统是，居民为建祠。契吴山州东北五十里，与洪涛山连。玉屏山州西北六十里，西接襄山，金李纯甫居此。贺兰山在州南，即贺人，非宁夏之贺兰。弹子山州城北八十里。黑垛山州西北三十里，独出群山之表，丰王墓在其上。另山州西北六十里。苖家山州东北三十里。石磴崎岖，仅通人行。龙虎山有唐尉迟恭墓，并朔州。洪涛山，在马邑县城西北十五里，一名漯头山。灅水出马，七泉涌流，俗名涛泉。紫金山县南五十里，高二十余里，绵亘数百里。雷山县北十余里。
太和岭县西南五十里。西北有杨六郎寨，墓址犹存。笔架山县南五十里余睹谷，金执辽主延僖处。并马邑。
九宫山，在蔚州城东三十里。金章宗避暑于此，因号九宫山。道通易州。金置巡校司。高是山州西。
北七十里，滋水出焉。其东三十一里相接。倒剌山州西七十里，一名雪山。襄州北八十里，西接应州。太白山有二，一在州东南三十里，多奇石，旁有石洞，产红土，可作印色。相传周穆王乘八骏至此，马毙，其血化为土。其一在灵丘县南二十里。山有钟乳穴，穴中乳滴，如县穗然。永宁山州东南五十里，金章宗游猎，尝驻此。人头山州北一百二十里，以形似中。松子山州东南六十里，多松实。麻田山州东南七十里，内有王喜儿仙人洞，春内多种麻，故名。并蔚州，千夫山在广灵县城西北五里。相传前代遣千人取花斑石祭，祷而后取。今神祠尚在，县民祈福于此，故又名千福山。加斗山县东南二十里，有圯城，形迹犹存。天井山县西南二十里，有天井寺，故址寺有井深五六尺，虽旱不竭。九层山县西北二十五里，上有九层崖。
石梯山县西二十里，有石磴，陡绝似梯。直峪山县西南十五里，下有小河注壶。流水。平顶山县北三十里。巧八山县北三十里。其山居中，四围七山相向。东南十五里有滴水崖，泉脉自穴中出，滴水成池。牛栏埚山县北三十里。其山周围有石。栏。老山县东北三里，其山皆石。林管山，县西南四十里，下有泉，入壶流河。瓦房山县东北四十里，形如瓦屋。华山县东北四十里。其山产桦，上有三分砦。白羊山，县西五十里，上有白羊寺，遗址尚存。
望狐山，县西五十里，世传有神人引狐入山，故名。壶山，县东南一里，平地一山，下有乱泉涌出，与壶流河水合流，上建丰水神祠。玉峰山县南一里，两峰突出，如剥玉，世传仙人采芝于此，今石上有足迹存焉。鞍子山县西三里。二阜相连，宛若鞍形。社台山县西南隅，石岗如台，上建龙王庙，王人季夏飨赛于此。飞凤山县东北二十五里。黄龙山县西三十里，昔有黄龙见，故名。六棱山县西七十里。其山前后各垂三棱。临灌山县西南四十里。
上有石夹，流泉数里，以资灌溉。留老山城南二十里。昔元吉弃父于此，其子元孝谏而载归，故名。火烧岭县西北五十里。并广灵。隘门山，在灵丘县东南二十里，壁立直上，极为险隘。溏河经行处。后魏于此置义仓。宋设关防，以稽行旅。圣水山县西北三十里。山下有泉，天旱取水。祷雨辄应。狐山县东十八里。花山县西北十二里，春花赛开，故名。恶道山县东北二十里，险峻难行，故名。龙泉山县东北二十里，下有泉。三山县东二十五里，三峰巍峙。太白巍山县南二十里，其山极高峻，回绕下八盘雪积，春暮不消。银钗岭，县东二十五里，两旁高山峙立，相传妲巳过此堕钗，故名。并灵丘。
香山有二：一在山阴城县南三十里，一在广昌县西南十五里。上有古寺，松柏葱郁，花木繁盛，香气远闻，号胜境焉。臼石山，在广昌县南二十五里，有谷名曰石口，路通保定府。唐县。七山县南三里，七峰相连。登梯山县西南四十里，直上如梯，又名登梯岭。黑石岭县北五十里，上多黑石。雕窝崖县东六十里，旧有银洞，今塞。驿马岭县西五十里，相传妲巳到此死驿马，故名。
插箭岭县东南三十里，相传宋杨彦朗插箭于此。铁岭县东四十里，砂石似铁。并广。灵。盆山，在天城卫城东十里，其形似盆，故名。上有石洞。神砂山城东南六十里，其山尖峰供出，望愈远愈高。晚霞山城东南，日落晚照，霞彩灿然，故之。其形似莲花，又名莲花山。孤峰山城南二十里，由平地起，故名。上有风神庙，每遇大风不止，祭之即息。福禄山城东北十里许。二郎山城东北十五里。上有一泉，不涸不盈，取之不竭。上建二郎庙，遇旱祈祷辄应。并天城。
杨铁山在右卫城西南二十里。黄家山城西北十里。边家山城西南二十一里。圣山城西三十里。平桓山城北三十五里。大青山城西五十里。玉林山城西二十里。黄土山城西五十里。东圃山城西三十里。俱右卫。
红山在平橹卫城北三十里，王石绝红，乃是古名。磨儿山城西北五十里。山形险峻，周环如磨。又古今用武之地。昔单于把秃王与汉兵转战数日于此，今建以庙。傍有碧峰，古洞幽邃，人莫敢入。中平山城西北五十里。石山有二，一在府城东北一百八十里，一在左卫城东六十里。
吴二山，在威远卫城西。西平山平橹城西北五十里。吕公山城北四十里。小青山城西北十三里。并平橹。又考之，丘家岭，在府城西北三十里。野狐岭府北二十六里。拖皮岭府西十五里。傅家岭，在左卫北五十里。啼哭岭左卫西北三十五里。长安岭右卫城北二十五里。忙牛岭右卫西二十里。红王岭右卫东南十五里。盘石岭，右卫东四十里。太和岭马邑县东南六十里岭北口西。
山上有隹吉寨，宋杨将军屯兵之所。飞狐吸即常山之支。
磨笄山在蔚州，一名马头山，纪有辨。
最高峰在平橹卫，总督翁公所名。俱域内山之可述者。云中天下之脊，地形极高，故多上脉而少未流。东。则为御可，源自境外，从东北入口，经得胜堡而南，由府东门外折而南三十里，与十里河水会，注桑乾河。西南为十里河，自西北四十里绕府城南三十里，与御可合襟，并入桑乾。其远而与海通者，则奄遏下水海。黄河经金城、故北地，入五原、云中，历东胜、武川州，而南流平阳河东之西界。若马邑则有桑乾河，东经山阴、应州，至大同县界，又东历宣府之顺圣、西城、保安州，入居庸，以达芦沟入海。在广灵有滋水，东经蔚州北，绕襄山东麓，至宣府顺圣东城，合流桑乾。又有呕夷河，与浑源沪水，东南入倒马。广昌有拒马河，东南入紫荆。此则水之大略也。
水磨河，在府东门外，奄遏下水海府西北二百里，水潮无常，纳大纲、小洞、大汇、小汇、四海及银海水诸细流。
黄河北自东胜州界而来，历废武州西北二百五十里，南流，入太原府保德州界。桑乾河，源出马邑县北洪涛山下，经山阴、应州、大同县界，东南入芦沟河。又按水经，其河源自太原汾阳北下之天池，伏流至朔州马邑县雷山之阳，汇为七泉，曰上源，曰玉泉，曰三泉，曰司马洪涛，曰金龙池，曰小卢，曰小浦，七泉合而为一，是为桑乾河。金河，在古云内州东南一百五十里，西流入天瑞泊。其泥色似金，故名。紫河府西北四十里。源自古丰黑峪口，西入云内州，东合黑河。黑河府西北四百里古丰州界。源出官山，由云内州至东胜州入黄河。
天瑞泊，在古云内州之西。武州川府南十五里，又名合河，源出白羊山溪谷中。御可源出府东北开山口，与得胜河两源合流，经府东门外。金大定中所立边元中碑，折而南，民资灌溉，与武州川水会，注桑乾可。金河泊府西北五百里古东胜州境。
上承紫河，南流入黄河。
兔毛河府西二百里骆驼山，流过废东胜州，入黄河。
君子津府西北五百古东胜州界。汉桓帝时，有大贾赍金行至此，死，津长埋之。其子寻父丧至，悉以还之，一无所取。帝闻之曰：君子也，遂以名。
沙井府西北四百里古丰州，其外即界壕，古沙陀也。沧头河府西百二十里。威远卫南。临乐、没越泺俱在城西四百里古丰州界。葫芦海府北二百里。以上并府羊圈海右卫城东南五里。三家川卫北五十里，三家河卫北五十里。小边外南大河卫南二十里王石匠河卫西南四十里。马营河卫北五十里。南小河卫南关近门。杨千户河卫城南。箫官人河卫西二十里。并右卫。
天河天城卫南一里，流至城北，常泥泞不易过，故名。廖家河。左卫城自西游东，衿带城北。汤旗河平橹卫城西北三十里。姚、赵二河卫北三十里，流入沧头河。细水河井坪堡南十里并各卫。
上石井怀仁县西南一百里。下石井县西南一百二十里。镇子海县东一百五里，周回二十里，西北有泉，深不可测，遇旱祷雨辄应。南河也县南五十里。双井县城西南一百一十里。相传地一丈涌泉一所，今砌二井并怀仁县。
浑源川在浑源州西南，源出叹玉峪，分流至州西北，汇为大泽，西流入神溪。崞川在州西南，源出应州安西镇，折而北注于桑乾河。凝水州南七十里，西南入温泉水。温泉出宣谷，其水温热若汤，浴之能愈百疾。黑龙河州城秀岭之下，云气升，不三日即雨。神溪水州北七十里，中有孤石，方亩，高丈余，有律中祠，周回泉混出，傍有受水池，虽隆冬不冰，俱西南流。李峪山州西南一十五里。乳泉水州西二十里。凌云口水州西南三十里。磁窒水口州南十里，东西分水，引入城上。并浑源。金凤并在应州旧城内东北隅，相传晋王李克用生时，有金凤飞出，故名。
龙湾泉州西南四十里。大小石峪水，俱自城南流，至西旧城外，合注桑乾河。浑河州东二十里。唐泉州东二十里，冬夏长流，傍有镇国将军唐鉴墓。圣泉州东三十里北胡疃平地，冬夏长流，旱祷辄应。并应州。
沙家泉在山阴县。神泉在山阴县西北四十里，一泉三眼，水白而甘，并山阴。灰河，在朔州城南三里。源出宁武军山口，北流至洪崖村，伏流十五六里，涌出，经城南，至马邑入桑乾河。居延川州北云内境，一名居延泽。汉苏武尝因于此。神池州西南九十里，东南有古城遗迹。七里河州北七里，源出洪涛山，下流经酸剌村，东南合灰河。泥河州东七十里。宁边河州北二十里洪涛山之阳，水连桑乾。圣水井州西北三塔嵬山下，其水潦不溢，旱不涸，郡人遇旱，祈祷辄应。并朔州。
灅水，源出马邑县城西北洪涛山，即桑乾之源也。汉书谓之治水，水经谓之溹涫水。金龙池，在县西北十里洪涛山下，有水一泓，深不可测，严冬不冰。后魏以来，人传池有二龙，时化为马，一骊一黄，遇天阴晦辄出。
民间之马遇之生驹，神骏，或有角，如鹿茸然。恢河县南五里。发源宁武山口，北经流红崖村，伏流十五里，至塔底地复出，经朔州马邑县城南，东流至庄头村，入桑乾可。黄水河县南二十里。泥河县东北三十里。鄯河县东三十里。
呕夷河，源出浑源州东南五十里□峰岭，至今峰口沟堂山之水自西北来，合流，东南经灵丘、广昌、倒马关、定州界，注魏河，入海。
周职方曰：并州川曰呕夷。又名唐河。并马邑。
壶流河在蔚州城北二里。源出广灵县，壶泉自西南而来，绕城北，东南流，入安定县西界。金河州东八十里，源发五台山，其水映石如金，内有临洞，水泉如盆，酌之不竭，注之不溢。
七里河州东七里。滋水有一，二在蔚州西南三十里南马庄，一名神水泉，东北入壶流河。一在灵丘县西南，回岭悬流五丈，湍激之声，震动山谷，东流入唐河。乾河州东南三十里，源出太白山，流二里，出口四散，灌溉民田数十顷，入壶流河。
渡口河州东北九十里。正德间，巡按王时中筑桥并蔚州。莲花池州东北六十里，周围一百五十步，其水温暖，有荷花汤。浴泉在五台山内，浴之可愈疾。二泉一凉一热。
丰水在灵丘县东南平地，一山，乱泉涌出，东流为葫芦水。有丰水神祠在焉。作疃池县西方十亩，其水潜缩，中约五亩，遇雷雨动作，则水涌涨。
集兴疃池县南十里，其水清湛，冬夏不竭，注壶流河。
壶流河，古名滋水，源出广昌县西西三十里沙泉山下，水名沙泉，东注合壶川山下水名神泉，二水合流，其形如壶，故名。经蔚州，注顺圣川，入于桑乾。
枕头河县南三里，其源出自翟家疃，东注壶流河并广灵。觉山井在灵丘县城东南三十里，环堵皆山，而井在其中，深可三百尺。
驮水县南十里，俗传僧畜驴驮桶，自下山取水，时人识之，僧遂酌水注桶，自驮而去。
黑龙河，源出县西四十里黑龙谷，上，建黑。龙神庙南入唐河。涞水发源广昌县城，南，流入保定府易州并灵丘。
木瓜涧在广昌县。唐乾宁间，李克用计燕师刘仁恭遇战于此。
拒马河，源出县南三里七山下，即涞水之源也。相传杨彦郎拒敌于此，故名。又云：金章宗至此，乏水，见土色润，以鞭指得水穴，马跑饮之，又名跑马河，流入紫荆关，抵易州并广昌。
又考之，白道泉，在府城北，相传即饮马长城窟。石窟寒泉府西三十五里石佛寺。
三圣井府城东一百二十里沉家窊。俗传元帝驻跸于此。饮马涌泉，在天城卫西南角百步余，其水万人用之不竭，终年不用不溢。
西涧泉，在平橹卫西南一里，滔滔涌出，其济无穷。乳泉在浑源城西。
灰泉怀仁悬城东二十五里。元大德乙巳夏，大同地震，有声如雷，怀仁县城裂二所，涌水尽黑，漂出松柏朽木，即此泉也。
莎泉怀仁县城，后魏尝以此名县。杨泉朔州城，尝有鲤鱼化虹之异。小浦泉在马邑县。玉泉马邑城西北上源泉之右。上建龙王庙，祷辄有应。
上源泉在马邑西北雷山前，距城十里。细卢湾泉马邑西北金龙池东，相拒里许。暖泉，在蔚州城西，其水夏凉冬暖，民资灌溉。金波泉，在蔚州代王故城，其味甘美。海子泉州北一百五十里，隆冬不冻，盛夏逾寒。饮马泉州西十里许，父老云：唐大宗饮马于此，后因名。
白马泉灵丘县城西北四十里。旧傅汉文在潜邸时，经此，乏水，白马跑地得泉。瑞泉广灵县城西五十里白羊山内，瀑湍奔腾，如唾玉。石夹泉县西南五十里临灌山，其泉自石缝中突出。
洒雨泉县西南五十里直峪山，源从石孔中突出，遇旱，使众妇人泼洒之，遂雨。其泉尝灌田数十顷，比注枕头河，东入壶流河。神泉又名丰水，在壶山下。有泉百泓，汇为一池，广数亩，碧光潋滟，四时游人不绝。鸦儿泉，在县西南四里，鸦多饮啄于此。中有古冰，人感寒疾者，取而饮之，汗出即愈。谚云寿民丹水。
莎泉，在县西三十里，泉半多莎草，故名。壶流河源一斗泉，在广昌县城西北三十里九层崖。涞源泉县南半里，东流合拒马河，入紫荆关。马跑泉县南九十里。俗傅杨彦朗统兵至此，渴甚，忽见白鹿，射中驰追，惟箭插地，马以蹄跑地，泉即涌出，北注唐河。
又府有祁夷、鸿鴈，天城有天潮河，右卫有石温泉、红草泉、东流泉、三里泉，左卫之肖尽河、威远之打鱼河、丰州之雕鹈泉、百泉湖，朔州之沙楞河、怀仁之古镜泉、山阴之白泥河、黄水河、集兴池、广昌之滴水泉、鸦儿汇，杂见其名，道里莫考。
论曰：天地之气，结为山，融为川，其远且大者，归乎虮拔峾沦，统之而尽乎包蕴矣。云中山可指名者百余，大都祖于恒岳；川可指名者百余，大都宗于桑乾。然一面一眉宇，连山而𧕪螉可割，共水而分湖可注，标奇擅秀，随地拔尤，则道子腹中，正自不能不详绘也。

[book_title]云中郡志卷之二
大同府知府胡文烨纂修，同知张国宗、通判陈禹谟、通判谢祖悌，推官刘宏誉，应州知州岑绍祖，浑源州知州郎永清，蔚州知州、朔州知州胡养忠，大同县知县王度，怀仁县知县刘三章，山阴县知县赵民善，马邑县知县徐明弼，灵丘县知县罗森，广灵县知县范发愚，广昌县知县卞为麒校阅。举人丁大年，贡生徐化溥，廪生张元勋、李可大同校。
方舆志景物
滴翠流霞，川原款媚，坡草曷情，群羊黠缀。姑苏城外，山阴道内，挹其芳润，郁䓤可绘。志景物。
云中郡八景各诗见艺文。
镇楼秋爽，在城西北角，又名八角楼，俗传高镇海眼。
柳港泛舟，在城外东南，傍塔寺，绿岸青蒲，称胜槩焉。
魏陵烟雨，系后魏宫垣，在府城北门外。
采凉集雪，在东门外十里，近北代府诸陵历列。
宝塔凝烟，即在桠港寺内。
雷公返照，在城西北十里，上有龙亭，旱祷辄应。
凤台晓月，在府城内西北隅。
石窟摩云，在府西三十五里。奇山妙水，庄严，极丛林之盛。
阳和八景附。
重台耸秀。阳和台即就北城基则广关之上建玄帝宫。城外北去百步，有北岳台殿，高与城齐，遥遥相映。
织棉飞花。织绵庄，在城治西北，密树连阴，绎络数里。
北岫攒云。北山原名青陂山，又名云门山，时有云气浮其顶。俗传戴帽云。
西岩积雪，虎峈之巅，劈峡问四月犹有残雪，其清况可挹。
白登遗迹，汉祖被围处也。白登村，在城治南二十里外，旧县治在村之逼侧，每于阴晦时，隐现。
青龙惠水。山腰有石盆形，其津漉而出者汇焉，可足焚修之炊。逼崖遍开黄花，土人谓之金莲花。旧名雕窝崖。王大将军石记今名云。
神谷藏风，俗名风洞。边外去守口十五里。山阜有穴，邃不可测，石粄半掩，听之乌乌有声。每年上戊致祀，时苦风霾，祷辄应。
凿石通渠。西山之麓，系张氏别墅，水自山后凿来，以资灌溉，而原田每□，花木森茂，遂得称名园。
方舆志形胜
建瓴者势，滨山者丸，一御万夫，虎豹当关。帝王之宝，有基勿骞，修德制胜，卜世永年。志形胜。
云中郡评略云：阳和城郛之创自中山王，规模宏厂，雄甲诸镇。人险与天险俱乎。又汪氏曰：阳和、天城之于保安，如人有衣裘形体，于是乎蔽。
赵襄子曰：从恒山上临代，代可取也。乃逾勾注，破并、代，以临北边。按：赵不并代，则恒山之险与北相共，故取则得专其险。
苏秦说燕文侯曰：燕东有朝鲜、辽东，北有林部、楼烦者有云中、九原，南有滹沱、易水，又南有碣石、鴈门之饶，北有枣栗之利，此所谓天府也。秦欲攻燕，逾云中、九原，过代、上谷，弥地踵道数千里，秦之不能害燕明矣。
张仪说燕昭王曰：大王不事秦，秦下甲云中、九原，驱赵而攻燕，则易水长城，非大王有也。按云中、丸原，为秦、赵必争之地，赵得之，则西足以窥秦，东足以庇燕，秦得之，非惟咸阳以后无虞，燕亦可蚕食矣。
张仪说楚曰：秦地半天下，席卷恒山之阴，折天下之春，恒山为天下之春。
赵武灵王谕公子成曰：吾国东有河薄洛之水，与齐、中山共之，而无册楫之用。自恒山至代、上党，东有燕东部之境，西有楼烦秦、韩之边，而无骑射之备。故寡人聚册楫之用，求水居之民，以守河薄洛之水，变服骑射，以备秦楼烦之边。昔𫈉子不塞晋阳，以及上党，而襄主兼戎取代，以攘诸边。今宁武、鴈门、偏头三关，即武灵所掠定三边之地。
牛赞曰：先吾襄主与代交地，城境封这曰无穷之门，所以诏后而期远也。此明赵之先世巳有斥边外意，名为无穷之门，则代固制边外之大关链。
赵置云中、鴈门、代郡，西北略地，欲从云中、九原直南袭秦。是时秦方欲吞噬海内，主父且欲从直道袭之，即此。雄心凌厉千古。
郦食春谓汉王曰：足下急进兵，收取荣阳，据敖仓之粟，塞成皋之险，距飞狐之口，守白马之津，以示诸侯效，实形制之势。盖飞狐之口距，则常山之险全，常山之险全，则巨鹿这形壮，而楚、汉之权郡有分矣。
汉光武命王霸、杜茂治飞狐道，堆布王石，筑起亭障，自代至平城三百余里，欲便转输，以谋困卢芳。
唐唐景休曰：丰州控可遏寇，号为襟带，土田良美，宜耕牧，废之，则河傍地复为贼有，云云夏不足自安矣。
丰州近葫芦海，在大同长城外，与东胜一体。
唐张仁愿知朔方军，与突厥以河为界，见突厥每犯边，必先祷北厓一拂云祠。仁愿乃于河北筑三受降城，以拂云为中城，南直朔方，西城南直灵武，东城南直榆林。三垒相距各四百余里。
安禄山城雄武，扼飞狐塞。王忠嗣上言：禄山且乱，此忠嗣之先识也。时禄山以蓟为巢穴，恐河东之劲兵捣之飞狐塞，则兵无从入巳。
后唐末帝诏应州修茹越口，忻州堙石岭，开左右道路，将以偏师捣契丹也。
宋张耆曰：契丹云、应、蔚、朔四郡间遗人以文移至并、代，非观边虚实，即欲察识道路。宜密谕代州，使自云、应、朔至者田大石谷入，自朔至者自上墱入，余间路塞之，以示险。
欧阳修曰：山西道路有三千余处，皆可行兵，其险要折扼，在于军城、银坊等路。今轻易委弃，一日边外，以大兵渡易水，而以奇兵自飞狐出西山诸口，则我腹背受敌矣。盖宣、大入中原，惟有二门，居庸直其后，紫荆当其前，由后必于鸡鸣，由前必于飞狐。飞狐，今之黑石岭也。
包拯曰：契丹攺云州为西京，集兵马，意叵测。且云州至并、代地近，形势坦平，此汉与北古今出入之路。自失山后五镇，控扼尤难。按宋与契丹跨忻、代、应等州为界，此虑其下甲鴈门，以窥太原，为今茹越、北楼云。
明尚书王璎曰：大同右卫兔毛河口，最为要冲。按兔毛之水，沠流平衍，中难为窦，旁难为墩，惟两岸筑高墉，与长城等，随水曲折长数里，乘墉者以大石下击之，庶乎其可守矣。
明总督余子俊曰：大同中路，西至偏头关六百余里，地势平坦，无险可据，不可勿忽之。
偏头相去虽六百里，而中犹有鴈门、宁武二关，总之仰重于大同。黄花耸其前，三台拥其后，东映镇海，西嘘峪口，黄花三台皆岭，名怀仁。
居并、代之间，临绝塞之地。八山旋而环绕，二水合而浑流。浑源。
茹越屏其南，桑乾带其北。龙首雄峙于左，鴈门拱嶂于右，应州。
九岭拱围，二河吞纳，东西长川，坦然平阔。山阴。
东距马邑，西达鄯阳，南接元池，北连洪涛。桑乾绕其后，鴈门峙其前，朔州。
东近云中，西接朔州。涛山峙后，鴈塞居前。桑乾、灰河襟带左右。马万山环拱，诸关要害。蔚西枕乱岭，东距洪渡，居并、代之肩，当蔚、浑之咽颐。四山围绕，二水合流，东近紫荆，南出倒马。两关脊背，二镇咽喉。广灵、广昌。
四围皆山，巍然相接，溏水南环，周流无间，西迩乎边，北连居庸，东达紫荆。灵丘。
谕曰：天暂虎落，司马具有长计。论形胜于今日，边腹享安孟之休，中外殿一统之盛，似不必斤斤祀虑矣。
而北门巨镇，屏燕谷而藩并代，居重驭轻，弹压控制，久称阨塞。阴雨绸缪之防，荩臣切焉，如必徊而讲衣袽也，尚量谓𬣙谟哉？
方舆志古迹
登高晚晀，屋乌几迁，燕麦兔葵，林水苍然，君子于役，彼黍其浥，吊古思今，韩陵片石志古迹。
云中郡阳和首附。白登白登村，在城南二十五里，乃白登县之遗。汉史：冒顿以精骑四十万围帝，即其地也。娘子城去白登村二十里，俗传曲逆以美妇艳胃顿，激关支过而信宿焉，故名。
枢密寨。西山迤南，峰峦㟮屼，云青龙观，春夏间，岸草山花，红碧欲滴。观前有悬石绝顶，仅西有石洞，攀铁索乃上。咏者曰：不知通得天台否？铁索悬崖，渡石桥，西望，更出高峰，名枢蜜密，世远莫考，或亦出守天雄之遗类耳。
龙泉寺去阳和南四十里，石洞连龛，水自西而环绕，东入丛林。俗传唐大宗饮马于此，二蛇盘斗，俄腾云去。辽、宋间，断碣存焉。
太师庄，在城西北十余里，系明勋臣英国公张辅食邑，河水灌溉，称沃壤焉。国朝皆输租实饷矣。
长城府北百里，傅是蒙恬所筑，二色皆紫，故呼为紫塞。
定襄城府城西北二十里。汉为郡，唐为县，皆置于此。有阴山、青坡二道，皆出兵路。
苏武城府城西北五百余里，武使北时居此。盛乐城府西北，本汉定襄郡之盛乐县，后魏拓跋圭都此。唐于此置振武军，辽置振武县。云中城府城北郭外。唐为云中郡左近。又有高柳故城、参合陂。
东受降城府城西北五百余里，古东胜县东北八里。本汉云中郡地。寰宇记曰：东南至朔州四百里，唐人所谓受降成外月如霜者是也。
中受降成，去东受降一百余里。本泰汉九原县地。唐贞观初，立云中都督府，后置横塞军。辽置云内州，领云川、柔服二县。元省入州。
西受降成去中受降一百余里。古丰州西北八十里。三受降，皆唐朔方总管张仁愿所筑。开元初，张说于西城东别置新城。宝历初，张惟清徙东城于缓远峰南。
东胜州城府城西北五百里。隋攺为丰胜州，治榆林县。唐为东胜州，辽废，后复置。
宁边州城府城西北三百里。废东胜州南三百里。辽置州，金置镇西军，元省入武、东胜二州。
高山卫城府城西八十里。洪武初设卫，宣德间调附天城，其城遂废。
玉林卫城府西北二百四十里。洪武初设卫，宣德间调附大同右卫，其城遂废。
白羊城府城西一百四十里，即大同旧卫城。
五原郡城府城北四百二十里。本秦上郡北境。汉为五原郡，唐复为丰州。寰宇记：九原有前后鸡延城及郎君城，明皆弃之。
宣宁城府城西北八十里。本辽宣德县，置昭德军，金攺为宣宁。元因之，明废。
平地城府城西北五百里。金立平地袅，元置为县，明废之。
富民城府城西北五百余里，古丰州境。本汉临戎县，隋攺名富民。
河滨城府城西五百里。隋为榆林县，唐曰河滨，属东胜州，俱废。
后魏宫垣府城北门外有二台，东西对峙，盖双关也。后为天王寺。
辽金宫垣府城西门有二玉台，宫阙门也，路寝之基犹存。
平城外郭府东五里，本秦汉平城县，其外郭乃西魏所筑，在无忧坡上。高阙塞府城西北五百余里，古丰州之西。史记：赵武灵王筑长城，自代傍阴，下至高阙，即此塞。
棝阳塞府城西北五百余里，古丰州境。汉为秵阳县，属五原郡。汉书：宝宪出鸡唐塞，邓隙出稒阳塞，遂至燕然山。
单于台府城西北百余里，汉武帝元封初至，勒兵十八万骑登此台。
李陵台府城北五百里，古云内州。台高二丈余。唐地里志：云中都护府有燕然山，山有李陵台，盖陵不得归，登此望驻。其近有拂云堆，堆上有祠。
凤台府城内西北隅，左右二台，各高数丈。元大德十一年，地震，摧春左，至延德，是右亦摧，今其地名凤台坊。
梳装楼，在府城西北隅，辽萧太后居此，存遗址。天王台府城北二里，元魏所建离宫，今攺郡。厉坛。八疙疸府城南三里，元魏冠谦之告斗建净轮坛之所。
铜石像府城舍和坊。辽建华严寺，奉安诸帝石像、铜像，计石像五，铜像六。内一铜像衮冕，垂足而坐，余皆常服。
玉龙洞怀仁县西北四十里玉龙山，石璧有洞口，上建三清庙。游人近洞口，则风声迅急，惧不敢入邑。人参议李克中有记。
聚仙台怀仁县西南六十里天罗寺，南有一台，上有仙人铁拐、李脚迹拐印。鸡鸣城怀仁县南三十里，俗以早起城，呼为鸡鸣城，遗迹微存。
梁郡城朔州西二十里，后魏尔朱荣所筑。
太平城在朔州。后魏置神武郡，北齐攺曰太平城。内有统万所大二釜，各受二百石。
武州城朔州西一百五十里，本赵武州塞。汉攺为县，属鴈门郡。晋攺为新城，后唐李克用生此。金为武州治宁远县。
通天楼在朔州城内，夏主赫连勃勃建。鄯阳县朔州城外，西北有古城基，秦时马邑地。北齐置招远县，隋攺为鄯阳。辽、金、元因之。明废。
句注塞属朔州。赵襄子欲并代，约代王会于句注之塞，即此。
白楼在朔州旧城内，东北郡志云：后魏纳后秦姚兴之女为后，建此。望故国，饰以粉铅，故名。
尉迟恭故宅朔州石碣村，遗迹微存。
托逻台朔州宁武山上，宋太宗使人望杨业之所。鲁台，在马邑县西北，世传唐李靖所筑观星之台。寰州城马邑县关西迤南，五代唐置寰州，辽攺为县，城址具在。
古峰台马邑县庄头村。台害高四丈，中空可匿百人，其土坚实，莫能攻。
古战塲，在马邑县南五十里，宋杨六郎屯兵之所。元忠臣故宅马邑县司马泊有元忠臣崔斌、崔或宅。门前石狮尚存。
金龙池，在马邑洪涛山下，其水渊深无底。唐初，有一马从池中跃出，里人惊对，莫敢近之。马每朝则出，奔腾郊坂，暮复投水中，以为常。尉迟恭牲收之，从太宗征伐，翊成开创之功。后马不知其所终。
纪异附大同为晋辖，大同校士则属宣大。牲岁，晋闱帘官偶绌，大同士无解额，余力主复旧制，帘内外辟三人焉。余按大同，见郡庠乡贤多阙，檄府议最著者合祀，以光郡乘。鄂国公故鄯阳人，专祠马邑，府议入祀，尚持两端。余谓世民虽有惭德，鄂国委身尽忠，且有保障功，祀之可。此八月初事也。晋闱分校杨宪幕，阅卷时，恍见尉迟公入帘内，问其意，欲中大同人。巳揭榜获隽者二，咸诧以为奇。高太守谓余追崇乡哲，作兴人材，意甚拳切，神之格，所以报也，余乌敢当。
不乃其显灵默相，时与事会，亦足征神之如在。吾人一动念，靡不降陟，不可不慎。因为文祭之，复纪其事以志异云。时万历巳酉十月朔日巳酉。御史吴古亮纪。
祭鄂国公文：惟神英智绝伦，勇略冠世，委身有一，心无二。锡封鄂国，发迹鄯阳，功垂保障，代享蒸尝。其以巡方，拜于祠下，低回有怀，驰驱靡睱。缅维大节，卓尔精忠。庶几文德，宁讵武功。议祀贤祠，跻之俎豆。厥伐开光，北仪启后。医神如在，□此微诚。适逢大忽，颖异征。闱棘深严，排帘直□点头朱衣，弹指，柳汁云中诸士，三年不鸣，阴骘□佑，二隽同升。某忝衡文，快睹生色。岂某之能，惟神之力。特陈醴齐，式荐明馨。兴文偃武，永藉神灵。
马邑城在朔州东。晋地记云：秦筑此城，数成数崩，忽有马周旋，驰走不舍。
父老异之，依以筑城，乃不崩。卤城在应州汉时县。
金凤城应州城东北天王祠前。后唐明宗生此，中有金凤井。泊城应州治西大定街北。二因兵燹而废。应州故城应州东十里。唐李克用迁城于天王村南，此城遂废。
水塔在应治西佛宫寺内内，辽清宁二年，田和尚奉𠡠募建，高三十六文，围半之，六檐八角，上下皆巨水为之，层如楼阁，玲珑宏敞，浮图之丽，甲于宇内。元顺帝时，地大震七日，塔傍舍宇尽皆倾颓，惟塔圪然不动。明洪武元年，塔顶放异光三夜。永乐四年，帝登塔，御题峻极神功。正德三年，帝登塔，御题天下奇观。
金城县应州城内。本汉阴馆县，后攺名金城县治，今为儒学。末乐间，掘地得金城县印三冈四镇俱在应州。赵霸冈在城东，黄花冈在城西，护驾冈在城南，安边镇在城东，大罗镇在城南，可马镇在城西，神武镇在城北。
刘智远故宅应州东北二十里。有石甃井透玲碑应州佛宫寺，相传唐晋王墓上石光明如镜，照见人物。元季兵燹，止留二尺许。正德间，镇守太监刻诗置塔壁。
梳洗楼在应州治西南四十五步，世传元元帅韩浩故宅，乃梳洗之所。
古龙松应州城南小石寺，合抱平顶，色极苍翠，枝干龙蟠，相传异僧手植，盖唐宋时物。龙首书院应州西南，辽翰林学士邢抱朴建，今儒学基是。
望成楼在应州南三十里，即韩凶帅游观所。一经楼龙首书院东，辽郎中邢简妻陈夫人教子读书处。
浑河碑应州东关龙王庙石螭首，上篆刻开创浑源河碑记，成化时，州人自浑河捞得。
古石经柱在应州关王、城隍二庙，八角石上，书刻经文，字书甚隹，盖辽、金时笔。
凝翠楼，在应州古城西门，唐天宝时建。黄昏城山阴县北黄花岭后，俗呼晶没城为黄昏城。此城并前鸡鸣、中三城，俱后魏文帝筑。
忠州城山阴县西南十五里，又名山阴古城。
萧太后营山阴县西北二十里安银子村，辽萧太后驻兵处，遗址依然。
磨笄石在山阴县夏屋山，即今佛宿山。史记赵世家：赵襄子姊为代王夫人。襄子饮，代王，使庖人操铜斗击杀之，平代地。其姊泣而呼天，磨笄自放。后人哀之，因名其山为磨笄山。
风石山阴县忠州故城西北隅。石大如屏，厚三寸，色如肝，有迹如龙形。每石鸣则风起，上有草字，模糊莫辨。县民殷氏取以甃卧坑，夜间风声如吼，惧而送还原所。乡民覆以小祠，祀风神。后官广为三楹。
龙王神芍在山阴县辛寨南山麓龙王祠中。祠前芍药一丛，每岁开花一十五朵，色各不同。昔有一僧折其一，将以供儡，其花随萎，复至其处，则原茎若复开，一花如旧。人惊春神异，不敢攀折。虽无药栏，牛马过之，皆避不敢践。
石峡风葫芦浑源州南磁阱石口石峡上有张君详刻纨扇风葫芦。今人过此，虽暑热即有风生。
代王城蔚州东二十里。汉时为代县，文帝所封。其西北四里有薄家庄，薄太后家所居也。
读书堂在浑源翠屏山，金之苏右未第时读书处。弘州城蔚州西北九十里。汉为代郡阳原县地，后魏置长宁县，隋攺开阳县。唐为安边郡，辽置弘州。元以附郭襄阴县省入州，今废，有城，攺为戍堡。
灵仙县在蔚州城内，本唐兴县，五代梁攺曰隆化，晋曰灵仙。辽因之。明朝省入州。
定安县蔚州东七十里。本汉代郡东安阳县地，唐末置为县。后唐李克用伐刘仁恭，次蔚州，晨雾晦冥，占不利深入，会风电大作，燕军解去，即此。今废。
大古城门蔚州北八十里。天城卫南七十里，世代莫考。
孝显堂在蔚州，金参政陈辉归老于此。张复享记。寡妇城灵丘县东北七里，相传其夫死兵，城多寡妇，故名。
平舒城广灵县西十里，即汉置平舒县故址，今平水村是也。
灵丘故城，灵丘县东十里。其西十里有萧太后城，东二里有阳六郎城。
欹城，水经注：灵丘县有兴豆亭，欹倾而不正，故世以欹城目之。则又有莎泉亭。
御射台，水经云：在灵丘北阜，上有御岩石碑。
大胜甸灵丘县东六十里，元兵胜金人于此，故名。纣王城广昌县城东十五里，遗址具在。内有比干庙，是否未确，然相传者久矣。
飞狐县即广昌县治，后周置，隋攺今名，相传有狐。
于紫荆岭食五粒松子，成飞仙。唐属蔚州。其北有飞狐道，极险，郦食春说汉高塞飞狐之口，即此。其东十里有飞狐洞，昔有狐九尾能飞，每遇鹰大则落，故名。未审孰是。
铜山冶在广昌县，旧置炉铸钱，唐至德以后废，元和间复置。
拂云堆在古云州境，堆上有祠玄宫。鼎榆在左卫真武庙内，古榆仓翠，根无所缘，挺生于大铁𬬻之上。
论曰：折戟沉沙磨洗中，认其时，非其事，往其迹貏豸而绵帛若存者，非作而致其情也。朱雀桥边，时飞王谢之燕，碧瓦堆裹，堪识建安之泥。以至数椂片王，俱传芳址，亦其人之可称述而志不朽也。不然，羊大夫所云自有宇宙，即有此山，而湮灭不闻者，实堪悲伤云。
方舆志风俗
謣言败，俗謣好败，则君子维之。节俭正直，繄此边黎，一洗浇漓。陶唐不远，时雍可几。志风俗。
云中郡地土沙碛硗，泊寒独蚤，七月陨霜，农人往往清明前后种麦豆，五月种榖粟、秫稷、荞麦、油麦等埧，丰岁亩不满斗，故中人日仅丹食。谷多俭啬，恒存蟋蟀之风。风高气寒，草水开发殊迟，而结实颇繁，故瓜果蔬菜之类，较他地特饶焉。
士习谨愿，上台严临，绝无武断干讦之行。替弁子弟，服习弓马，给事麾幕，以列车骑材官之盛。且地近虎山，二著从戎者，十室五六，少小边庭之习气尔尔。摘贾俱出山右人，而汾介居多。踵世边居，婚嫁随之。本城市廛者，微薄，贸易而巳。
岁时纪：迎春，塑春牛、芒神，与各处相同。立春前二日，优人、乐户妓女各扮故事，乡民携田具，唱农歌，为兴作东事之状，共一处，名为演春。
正月元旦日，无论乡绅士庶，嘉办衣服酒食之类，以丰丽相尚，拜贺交错，仍燕会弥月方止。
元夕自十四至十六日，竞张鳌山灯，闲放火树，以庆太平。十六日郊游，云除百病。一月二日，各村疃社地醵钱献牲，谓之扶龙头。三月清明日，拜扫茔墓，间坚秋千为戏。四月八日，赴北岳庙焚香进纸，铺行各行于关圣庙献唱。数日，供设花盘纸工，极其精洁。五月五日天中节，食角忝，饮菖蒲、雄黄酒，带辟兵符，悬艾虎。十三日，营官治祭享，祭伏魔帝君庙，凡三日，鼓乐不绝。
六月六日并初伏日造酒酱，躧曲曝衣。
七月十五日中元节，俗传为地官赦罪之日，薄墓设麻榖，荐时食于祖先，拜扫茔墓。官府亦以是日迎祭城隍、厉坛焉。
八月十五日中秋，结彩，制月饼，至晚陈列果品，剖瓜赏月，亲族多以品物餽遗。
九月九日重阳节，家制枣糕、菊酒，亲族相餽如前。
十月朔日，剪纸为衣，焚化，谓之烧寒衣。
十一月冬至日，谓之亚岁官会五鼓朝贺，乡士大夫同之，如元旦仪节。
十二月八日，食腊粥，作腊醋腌肉藏冰二十四名为交年。供饧饼、酒果，祀皂神，以求福庇。扫除舍宇，除夕易门神，挑符，修岁事，陈祀仪。守岁仍多嫁娶。
乡村三月春祈，八月秋报，神庙前扮乐赛享。
论曰：夏传小正，而周礼命司市，纳价以观民。先王省方布化之权，譬诸波转𬜥应，责有攸司矣。第劳王息王，苦乐迥分，而奢靡之维挽，又不尽司牧事也。本镇地极边徼，承平久而骎骎侈汰，廿年来，半以荒旱僒，半以军兴竭。古谓原大则饶，原小则鲜，正其时矣。国俭而示之礼，士愿农敦工朴，自相懋勉，端有厚均望焉。
方舆志封建
宗子维城，大邦维翰，不及政贡殿亲之宪。秦汉而下，得失互见，绵绵玉牒，永遵金鉴。志封建。
汤既代夏，封同姓于代，为子国。史记正义日：飞狐口北，古之代国。
周元王二年，赵无恤封其兄子周为代君。初，赵𫈉子巳立太子伯鲁后，贤无恤能得符，乃成废伯鲁，而立无□为太子。后𫈉子卒，服未除，无恤果以计系杀代王，遂兴兵灭代，怜兄伯鲁不得立而卒，因封其子周于代，是为成君。
威烈王元年，赵嘉自立于代。初，成君卒，襄子立其子浣为后，嘉，襄子弟也，乃逐浣而自立伋。嘉卒，国人以嘉立非襄子意，共杀嘉子，复迎立浣。
赧王十八年，赵主父封其长子章为安阳君。安阳县，即安定。
初，王偃巳立章为太子，及得吴娃，爱之，生子何，乃废章而立何，传位，自号主父。赵孝成王十五年，封廉颇为尉文君。尉文地，今属蔚州。
幽缪王八年，公子嘉来奔，立为代王。秦尽取赵地，虏王，迁，公子嘉，率其宗数百人奔代，乃共立嘉为代王。
秦二世二年，赵王歇立陈余为代王，余留赵，不之国，使其相夏说来守代。
汉高帝六年，封兄喜为代王。时天下初定，惩秦孤立，大封同姓，以云中、鴈门、代郡五十三县封兄喜王代。未几，边外来攻，嘉奔京师，废为合阳候。
七年，封子如意为代王，幼未之国。帝乃使代相陈狶来监国。居二年，徙如意王赵。
十一年，封子恒为代王，都，即今之蔚州。未几，迁代于晋阳。高帝崩，大臣迎立之，是为文帝。
光武十六年，封卢芳为代王。芳乘王莽之乱，诈称为武帝曾孙，借边外兵掠地，势张甚，光武数讨之，芳遂窜于北，屡入为寇。至是，入居高柳，遣使乞降，帝遂封为代王。
晋愍帝建兴三年，封代公拓跋猗卢为代王。初，并州剌史刘琨讨南白部，乞师于索头，猗卢即助兵三万骑，大破白部，琨甚德之，结为兄弟，为请于朝，封为代公。又与琨并力讨刘𬺟于晋阳，破之，遂晋爵为王。传至拓跋圭，攺国号魏。
明太祖第十二子，初封豫王，后攺封代王。以洪武二十五年之国府，在大同府城内迤东，即辽金西京国子监攺也。建文年，王被幽系。永乐元年，诏解雪，复封爵。薨，谥曰简。简王生子十一，长世子逊煓，未立而薨，谥悼戾。余十子封郡王，首广灵，次潞城，次山阴，次襄垣，次灵丘，次宣宁，次怀仁，次隰川，次昌化。自简王而下，戾王、隐王、惠王、思王、懿王、昭王、恭王、定王、康王、庄王、端王、穆王。至十四王，傅斋与其世子贻逢，阖家与闯难，骈首就毙。呜呼，何北地之不舟兄哉！
附代懿昭王世家。肃宗三年，镇兵戕抚臣张文锦而叛也，谋戴懿王而美潢池马王以死拒之。昭王方为世子，亦竭力拒叛，朝廷𠡠谕褒嘉。巳王薨，世子立为王。逾数年，而叛党示靖王福胜复戕镇臣李瑾以叛，王恐，拥巳微服出城，欲自归阙下。左右谏以擅离信封。王曰：别嫌明微，乃在斯举。行至上谷，韩邦奇方为抚臣，留王母行，奏闻，上为玺书慰谕焉。福胜等遍求王不得，卒以次伏诛。难定，王乃归国。若二王者，可谓世笃忠贞矣，而昭王之忠而智，尤足多也。
论曰：圣人之道，经其始，必虑其终；帝五之事，覆于前，乃鉴于后。封建大典，但归于势不得巳。柳之论，将母因𮩞而废食乎？然而柳固一代卓识也。宋人引言水在地上，建万国而亲诸侯，似也。陈龙川又谓非折衷之论，法天无私，讵易言哉！总之，是非互而因时制宜，得之矣。
方舆志巡幸
伊昔之巡，为事为民。代斯季矣，以畋以振。五子兴歌，八骏绝尘。孰如静穆，譬彼北辰。志巡幸虞帝巡狩，至于恒山。舜五载一巡狩。冬十一月，肆觐北后，协时月三日，用玉帛牲贽，表恒山为北岳。
秦始皇三十二年，幸碣石，巡西北边，从上郡入。
汉高帝七年，帝自将计韩王信于马邑，将军周勃、樊哙、夏侯婴、灌婴奋击于武泉，败之。信亡北边，外收散兵，搆昌顿，攻汉，屯广武。帝复自将击之，敌佯走，汉兵乘胜追北，遂进至平城。步兵未尽至，冒顿纵精兵四十万骑，围帝白登七日，中外不相救。
帝乃用陈平秘计，厚遗冒顿阏氏，乃解围一角。帝强弩传两矢，外向，从解角出。帝欲驰，夏侯不可，故徐行，卒得脱，与大军合，竟安坦无虞。
武帝元封元年，帝至五原，诏北幕未辑，将巡边陲，秉武节，新帅师，乃置十二部将军行，自云阳北历上郡、西河，至五原，登单于台，勒兵十八万绮，旌旗千余里，遣使告比边外，以天子自将待边，各部惊遁，乃还。
三年，帝至五原，东并海，北抵碣石，由辽西至五原，而还辽西。今之永平府。四年，帝至代，出箫关，历独鹿、鸣泽，以至于代，遂幸河东中都。
天汉二年，帝祀恒册。既东封泰山，祀明堂，因受计，还至恒山致祀。
章帝元和三年，北巡狩，出长城，还省幽燕。
晋太元二十一年，魏主拓跋圭搜于定襄。
齐建武四年，魏主圭至云中。三月，复至平城，遂还洛阳按：拓跋圭至云中、灵丘，车辙马迹多矣，具不书。盖向都平城，此则辇下，今自洛阳来巡，故特着之。□。隋炀帝大业三年，帝至云州，发河北十郡丁男，鋻太行通道，达于并州。过鹰门，太守丘和，献食甚精，至马邑，太守杨廓，独无所献。帝不悦，以和为博陵太守，使廓至博陵观之。由是所至献食，遂出塞耀兵。使长孙晟谕旨，令启民可汗亲自除草，以明威重，因赐启民路车乘马、鼓吹甚厚。
十一年，帝巡北边，突厥始毕率骑数十万，谋袭乘舆，义成公方先遣使者告变，帝乃驰入鹰门，突厥围鴈门，矢及御前。帝在惧泣，目尽肿。用尚书樊子盖言，募天下兵，诏守令兢来赴难。唐公李渊子世民年十六应募，说卫将军云定兴曰：宜书则引旌旗，令数十里不绝，夜则钲鼓相应，彼必谓救兵大至，望风遁去。定兴从之。义成公主遣使告始毕，云：北边有急，诸郡援兵亦至，突厥乃解围。
宋开宝五年，契丹主邪律贤至云州。六年，至应州。太平兴国七年，契丹主至云州，猎于祥古山。淳化二年，契丹主至蔚州，射鹿南山。景德元年，契丹主至桑乾渔猎。天僖二年，契丹主至云州猎。宜和四年，契丹主至云州，猎于鸳鸯泺。
乾道二年，金主雍至云州，谒于祖庙，因幸萃严寺观。故辽诸帝铜像六朋至银山猎。
康熙四年，鑫主璟至香山，遂幸永安寺及玉泉山。庆元、嘉泰。金主五猎香山。
宝庆元年，元主至云州，见军政森严，钱谷充溢，嘉耶律楚材之经略，遂授中书令。
明洪武三十二年，文皇帝幸大同，兴师靖难，收助云中。诸将张玉、朱能、薛录、陈亨皆以兵从。
永乐四年，帝幸大同，北征，驻跸应州上宝宫塔，御题峻极神功。正统十四年，也先入大同，镇兵失利，中官王振主议亲征，帝从之，率官军及私属五十万人出居庸关，尽为沦陷，也先遂奉帝于北。景泰元年，也先拥上皇至大同城下，索赂，愿多得金帛而归驾。总兵郭登闭门不纳，复拥去。后也先自奉上皇还京。
正德十一年，帝幸阳和，遂至大同。边外兵数万围阳和，转掠应，帝命将御却之，自九月至闰十二月还京。十三年，又幸镇城，自六月至十四年二月始还。
论曰：昆宸天枢，以昭静摄之象，而雅言赤帝金舄，会同有绎，仪何盛也！三代而下，诬天者妄，动希蹝于封禅，穷兵者黩，辄借口于声灵。要惟修德，法古。

[book_title]云中郡志卷之三
大同府知府胡文烨质纂修，同知张国宗、通判陈禹谟、通判谢祖悌、推官刘宏誉，应州知州岑绍祖，浑源州知州郎永清，蔚州知州、朔州知州胡养忠，大同县知县王度，怀仁县知县刘三章，山阴县知县赵民善，马邑县知县徐明弼，灵丘县知县罗森，广灵县知县范发愚，广昌县知县卞为麒校阅。举人丁大年，贡生徐化溥，廪生张元勋。李可大同校。
建置志城池
帝之右辅，晋之名邦。其命维新，赫赫方昌。凡属统辖。虎踞雉翔，百二关河。万祖金汤志城池。
云中郡，明洪武五年，中山王徐达因旧土城增筑，周围十三里，高四丈二尺，包以砖，东曰和阳，南曰永泰，西曰清。远北曰武定，上各建楼，角楼四，敌楼五十四，窝铺九十六。西半属大同前卫，东半属后卫。西北角楼宏壮，缙绅多留题咏。景泰间，巡抚年富于城北筑小城，周六里，高三丈八尺，门三。天顺间，巡抚韩雍续筑东小城、南小城，各周一里，壕深一丈五尺，各三门。嘉靖三十九年，巡抚李文进将南小城加高八尺。隆庆间，巡抚刘应箕高增一丈，厚增八尺，包以砖，建门楼各四。万历壬辰，北门楼攺建文昌阁。至万历八年，总兵郭琥复加砖砌女墙。万历三十年，巡抚房守士复重修。
国朝顺治五年，总兵姜瓖据城作叛，越明年，开城授首，议移镇阳和、大同，废不立官。至八年，佟总督养量、薛按院陈伟合疏复。
呜乎！镇城之建置，昔所谓壮丽雄观，至今日而一残于闯变，再圯于姜逆，不复睹畴昔之盛矣。然而规郛固自不没也，生聚教养，商有厚望焉。
阳和城。首附系重镇也，与他卫不同。明洪武三十一年，中山王筑，周九里三十步，高三丈五尺，壕深三丈，门三：东成安，西成武，南迎宣。上各建楼，窝铺十四，外各建月城。万历壬辰，东路范锡砖包南关，坚且严整。崇祯四年，总督魏云中于敌台上每面修敌楼六座，砖包壁立，屹然边镇。
怀仁县城，洪武十六年，指挥桑桂因旧城增筑。永乐九年，指挥于忠重修，周围三里零六步，高三丈，壕深一丈。旧惟东西二门。成化元年，守备姜裕增修月城二座。嘉靖三十四年，知县殷宗虞、守备景希贤因旧帮修，增高三尺，阔三尺，南北添工字墩二座。隆庆四年，因戎骑逼城，知县刘邦彦、守备叶继文增高大墙四尺，女墙俱用甎包。万历元年，部院大臣请内帑，用甎石包修，增高三丈八尺，女墙六尺，周围七百三十七丈九尺，壕深二丈，水深数尺。东西二门外各增土墙，每关各门二座。
朔州城，秦人筑，即武州之马邑，父老因马周走而依之，筑始不崩者也。元至正末，右丞相字罗帖木儿驻兵大同，使其将姚副枢省去西北，筑东南一隅，以便守备，未完而弃。洪武三年，指挥郑遇春奉𠡠开设朔州卫，依姚副枢所筑旧址，修完，甎劵四门，并立门名。二十年，指挥薛寿奉文用甎包砌。城高三丈六尺，堞高六尺，共四丈二尺。顶阔四丈，脚阔八丈，周围一千二百六十丈，堞口三千一百三十五。池深三丈五尺，阔一十一丈，周围一千六百八十丈。瓮城四座，各周围一。百三十八丈，敌台楼一十二座，门楼四，角楼四，铺楼二十四，烟墩四，门四：东曰文德，西曰武定，南曰承恩，北曰镇塞，外连吊桥，各树危楼。万历十三年，守道李采菲委知州张守训重修。三十四年，守道徐准委通判郭如松落池。池以内筑护城墙，以外筑马驮墙。
马邑县，城始建自秦，历汉、唐、宋，皆土墉，周围二百七十九丈。洪武十六年，朔州卫指挥孙昭修。正统二年，武安侯郑享展柘其基。隆庆六年，巡抚刘应箕、巡按刘良弼会议筑边城，得请，乃命知县岳汴、守备时尔直分督之。逾年始落成。四面石其五尺，上皆甎包。角楼四，城楼二，东西门有重楼，高四丈，周围六百四十丈。
应州城，唐天宝初，节度使王忠嗣创建，李克用父子世居之。至乾符间，克用父为大同节度使，因古城废塌，移筑于天王村，距旧城八里余。明洪武八年，知州陈立诚以旧城西北三面多旷地，遂就东南城墙攺筑今城，周围一千三百三十五丈，计五里八十五步，高三丈二尺，重以瓮圈，池深一丈，阔二丈。原设门三座，东曰畅和，西曰怀城，南曰宣阳，北为楼城，上曰拱极。成化成年，本城千户刘鉴攺建玄武庙，作镇北方。成化二十年，知州薛敬之修葺，如增月城，创筑东西南三关厢，以卫乡民来避警者。嘉靖四十三年，知州宋菃、守备萧以望重修，增高三丈。南门创修一楼，人壕及泉外筑护壕墙。守备刚续修月城，增筑敌台。隆庆五年，知州吴守节奉文修筑，通高四丈，四面皆石砌甎包，重建四楼。东曰龙山秀峙，西曰鹰嶂雄屏，南曰茹峰壁立，北曰桑水带环。角楼四。万历五年，知州徐濂沿壕植柳。二十四年，知州王有容奉文筑光关墙，周围二百六十丈，高三丈三尺，垛口、墁项俱甎包。
山阴县。明永乐三年重筑，高二丈五尺。正统二年修。正德六年，知县王纮、嘉靖十六年，知县王郎俱重修。二十六年，增高三丈三尺。隆庆四年，增高四丈。六年，巡按刘良弼奏请甎包，知县苗渤然董役。周围四里零二十步，高如旧基，阔三丈八尺，项广二丈，壕深八尺，广二丈。为门三：东曰永泰，南曰宿峰，西曰靖远。上建楼橹，外为瓮城，外为月城。北城无门，上建真武庙，角楼四，警铺八。城下列垣为蔽，垣外三十余步，周围筑隄，以防黄水河之涨。万历三十五年，复以甎墁顶及女墙、水口、马道，号完固矣。说者犹谓墁顶当用甎三层，参差其缝，水始不能入，今止一层，犹未尽盖善云。
浑源州城，唐时筑，其形如龟，周围四里二百二十步，高一丈五尺，壕深七尺，东西二门。明洪武元年修。东半属安东中屯卫中所，西半属安东中屯卫前所。永乐二十年，北边八犯，知州陈渊疏请复筑，增高二丈五尺，添外壕一道。嘉靖四十五年，知州颜守贤议修筑。靖之当道，延袤仍旧。垣高三丈九尺，阔二丈，壕深三丈，雉堞若干，有重楼、角楼、铺舍。
蔚州城，后周天象二年建。明洪武五年，德庆侯廖允中壕。十年，置卫，指挥周房修筑，藉物力之盛，规制宏丽坚固。周围七里十三步，高三丈五尺，堞高六尺，共四丈一尺。甎包壕深三丈五尺。门三：东曰安定，西曰清远，南曰景山，上各建楼。东曰景阳，西曰广运，南曰万山，北无名。角楼四，敌台二十四，外各建月城为桥。
广灵县城，明洪武十六年，知县叶时茂因旧城修筑。天顺初，巡抚马昂以城卑薄，令蔚州知州史魁增筑，高广倍旧。敌台十二，每台窝铺一间，门二，南曰景阳，北曰永安，外各置悬桥。弘治二年，知县程观再筑。十一年，知县孟继先置各门层楼。嘉靖二十九年，知县孙武臣，四十一年，知县马应明相继重筑南关。隆庆二年，知县马承志悉撤铺舍，角楼四，铺楼八，瓮城增楼二座。万历二年，兵部侍郎吴兑因大阅行县登城，以边邑土垣非保障长策，疏请发内帑修包。知县乔密董役，石基甎甃，凡门及瓮城二，敌楼四，悉坚丽，高四丈七尺，广四丈，池深三丈，广如之。周围二里一百八十步，知县郑简重修北楼及东关墙，增筑二敌台。
灵丘县，唐开元年筑，周围三里二百三十步，高二丈，壕深一丈。明天顺二年，徙城南三十二步重筑，周围五里，高四丈，壕深一丈五尺，门二。正德三年，知县杨文奎创建东西街通摘贾。东门曰迎恩，西门曰镇橹，俱有楼阁。嘉靖二十年，因边外八警，知县刘永明重修，高厚倍加。隆庆元年重修，高二丈八尺，女墙五尺。万历二十四年，知县于尚𦀝重修，甎包高三丈五尺，女墙七尺。
广昌县城，明洪武十三年，千户李贞修，周围三里一十八步，高三丈五尺，角楼四，腰铺十间，东西南三门。参将王志中新增镇边楼三间。掌印十千户孙安建玉皇阁东角。楼知县陈汝场建魁星楼于南门南关土城，高三丈，阔二丈，开东北二小门。嘉靖三十年，知县张九功于各门上建楼五，敌台一十五，铺房一十五间。嘉靖三十七年，知县陈大夏增修关城，高厚丈余。
天城卫城，明洪武三十一年，因旧城筑，周围八里二十四步，高三丈五尺，壕深二丈。门四：东曰泰定，西曰武宁，南曰迎宣，北曰镇远，各上建楼，外各建月城窝铺二十五。
大同左卫城，附云川明洪武二十五年筑，初设镇朔卫，其后卫革，永乐七年设今卫，城始完筑。周围十里一百二十步，高三丈五尺，壕深二丈。门三，无东门，外各建月城窝铺五十。自东北及南半面俱属左卫，西及南半而俱属云川卫。
大同右卫城，玉林附。明洪武二十五年筑，设定边卫。后卫革，永乐七年设今卫，完筑。周围九里十三步，高三丈五尺，壕深三丈。门四：东曰阅武，西曰怀来，南曰永宁，北曰镇远，上各建楼，外各为月城窝铺一十。东半属右卫，西半属玉林卫。
威远卫城，正统三年筑，周围四里五步，高三丈五尺，壕深一丈八尺。四面皆为月城，上建楼铺三十二。
平橹卫城，明成化十七年，郭巡抚垒土为之，周围六里三分，高三丈，女墙六尺，阔四丈。门三：东曰东作，南曰南讹，西曰西成，上各建楼，外各为月城，角楼四，腰铺十五，壕深一丈，阔二丈。弘治十一年，守备关祥、指挥燕英节因倾圯，用甎石世砌东北二面。隆庆六年至万历二年，参将袁世杰、赵崇璧相继通用甎石包砌，楼橹一新。八年，东南角楼为文昌祠。二十七年，参将贾邦直。新筑南关土墙，周围二百五十丈，高二丈。三十四年，参将郭增辉以山水渰没民居，用石砌水壕，南北长二百五十丈，深一丈，阔二丈，坚固可久。自此城中居民不被水害。
井坪城，明成化二十二年，总督侍郎余子俊筑。周围六百六十六丈，壕二丈四尺，壕阔四丈，南北二门，上各建楼。
论曰：式廓示险，雉堞表胜，况在来相匹休之初，其规模又宏且远矣。郡城首严列塞，峱观瞻而雄拱向，洵壮哉其城乎！其至州邑十一，以逮各卫垣，无不言言濌濌，所谓星罗绣错者非耶？后之守土臣，诚俯仰绎思，其以固锁钥于天府，永言勿替矣。
建置志公署
坊表附。
大壮之贞，斯千之式。乃立有伉，翼翼秩秩。夙夜在公，以安以辑。雀鼠攸滁。栋隆迪吉。志公署。
云中郡府治，在镇城正西。洪武九年，同知陈则创建。中为牧爱堂，堂之内左辟门为银库，右辟门为赃罚库。堂之外左为经历司，右为照磨所。堂墀东列吏、户、礼、承发科杂货库在焉，西列兵、刑、工、勘合科市货库在焉。中辟仪门为三，而仪仗、驾阁两库各附于角门之外，左右皆南向。堂后正北为思补堂，招房在其左，库卷房在其右，各有便门，以扃出入耳。稍进而北，为知府正宅，前为隐玉堂，中为川堂，后为寝室，每层各五楹，各翼以小房各六。寝室右有隙地，建小庙，祀汉寿亭侯。前有轩三楹，稍便植花木，扁曰小隐，则郡守汪承爵题也。又前甓高台，搆小亭其上，与小隐轩相值，堪退憩焉。其左亦有隙地，万历丁未，郡守高第建书室。三楹，配以厢房，另筑周垣。垣南为慎独轩，又南为杏花亭。其自东便门出，为清军厅宅，又南为理刑厅宅，榜于仪门之左，曰兵刑分署。再前为司狱宅，为土地祠。自西便门出，为督粮厅宅，南为经历宅、照磨、知事宅，榜于仪门之右，曰粮储分署。再前为吏曹公廨。此皆在府门之内者也。若银亿库则建于大门之左，寅宾馆则建于牌坊门之右。府前正坊榜曰云中，郡左右各二坊，曰师帅，曰承宣。栋宇嶙峋，规模宏丽，称雄镇云。
巡抚都御史台、在府治东。永乐六年建。天顺间罢，复置。顺治三年以督兼。六年移驻阳和。巡按察院在旧代府东。宣德元年建，专巡两镇粮储。户部在府治东。天顺五年建。顺治八年，议阳和驻。分巡道在府治东。洪武九年建。总兵府、在府治东北。永乐七年建。行都司、在代府东，洪武年建。游击府三，大同前卫、在府治东。大同后卫、在府治东。洪武年建。神机库、在府治东。阴阳学。在太平楼北。
以上衙宇，有不能备载者。颓獘甚，而官多议裁。慨自天崇之末，官比邮传，治之补葺，当事者动谓诎难举嬴。
国朝驭宇，百废将兴，无端罹姜瓖之变，至今日又复有不堪寓目者。第披帖而识成都之壮，按图而知未央之雄，备列于志，非止寄饩，将拭目以观存举。
大同县治在镇城东南隅，洪武九年，县丞张友仁建。正统八年，知县张纯增修。前堂三间，库房二间，西卯厅、过堂三间。堂左县丞宅，右主簿宅。正堂东为城隍庙，又东为预备仓，堂西为公廨，前为典史宅，又前为县监。万历乙文亥，马思恭建寅宾馆，甲午，关扬于大门外建新仓一座。又旌善、申明二亭，系魏宝增。
阳和治首附总督军门府、在城西南，宏丽雄伟，称壮观焉。巡按察院、左右树坊，在大阁正东街。阳和道、在大阁正西街。东路府、在城西南。顺治七年，攺驻饷司。军门大厅、在城西南。顺治八年，副总兵范垹创建。阳和卫、顺治七年，副总兵彭有德攺协镇府。高山卫。顺治七年，郡守胡文烨攺府治。
怀仁县治在城西北隅，洪武十三年，知县许彦余建，田彻重修，增建大门三间、迎宾馆、土地祠、男女狱，正堂三间，官库二间，慕厅三间，仪仗库三间。六房，东西各五间。住宅后厅三间，书房三间，有厨房、耳房、茶房，中厅三间，寝室三间，各有东西厢房。典史宅在正堂右，共房一十二间。
神机库、在东门北。察院、在县治东。万历三十八年披毁。守备府、在县治北。怀仁后所。
浑源州治在城忠勇街北，洪武七年，判官张溥建。正堂五间，后堂三间，仪门大房各三间。六房吏舍，有承发司架阁库，有仪仗库三间，慕厅三间。仪门外为男女狱，大门外为申明、旌善亭。知州宅在正堂后。万三十年，知州卢点见治后卑旷，筑望云楼以为屏障。庚戍，知州赵之韩增筑月台，建宅门一座。
吏目宅在正堂傍。布政司、在州治西北。按察司、在州治东。守备府在州治东南。医学、在州治东。洪武十七年建。阴阳学、在州治西。洪武十七年建。僧正司、在州治东北。洪武二十四年建。道正司、在州城东门外，洪武二十四年建。安东中所、安东前所。
应州治在城东北隅，洪武八年，知州陈立诚建。弘治元年，知州薛敬之创建大门、吏舍。嘉靖间，知州宋菃创箭亭三间于宅之东北。万历十一年，知州刘审问攺寅宾馆于治东。正堂五间，后堂三间，东西厢房各三间，有架阁库、仪仗库、承发司器皿房、仪门三间，土地祠三间。知州宅在正堂东，正房五间，东西房各三间，前厅三间，东西房各二间，耳房东西房各三间。六房公廨二十四间。又于大门内修厦二十间，以便收粮。吏目宅共房一十四间。
察院、在州东街。万历二十年，知州赵兰以安东卫攺建。布政司、在州治东。正统九年，知州黄彪建。万历二十五年，知州王有容重建。按察司、在州东。洪武九年，知州陈立诚建。万历十九年火毁，知州王准重建。守备府、在州治东南。安东卫。在州治东南。洪熙元年建。府馆、在州治西。公馆、在州治西，社学攺建。阴阳学、在城外东关。惠民局、在州治东南。僧正司、在佛宫寺东南。道正司。在冲虚观东。
山阴县治在城偏东，洪武八年，知县蒋文焕建。隆庆六年，知县苗勃然，万历十一年，知县王居仁俱重修。典史宅在正堂右。
布政司、在县治东。按察司、在县治东。守备府在县治东。千户所、在县治东。阴阳学、在县治东永宁坊街北，知县王𫟄建。僧会司、在卧佛寺内。医学在县治西，知县王𫟄建。神机库。在东城下马神庙后堂，印郑攺修。
朔州治在城西北隅，洪武八年，同知梅和建。万历十三年，知州张守训重修。大堂三间，吏廨十二间。二十一年，知州申其学增修正门、仪门、正厅三间，莫厅三间，寝室及鄯阳、古郡坊、申明、旌善亭。三十七年，许尔忠攺设预备、常平二仓于二门外，建阴阳二亭于大门外。吏目宅在大内。
分守道、在州治西。按察司、在州治南。察院、在州西。万历三十六年，已，知州许尔忠以常平仓攺建。南路公署朔州卫、在州治后，即旧守府。守备府、在州治东，即旧参将府。巡检司、在神池口。阴阳学、在旌善亭东，万历三十六年，知州许尔忠建。税课局、旧在东门外，正统间，兵大毁，裁革税课，今属本州。僧正司、在崇福寺。道正司、在城隍庙。养济院。在城东南隅，嘉靖十年，知州毕鸾修。
马邑县治在城中大街迤西。洪武八年，知县吴国贡建。嘉靖间，知县王嘉、赵德佑相继重修。万历九年、二十一年，知县赵承芳、王日新增修。大门一座，宾馆三间，仪门一座，正堂三间，抱厦三间，退堂五间，六房增添一十六间，寅宾馆三间。知县宅在退堂后。典史宅在公廨东。
布政司、在县治东。万历二十年，知县赵承芳重修。按察司在察院前街南，万历三十六年，知县宋子质建。察院、在县治东。洪武八年，县丞宗秉彝建。万历二年，被火，重建。九年，知县赵承芳修。守备府在县治东。千户所、在县治东北，宣德九年建。接官厅、在县西河外，署印教谕胡琏建。养济院。在县治西北。
蔚州治在城西南隅。洪武四年，同知张升建。天顺二年，知州史魁、弘治七年姜鄗、嘉靖六年郁深各增修。大门三间，仪门三间，正厅五间，后厅五间，慕厅三间，架阁库二间，库一座，吏舍东西十二间。王庆二年，知州萧以成增东西里甲房各三间于门内。万历三十六年，知州刘生和增建东西公廨四十九间。知州宅在后厅西北。吏目宅正厅东。
布政司、在治西，旧为太监王震宅。按察司在州治北。府馆、在州治东。蔚州卫在州治西。洪武建。永乐七年，改万全。阴阳学、在城鼓楼傍，洪武十八年，典术伊文智建。医学、在城南门承恩街。洪武十八年，典科张大亨建。九宫口巡检司、旧在九宫山，弘治七年，知州妆鄗奏攺移在城南黑石岭。美峪口巡检司、旧在美峪关永东，十六年攺移符家庄，后又攺长宁村。神通沟巡检司、万历三十八年，巡按御史吴秃题设知州，刘生和建。石门峪巡检司，在石门峪山内。僧正司、在城西北隅灵严寺。道正司在城南关玉真观。养济院。旧在城南引关，今移入城西南。
广灵县治在城东街。洪武七年，县丞高辉建。后县丞王时中重修。正统、成化间，知县刘铨、王用相继重修。大门、仪门各一座，正厅三间，思补堂三间，幕厅三间，仪仗库二间，六房东西各三间。万历十二年新建。公廨七间。典史宅正厅西。
布政司、在县治北。按察司、在县治西南。操守公署、阴阳学、在县治西。医学、在阴阳学西。俱洪武十七年，知县叶时茂建。僧会司、在佛寿寺。养济院。在县西街预备仓后。
广昌县治在城南门内。洪武三年，主簿石玉建。嘉靖元年，知县张文祥重修。大门三间，仪门三间，正三间，赞政厅三间，左右库二间，仪丈库二间，六房左右共一十二间。土地祠、迎宾馆在仪门外，狱在仪门西。知县宅在堂西北。万历三十六年，大雨倾塌，知县王早攺于堂北。典史宅在仪门内。
左布政司、在县治北。按察司、在县治东。千户所。在县治东北。洪武十三年建。永乐六年，改隶万全。
灵丘县治在城内西北登云街。洪武十三年，知县王济建。大门三间，仪门三间，大门外两榜樵楼三间，正厅五间，后厅三间，幕厅三间，仪仗库三间，左右吏房共一十二间。公廨二十间，宅一所。成化十三年，知县韩英、正德十四年杨文奎俱增修立石。典史宅在后厅傍。
布政司、在县治南。按察司。在县治东。养济院在县治西。
大同兵备道在大同左卫城，西路公署在大同左卫城，北路公署之左弘赐堡。东路参将府在天城城。新平参将府在本城。右恊副将府在右卫城北。东路参将府在得胜堡，西路参将府在平橹城。井坪参将府在本城北，西路参将府在助马堡。威远路参将府在本城。
云中郡：云中郡坊、在府门前。师帅坊、承宣坊、在府门左右。都御史台坊、在抚院门前。抚镇华夷坊、激扬文武坊、在抚院东西。秉宪坊、诘戎坊、在分巡道东西。御史台坊、在察院门前。都统行司坊、在都司门前。将府坊、在和阳街匡。扶社稷坊、巩固边疆坊、在关圣庙东西。云路坊、在府学前。圣域贤关坊、府学东西街。佑文广化坊、狮子街帝君庙穹苍真境坊、玉皇阁前。诩赞元化坊、阐扬文明坊、帝君庙左右。和阳街坊、在东。清远街坊、在西。永泰街坊、在南。武定街坊。在北。劝忠祠坊、和阳烈妇坊、烈妇王氏，若孝子温钺。大中丞坊、在察院门街西，进士蒋应魁。尽忠言事坊、御史李植。世督三云、总兵焦泽子，总兵焦承勋。昭代名臣坊、东阁大学士王家屏。桂林继美坊、弘治乙卯，李瑁。太仆坊、少卿李檀。总宪两淅坊、淅江按察使李承式。司马崇褒坊、兵部郎中李满。祖孙父子、兄弟元戎坊、总兵麻贵、麻锦、麻承勋、麻承恩。桂籍传芳坊、嘉靖乙酉，张鹤。总镇昌云坊、总兵李熙。紫诰貤赠、黄甲题名坊、诰赠郎中覃环，嘉靖乙丑进士。覃应元。解元坊、正统甲子郭纪，天顺壬午，刘道，成化乙酉，黄芸，弘治壬午，张宪辛酉。李翰臣。万历乙酉，王濬初。庚子马呈德。乙卯，陆敏学。碧海登龙坊、嘉靖辛卯任，中立。父子元戎坊、总兵孙国臣子孙仁。钟英坊、宣德己丑，段征。冠伦坊、弘治乙酉，李敬进士坊六、一、正统己丑孙祥一，成化己丑，徐杰一。戊戍牛通一，弘治信壬戌，刘安一。嘉靖丙辰，王用中、李承式、郝杰一，丙戍蒋应奎。父子登科坊、嘉靖甲午任，中杰丙午任，服休。桥梓联芳坊、刘安、刘定。奉天劾、𠡠命坊、温自学五代一品坊、总兵孙国臣子孙仁。经魁切坊、万历辛丑进士何廷魁。世科坊、万历丁未进士王从义，同叔王用中。宾贤法坊、成化丙午，许济。经元坊二、成化丙午张宁，弘治乙酉齐魁。登科七坊、成化丁酉，马谦。世科坊二，弘治壬子，王宣，成化丙午，段继。武胤、文光坊、弘治戊午，紫英。举人坊四、一成化辛丑牛通，一弘治辛酉何洪弘治甲子上杨继芸。一万历丙子张宝□宗儒。乡贡进士坊、永乐庚午，李端。登第坊、正统辛酉，张振。大鸿胪坊、少卿齐政。继武坊、少卿齐佑。飞腾坊、成化甲午，郭宏。步天梯坊、成化甲午，齐鲁。云程坊，成化丁酉，南昉。誉髦坊、成化庚子，杨端。登云坊、成化庚子，李亨。鸣凤坊、成化癸卯，张伯通。腾蛟坊、成化癸卯，柳芳。解元喜士坊、正德戊辰，李翰臣。豸绣坊、御史李朝臣。麟经坊、弘治辛酉，傅岩。李行坊、生员焦鉴。兴云桥坊、城外桥东西。大中丞里坊、顺天巡抚温景葵。卓越坊、弘治壬子，温自修。乌台登俊坊、福建道御史温景葵。鴈塔遴英坊、嘉靖戊子，温景葵。旌表忠义坊、在东关，何廷魁。孝义坊。乐府宗室江村。
残破之后，多不可考，而公署科甲详存之。
怀仁县：进士坊、弘治乙丑刘宓，天顺甲申刘道。光裕坊、正德丁卯，李克中二代进士、四世登科坊、天顺壬午解元。甲申进士。刘道，正统乙未，刘晟，弘治乙丑刘宓。永乐戍午刘清，成化乙酉刘孙。起凤坊、嘉靖辛卯，魏经纶登科坊、吉嘉靖甲子王汝浃。紫诰褒封、隆庆辛未，王汝廉。辕门喤、鸣凤坊、成化丙午，任和。贞节坊一。刘贞妻韩氏，李鉴妻田氏。
朔州：承流宣化坊一、州治门前。筹边恤民坊、守道门前。分饷云、西兹坊、南路府门前。冀北千城坊、守备门前。万世宗师坊、文庙前。德配天地坊、道贯古今坊、文庙东西。主典幽冥坊、监察善恶坊、城隍庙门东西。威震华夷坊、关王庙门前。玄帝行宫坊、真武庙门前。孝行坊、雷顺。贞烈坊、李氏。贞节坊、董氏、高氏、刘氏、王氏、封氏、李氏、董氏、钱氏、赵氏、张氏。进士坊、州治大门东，卢问之、郑本公、丁绅、訾绶。文魁坊、州治大门西，刘云鸿、郑玉、郝纪、薛端。冀北文魁坊、在东街，郑王康恭、康宣、刘誉。黄堂听政坊、在东街，杨捷。郎官坊、在东街白容。经魁坊、在东街，苗汝霖。司马坊、在东街，苗汝霖。登俊坊、在东街刘升。扶摇万里坊、在东街，王清光。裕坊、东街苗汝登。绣衣坊二郑本，公卢问之。世科坊二、一在南街，卢鼎、卢问之、卢学之；一在东街，孙浩、孙绅。天语褒崇坊、在南街，周维新。飞黄腾蹅坊、在南街。孟周宾贤坊在南街。奕叶重光坊在北街。阎韩震荗、阎汝坤昂霄坊在北街，在南街，李敏登云坊在南。文魁坊。在东街。王溥。
马邑县：肃寮、贞度、在察院东。亚魁坊、戊子，张元相。进士坊三、一、嘉靖甲辰田彭，一，隆庆戊辰武文，一，在庆辛未焦升。云程坊、丁酉，陈宪。月桂、坊田彭。经元坊、武文。贞节坊。张氏。
应州：万代宗师坊、文庙前。大成宫坊、文庙东西。保民坊、州治前。肃纪坊、按察司西。龙首书院坊、州治西南，辽翰林学士刑抱朴建。进士坊五。洪武庚辰席杲一，宣德癸丑石瑁。洪治己丑王民质一。嘉靖壬辰董官。万历甲戍田蕙、翰林坊、编修侯复。桂史坊、王巍。双凤齐鸣坊、洪武二十三年，王礼、王皞。青琐谏臣坊、户科给事中寇谦。豸绣坊、陆厚。天朝耳目坊、京畿道郭顺。黄门貤赠坊、礼科给事石普金。大宗伯坊、礼部尚书石瑁。擢桂坊、俞宝。御史褒封坊。王寿。大仆坊、寺丞杜荣。亚魁坊二，郑杰赵相。鲲化、天池坊，王彪王道。父子登科、坊霍翔，士霍庆。凤翥云表坊、曹溥兄弟同科坊、田天泽、田天济。云中出色坊、举人王旻世科坊、合通合澄，不合天铤。世恩坊、赠监丞田盛，通政使田天泽、田维色鲁。大纳言坊、通政使田蕙。孝行坊、廪生王经。
山阴县：富安坊、城东北大街。永宁坊、城西南大街。安居坊、城北十五里。澄源坊、按察司前。宣化坊、县治西。登科坊、折桂坊、赵英。鹗荐坊、王鼎。步蟾坊、范敬。夺锦坊、吴靖。步月坊、周铤。魤化坊、张羽登霄坊、杜盛。崇俊坊、刘澄。拔莘坊、米瓘。登云坊、杨翔。文魁坊、吴文。擢秀坊、温泽。掇英坊、张钺。世科坊、周铤子、周文。进士坊、温良方全，成文郭登庸。飞腾坊、叚荣。都宪坊、都御史成文。贻谋绳武坊、郭登高兢。爽齐芳、郭登庸。绣衣、坊郭登庸庸。提学坊、副使郭登庸。纶褒坊、郭汝。世科、经元坊、成文子成希孔。翰林坊、编修王家屏玉堂貤赠坊、赠编修王宪武。宫端、学士坊、詹事五家屏。阁老坊、东阁大学士王家屏振肃坊、察院东西。丛桂坊、兵宪郭石。贞节坊、朱祯周氏。柱史坊。郭民敬。
浑源州：宣化坊、州治前。进士坊、黄直方。甲戍进士坊、于上龄。攀龙坊、白英。丁丑进士坊、张子衷。昂霄坊、孙迪。毓秀坊、葛覃。国瑞坊、李民。登云坊、杨定。折桂坊、薄晋。凌云坊、杨士定。虎榜坊、黄克中。跃龙坊、张翔。明经坊、孔荣。擢秀坊、黎昕。飞熊坊、大方伯坊、孙逢吉。癸酉举人坊、田茂。乡进士坊、王延龄。世美坊、李庠。青云坊、张浑。世科坊、李序。画锦坊、郭容。经魁坊二、黎廷、翟廷楠。步云坊、卢盛。经元坊、郭𡊑。云程坊、杨文雍。继芳坊、郭璋。鹏程坊、孙明。庚午举人坊、吴东周。夺锦坊、郭，卫民。贞节坊、张谦妻孙氏。忠义坊、寺丞张汝舟。孝行坊二。主簿石鼎县丞王立诚。
蔚州：删述、六经坊、垂宪万世坊、文庙东西。丞宣坊、州治前。慈祥、恺悌坊、州治东西。澄清坊、察院前。解元坊、壬子，张宪。经魁坊、高纶绣衣坊、宋经进士坊六、宋弼、高纶、张宪、衣凤、宋经严谨。大理坊、寺丞宋经。青琐坊、给事高纶。廷评坊、评事袁凤。文英坊、刘宗洁。武秀坊、袁凤。冲霄坊、李从正。颉武坊、举人邹理。传柱坊、宋𤩽。秋云独步坊、甄仲种。攀桂坊、高迈。登云坊、李棋。鲲化、天池坊、张宣。五马迁藩坊、参政李从正。父子登科坊、尹玉、尹耕。青年黄甲坊、尹耕。恩荣坊、节妇柳氏。圣旨坊、节妇王氏、张氏、义氏、邹铭。宫保尚书坊、郝杰。父子绣衣坊、御史郝铭。大司马坊、兵部侍郎郝杰。三命元戎坊、总兵马芳。天朝耳目坊、御史乔廷栋。蓟门总镇坊、总兵张邦奇。一品元戎坊、张邦奇。四世科甲坊、御史宋经。尚书里坊。郝奇。
广灵县：圣域贤关坊、青云得路坊、在文庙前。科第传流坊、在城南门右。阴庇一方坊、城隍庙前。御史坊、齐诏。贞节坊、梁氏。𠡠赠忠义坊、寺丞李景。云路、指南坊、举人刘茔。承流宣化坊、牧爱、教化坊、在十字街东西南北。澄清坊。旧察院前。
广昌县：四牌坊、在县十字街。东曰饬武，西曰崇武，南曰明弄，北曰敷政。少参坊、陜西参议高鉴。沧海腾蛟坊、举人高宪。孝行坊、谢定住。贞节坊。千户仲儒妻刘氏。
论曰：路矢攸跻，式昭俨临之度，所以表勤政，尊体统也。稽官署于今日，变迁而缺略者多，时诎而颓圯者广，所宜讲正位居体之伊始矣。至于坊表虽微，百年起观感这怀数字，传不巧之谱，用以风励来兹者，实其不容蔑没，耳目睹记，可得不并述乎？
建置志学校
建国明伦，其来有旧。郁蒸云士，玉瓒薪槱。桥门戾止，甲第先后。芃芃棫朴，斯文启佑。志学校。
云中郡学，府学在城东南隅。旧学在府治之东，即辽金西京国子监，元大同县学。明洪武八年攺为府学。二十九年，以府学攺为代王府，而以云中驿攺为府学，即今学也。宣德间，巡抚侍郎沈固增建肃敬亭于戟门西。正统间，巡抚都御史罗亨信继修，知府霍瑄增建宗文阁于明伦堂南。嘉靖八年，诏建敬一亭，内立御制敬一箴及注释宋儒五箴石刻。十年，诏建启圣祠。十二年，兵变，烧民居，学尽毁，巡抚樊继祖、知府王允修重新。隆庆间，知府程鸣伊于学外东西街建文昌、魁星楼二座，学庙后建春风、时雨二楼。万历二十五年，知府黄嘉善复建魁星楼于学内。名宦、乡贤列戟门左右。
大同县学旧与府学□，县前府后。嘉靖十二年兵焚，后知府王允易左府右县。越四十年乏科。万历三年，巡道冯子履搆西北地别建。嗣后知县解经邦建太乙阁。三十四年，孙体元乃凿泮建奎楼。
怀仁县儒学在城内西北隅。旧在城东门外。洪武十三年，知县许彦余从今地。正统间，知县赵瑀，成化间，知县郑经□修，间知县韩应元、杨守介。经历、署县事陶糿学相继增建。
应州儒学在州治之西南，旧在城西北隅。辽清宁间建。明洪武八年，知州陈立诚从今地。天顺间，参政杨濬、知州张纶、王彪增葺。弘治三年，知州薛敬之重建明伦堂并东西斋舍，移教官宅于明伦堂东。万历四年，知州徐濂重修。山阴县儒学在县治之西，宋时建。明洪武八年，知县蒋文焕，正统九年知县慕宁相继修。嘉靖二年，巡按御史许宗鲁命知县余寅增葺。万历十年，知县王居仁复修。十七年，邑人王文端家屏捐金建号舍二十四楹。
朔州儒学在州治之西北。洪武十年，知州邾约建。正统十年，兵火毁废。成化十三年，知州吕文重修。嘉靖十四年，知州毕鸾建敬一亭于启圣祠之南。万历二十五年，知州屈炜建奎星楼于儒学门之左。三十六年，知州许尔忠重修，同通判郭如崧俱各捐资为倡，规制始敞豁壮丽焉。
马邑县儒学在县治之西，元至元间建。明洪武二十七年，知县李德重建。正统二年，知县张俊修。成化八年，知县安和增葺。万历十年，知县赵承芳，二十二年知县王口新相继恢宏。
蔚州儒学在州治之北。元至元间建。明洪武十二年，蔚州卫指挥周房重建。正统五年知州耿信，天顺三年知州史魁修。弘治八年，知州姜鄗增修。
广卢灵县儒学在县治之西北，旧在县治正西。洪武初，县丞赵自立创建。十六年知县曾锴，弘治五年，知县程观复加修葺。
浑源州儒学在州治西。元皇庆初建。明洪武、永乐间，知县郑允先、李信修。正统、天顺间，判官张福成。化六年，知州关宗累修。弘治四年，知州董锡建大成门，并迁两斋，立神厨、神库。嘉靖四十二年，分巡董邦政妆饬补葺。
广昌县儒学在县治之东，元时建。明洪武十六年，县丞宋林重建。天顺四年修。嘉靖二十年，知县张九功大加修葺。
灵兵县儒学在县治之东，金祯祐中建。元至正间修。明永乐九年，知县李安重建。天顺五年，知县闵芳增建斋舍。
大同左卫儒学在卫治之东，成化十五年，巡抚都御史王越建。
大同在卫儒学在卫治之东，与左卫学同建。万二十三年攺建。
天城卫儒学在卫治之东，与阳和学同建。
威远卫儒学在卫治之西，嘉靖五年建。万历二十九年攺建卫东。
平橹卫儒学在卫治之东北，嘉靖五年建，三十七年徙建卫治东。
云中书院在旧府治之东，嘉靖四十年建。翠屏书院在浑源州之南七十里翠屏山，金状元刘㧑、右丞苏保衡讲学之处。石溪书院在州治北七里。正德六年，巡抚都御史石玠置，集诸士子讲学于此。
暖泉书院在蔚州城西三十里暖泉村。元工部尚书王敏建，今惟存遗址。
论曰：兴学劝士，国家第一，务，通古今一致，经鼎革而不渝者也。全云各学或昉辽元，或起明代，创建重修，各有碑记。年来兵燹叠至，多致学宫颓敝，甓无行径，几有虫踪，甚至窃木位以供炊，殊可于邑。况夫书院讲学，又其跫然空谷矣。
清兴重学崇文，化机渐洽，近者守土兴风教之思，于府在文武庙捐俸补葺，岂不焕然睹维新乎？
建置志仓储
草塲附。
天下大命，允惟□贮，有粟无橐，是名露处粮。谨盖。藏束防烂腐，峙□𫇴茭陈陈万鬴志仓塲。
阳和首附。系住兵重地。广积仓在大东街，石基甎壁，每廒上有亮楼丝窗，下有石甃风道，中庭门楼，极其雄伟。万历壬寅间，东路同知范锡建。草塲在城东北角。
大同府县，大有仓府治东南，东仓南仓。草塲在北关。预备仓县大门内。常平仓县治东。
怀仁县，预备仓、常平仓俱在正堂西北。广丰仓在县治东北。
浑源州，广储仓在州治东，预备仓在州治东，草塲在州治北。
应州，广盈仓在州治西北，预备仓在州治东。草塲二，一在州治东北城下，一在西南城下。山阴县仓在吏目亭东，预备仓在县治南。
朔州，永丰仓在州治西北，预备仓在州治西北，草塲在州治西南。马邑县仓在县治东北，预备仓在仪门外东，草塲在县治西北。
蔚州仓在城灵岩寺东。预备仓在州二门内。常平仓每处九间，东乡杨庄、安定仓，南乡冯家岭、亲仁仓，西乡暖泉村归化仓，北乡深涧村。孝义仓。草塲在州治北。
广灵县，预备仓在县治西。军储仓在县治东南，草塲在县治西南。
灵丘县，预备仓在县内西。
广昌县，官仓在县治北门内，预备仓在县治北。朔州卫仓在卫治后。天城城广聚仓在城东北，草塲在城东南。聚落堡仓在城西北，草塲在城东北。
左卫城，广充仓在城东北。云川卫草塲在卫东北。右卫广足仓在卫西南。玉林卫草塲在卫西北。威远卫广备仓在卫东南，草塲在城西南。高山堡仓在城西南，草塲在城西南。平橹卫仓在卫东北，草塲在卫西南。井坪堡仓在城东北，草塲在城东南。弘赐堡仓在堡西北。
论曰：仓塲者，广储蓄，备旱涝，为军民寄命者也。出陈易新，时廑朽蠹之虞；集垛披毛，用免风雨之患。至于预备常平，尤为吃紧，而草所转输，百倍艰难，柰何视为缓图，坐令圯败不支乎？虽然，高其廪矣，广其圹矣，而不讲于集商贾，议召买，安所获巧妇之炊耶？吾恐仓塲亦虚器云尔。
建置志驿传
道之云远，存乎接应。羽檄飞檄，其邮传命。杠成梁成，其民不病。凡百有位，励兹庶政。志驿传。铺桥附。
阳和驿在城内大街十字道西，共五十匹头，马三匹，骡三十一头，驴十六头。
大同县，云中驿在旧府城西北，马骡二百匹头。瓮城口驿在城东南七十里西浮都。马骡四十七匹头，内本县二十一匹头，应州协济一十四匹头。怀仁县恊济一十匹头，广灵县恊济二匹头。
怀仁县，西安驿在城外东关。万历二年，知县王守介攺设县城内。马骡六十匹头。
浑源州，上盘驿马骡八十五匹头，内本州七十匹头，应州恊济一十五匹头；王家庄驿马骡四十六匹头。
应州，安银子驿旧在州城西南三十里今安银子村。洪武年，知州陈立诚建。正统十四年，因乱，徙城内骡马杂畜于学畔。成化二十三年，知州薛敬之以广盈仓东草塲攺为驿，驿丞住内，使客称便。递运所旧与驿一区同建，正统间移置城内旧税课局。成化间，薛敬之攺建于西门外庵旧城内路北。
山阴县，山阴驿在县治西城市正中。景泰五年建。弘治二年，巡抚许进以使客往来不便，徙置西南隅，年久颓圯。万历二十二年，署印经历何文冕攺。置县治东钟楼后，马骡一百匹头。
朔州，城东驿在东门外。洪武十年，知州邾约创建于州治西。永乐十三年，知州张复攺置，厅厅堂房厨俱备马骡三十一匹头。驿丞宅在厅西。
马邑县，广武驿在西门外大门上为楼房，厅堂、厨舍，俱备马骡四十匹头。
蔚州，马驿在城内。洪武十五年，知州王文德建。马骡六十匹头。广灵县无驿，走差马骡三十匹头。
灵丘县，太白驿马骡五十二匹头。
广昌县，香山驿马骡五十匹头，内本县二十七匹头，蔚州恊济一十七匹头。广灵县恊济六匹头。倒马关驿马驿一十五匹头，内本县五匹头，蔚州恊济六匹头。广灵县四匹头。
铺舍
大同县，东南路五铺，寺儿村铺、南留庄铺、罗家庄铺、南港子铺、西浮头铺十五里接浑源州𡼿突铺。正南路五铺、十里河铺、肥村子铺、毛家皂铺、灰河铺十五里接应州三门城铺。以上每铺俱铺兵二名。
西安。
怀仁县，总铺本城内。陈家庄铺在县东二十里，新桥铺在县东南四十里。
应州，急递总在州治前，洪武十年，知州陈立诚建。有厅舍。石家庄铺城东一十五里，胡疃铺城东二十五里。罗家庄铺城东四十里。城西铺去城三十里。康兴庄铺城西一十五里。卢家塞铺城西二十五里。杨家庄铺城北一十五里，三门城铺城北二十五里。
朔州，总铺在州治东十里铺、二十里铺俱在城东，属州。蔡家庄铺、子头铺俱在城北，属卫。
马邑县，在城铺西十里铺、三家店铺、罗家疃铺、新兴铺、滋润铺、卞子疃铺、察罕铺、杨十二庄铺、北口铺、岭底铺。
蔚州。总铺在南门外街东。小窊铺、辛孟庄铺、郭家庄铺上三铺俱正西去各十里，通广灵县。石门铺、马铺口铺、松涧口铺上在铺俱西南相去各二十里，通灵丘县。新兴铺、北口铺、明福铺、太宁铺上四铺俱正南相去各二十里，通广昌县。
广灵县，总铺在县南关。八角铺县东十里。石门铺县东二十里。上二铺东达蔚州。平水城铺县西十里。百家铺县西二十里。沙泉铺县西三十里。牛口峪铺县西四十里。望狐铺县西五十里。榆涧铺县西六十里。上六铺西达浑源州。
广昌县。总铺在南关西门内。丰乐村铺县东十五里。浮图峪铺县东二十五里。仝川铺县东四十里。王安镇铺县东五十里。西庄铺县南二十五里。祭刀岭铺县南四十里。上屯铺县西十里。艾河铺县西二十五里。红泉铺县西三十里。金家井铺县北十五里。张家铺县北二十五里。圃业村铺县北四十里。倪家铺县北五十里。
灵丘县。东路四铺：故城、聚羊、招柏、白羊。西路四铺、小作、吉子河、沙沟、蔡家峪。北路五铺、大涧、三山、石家田、塔地、伊家店。
建置志津梁
兴云桥，府城东门外，跨浑河上。旧云御河，或呼为御桥。历代兴废不一。元泰定元年，河东连帅图绵重建，题曰兴云之桥，有虞集撰记。成化十三年，巡抚李公勉增修，刘翊撰记。万历己卯、庚辰，山水暴涨，桥为之颓。总兵郭琥拓故其而更创之。下环洞十九，上可容方轨，高三丈余，东西长百余丈，南北阔十余丈，翼以石栏，规制壮丽，仍题曰兴云桥。乐安桥，旧府城东南六十里，跨桑乾河。古定桥旧府城东南七十里，跨桑乾河。洪武中，县丞刘炳建。
小龙门旧府城东南百余里大新庄村，通蔚、广等处大路，即桑乾河，水势汹涌，春夏开冻，涉者病焉。土人锄铭、解九思、解文广当河上流，凿石为梁，高数丈。嘉靖间，巡抚亿钺过其地，题曰小龙门。万历间，巡抚韩取善复题曰塞北龙门。
西安桥怀仁县城东南三十里，跨桑乾河。利涉桥朔州东。宋朱弁记。哈洪济桥马邑县西门外。石桥马邑县东门外。曹娘子村桥应州城西二址里，募缘建。朱家庄桥应州西北十里。沙城村桥应州西北十五里。寇家塞桥应州西八里。青虹桥应州城十五里姜家庄。韩元师建。广济桥应州东二十五里，募缘建。安银子桥山阴县城西北二十五里桑乾河上。成化六年，知县许宏建。万历九年，知县王居仁复修。
沙堆河桥山阴县西南十五里黄水河上，成化年建，今废。
麻家疃桥山阴县北十五里桑乾河上。城西桥县西门黄水河上，今攺南门外。河阳堡桥县西北三十里桑乾河上。万历二十五年，邑人大学士王文端建。诸桥惟此独为丽。河冰开合之时，人不敢渡，必由此桥。
浑河桥浑源城西北十里，成化元年，知州关宗建。太白桥州北五里，弘治三年，知州董锡建。平水桥广灵县城西七里，下跨一涧，遇大雨，其水辄平，行人病之，邑民建砌石桥。八角桥县东十里，相传八家环居共建，后人误呼为八角桥。
新桥县南关东门外，知县杜一奇津建。涞源桥广昌县城东一里，左右水碾、水磨，树木缭绕，颇足登眺。嘉靖五年建，有碑记。三十八年，指挥县献策建甎楼以备敌。
永安桥县南门内，嘉靖十三年建。落水桥县南门外，知县刘登建。有记。
论曰：差使文书之传送，行商过客之往来，铺驿桥梁，系朝廷血脉，刻不容阻滞者矣。驿递骚扰之苦，自昔云然，赖循环木榜，滥牌稍息，而折乾引马等钱，非严禁不能清也。铺路传送文书，俱系鹄面鹑结之子，其稽迟可严，而苦跋殊可悯也。若夫云、朔地势高亢，水不恒有，一或瀑发，难以冯渡。而兴云跨天堑之雄，桑乾涨秋涛之险，桥梁利涉，尤其所宜料理云。
附胡知府文烨请革帮站详为照阳、天二驿粮银月米、头畜草料，一一按月，更有帮站屯地，以恤固苦。
朝廷设立厚饷，原足供用。而驿奸私向百户需索，动告帮站，致令贫民逃窜。百户地土荒芜，粮税无出。本府莅任兹土，此弊不除，终属民间大害，未敢擅专，拟合申请。合候本道并本部院详示，备行阳、高、天镇，速将二驿帮站夙弊，尽行革除，以苏民累。又严令站官、驿卒经心喂养，毋务扣短草料，以至损伤倒者，责令赔补。仍行出示晓谕通知，庶百姓免逃，不致荒芜拖欠矣。以示体恤穷民至意。顺治七年十一月申。蒙总督佟批：所议诚善，准行各卫，并刊榜永为遵守。如有仍前需索，必重加究处。
建置志祀典
聿惟祀典，有举莫废。典所不及，礼以义致。献享丰洁，祈褫禳沴，福我群黎，永崇禋祀。志祀典。
云中郡。府文庙、府城隍庙。社稷坛大在代王府城内西南隅。风云雷、雨山、山川坛即在社稷坛东。郡厉坛尤在府城外西北。三皇庙在工府东南。玉帝庙府治东北。文昌庙二，一在东南隅，一在西北隅。武庙在府治东北。北岳行宫府城南五里。真武庙府城东兴云桥头。一在北关。关王庙二，一在府治东，一在府治东南。龙王庙二：一东关外，一南关外。泰山庙南关外。晏公庙南关内。李王庙府治东北隅。土地庙府治内。雷公庙在城西十里雷公山。圣母庙府治西南。三官庙东关内。岳武穆庙在东瓮城。马王庙在北关。劝忠祠在府东。安辑祠府治东。吕公祠南关新建。史公祠古南门外，祀先巡抚史道。
阳和卫文庙、武庙又报忠祠，祀历来总督有功德于民者。以上三庙，自甲申以后，披塌倾坏之极。文庙、启圣祠、尊经阁土木俱零，大费补葺。武庙旧治，规模宏厂，而破坏几成废址。报忠祠凡三进，庭堂、厢配、门壁、坊表，俱圯毁不支。阳和近属府治，而倾毁至是，殊非体统。是岂寻常募修所能襄厥事也。顺治八年，总督佟谕泒文武僚员：文有刘饷部国钦、陈兵道弘业、胡知府文烨、陈通判禹谟、刘理刑宏誉，武有范副总兵垹、彭副总兵有德，传都司长春，右营刘将官承义，各捐俸金，不一分局董成。兵道陈督修报忠祠，亲励匠作，土木灰垩，允称壮丽。知府胡督修文庙，日夜经营，心力俱殚。又创建尊经阁前东西书屋六楹，以为贫生肄业训课之所。都司传督修武庙，尽复旧治，茨围丹雘俱备。此皆国之正祀，大典攸关，一时栋隆济美，大有裨于体统，大有光于地方者也。因庙志附记之。文庙旧在阁西，成化十八年建。万历三十一年，总督杨时宁攺建于东门，武庙在西门，报忠祠在衙西，其地即旧学宫也。
阳和庙治首附书其大者。玉帝阁南向居中。在隍庙在大阁东街。玄帝庙北城台上。泰山庙在东门，大关帝庙在辕门西，勒马庙在南瓮城北岳庙在城北。甎台石磴与阳和台高映。
怀会县，文庙见学校。社稷坛。城西风云雷雨山川坛，城西城隍庙城内西南邑厉坛。城北张总管祠，祀唐朔方节度使张仁愿，以筑受降祀。
朔州，文庙见学校。魁星祠学大门内东社稷坛城西风云雷雨山川坛。城南城隍庙州治西南，郡厉坛。城北旗纛庙卫后。文昌阁州治东，玉皇庙北街，关王庙东街，勒马关玉庙西街。火神庙在神机库。海神庙城内东南隅。八蜡庙西关外。
马邑县，文庙见学校。社稷坛西门迤北。风云雷雨山川坛城南，祭以城隍配。城隍庙县治西南，邑厉坛城北。文昌祠城东南角楼。魁星楼在橹台上。马神庙东门外。鄂国公祠县西北一十里金龙池南，祀唐尉迟敬德。今有司岁以二九月十七日致祭。三龙王庙在神头村。
桑乾河神庙县西北十里洪涛山下。金天会间，元封为王，明攺今称。有司以二月二日、六月十三日致祭。
应州，文庙见学校。社稷坛旧在土城西北，弘治二年，知州薛敬之攺筑于西门外，迤南有门垣。风云雷雨山川坛南关。城隍庙州治西南。郡厉坛与社稷坛同，攺建于东门外。
文昌祠在古旧城帅府东北，唐卫公李靖建。相传晋王李克用母尝祷于祠，见壁裂，金甲神人跃出，后遂生克用。
忠肃祠州治南，金建，祀道国公康弼。圣母祠州治西霍家巷南，相传唐明皇母建。马神祠东门左。八蜡祠东关。关王庙四，一在南门右，一在西南，一在州治东北，一在东关外。北岳庙西门右。火神庙州治西。梓橦庙东关内。古龙王庙南关，唐置州时建。三灵庙城东南大石村，祀唐李克用、宋杨无敌业。元韩元帅浩。神丰庙城东龙首山上，唐神医李愈建。历代重修。泰山庙城东南马庄。
山阴县，文庙见学校。社稷坛城西北半里。风云雷雨山川坛城东南一里许。城隍庙城中西北街。邑厉坛城北半里许。马王庙东城下。武安王庙南门外向东，圣母庙东门外向北。龙王庙三，一在南门外街西，一在城北黄华岗西南最高峰，一在城西南覆宿峰下。北岳行祠在化慈岩绝顶石岩下。风神庙城南十五里。忠州故城西北隅。详见古迹志。
浑源州，文庙详见学校。社稷坛州西一里。风云雷雨山川坛州南二里。城隍庙城内西北。郡厉坛城北一里。北岳庙州南二十里。唐武德间建。孟姜女庙城东北龙角山上。俗传秦时，其夫筑城而死，姜向长城而哭，城为之崩。东岳庙东门外，唐开元间，州人冯安建。律吕神祠州西北七里种溪中孤石上。元魏时建。唐孙真人庙城隍庙东。龙王堂二，一在西门外，一在恒山阴畔。关王庙州治北。
蔚州，文庙见学校。社稷坛西关外偏北一里。风云雷雨山川坛南关外偏东一里。城隍庙城西南隅。经修五次。郡厉坛东关外偏北二里。旗纛庙在城谯楼东三十余步，亦洪武七年指挥周房建。玉皇庙城北三十里陡涧子村，周房重建。八蜡庙南关外二里，有司丁祭后行礼。关王庙南关偏西。马神庙南关偏东。汉文帝庙南关厢，辽穆宗建。
广灵县，文庙见学校社稷坛。城西北半里许。风云雷雨山川坛城北二里。城隍庙在西街。邑厉坛城东北百步。玉皇庙北关外。关王庙三，一在南关，一在东关，一在东台门外。八蜡祠南关。北岳祠在千福山。丰水神祠在壶山上。东岳行宫在蕙花村前。
广昌县，文庙见学校社稷坛。城北。风云雷雨山川坛城北城隍庙县治北。邑厉坛城北。马神庙南门外。北岳庙在聚云山上。关王庙南关内。八蜡庙东关外。龙王庙七山下。泰山行祠东关外。上有右塔，下有涞泉，传为古刹。每年四月十八日，土人飨赛，商贾骈集。比干庙县东南十里牛心山上。李存孝庙县西北十五里，邑人李克用养子为将，以勇力闻。
灵丘县，文庙见学校社稷坛。城西北。风云雷雨山川坛城南。城隍庙县治东。魏文帝庙城东二十里。关王庙南廓西街。南岳行祠县治西。东岳行祠县治东。八蜡庙南郭街北。
大同右卫，苏武庙卫城北四十里。奉使在北十九年，不屈后还，经过此地，后人因敬而祀之。
平橹卫，文昌庙卫治东。关王庙城北山畔。城隍庙卫治东。北岳行祠城外南山。东岳行祠城东南隅。禹王庙南关城上。云中龙王庙在卫城外。
寺观阳和首附。
北寺、西寺、南寺三寺俱𠡠建。三教寺在阁北，白衣阁在近南门。净土寺在南门外，千佛寺在南关外，神峰寺在东门外。太平寺在大阁东，圆通寺在东北隅。十方院在北台下。
府城寺，南堂寺旧府治东南，一名永宁寺，后魏建。当时有金玉像，高一丈八尺，外有九级浮屠，高九十余丈，上刹复高十丈，铃铎声闻十里。今废。华严寺二：一在旧府治西南，一在府治东南，辽人建。柳巷寺东门外御河桥南，正统间建。石窟。十寺府治三十里，后魏建。始神瑞，终正光，历百年而工始完。其寺一同升，二灵光，三镇国，四护国，五崇福，六童子，七能仁，八华，九天宫，十兜率。内有元载所修石佛二十龛，壁立千仞，面面如来。总督佟于顺治八年率属捐赀，大为修葺，俾殿阁楼台，香积禅林，金碧莹煌，岿然雁北，一胜境也。禅房寺城西南五十里，唐天宝间建。观音堂城西十五里，金重熙间建。传有一尊飞来佛，明宣德三年修。兵燹之后，荡然拆毁，紫金光像暴露风雨。顺治八年，总督佟过而参礼，油然善念，率属修葺，荒烟睹圣像矣。县空寺城西四十里焦山东。崇国寺怀仁县治东。元至元间建。崇福寺三：一在朔州东门内，金天德二年赐额。明洪武间，置僧正司于内。一在浑源州南九十里，一在灵丘县城北二十里。神应寺朔州城西，元至正年间建。
兴教寺，朔州治西南隅，唐龙德初建。
龙泉寺马邑县城西北十里，清流西绕，状如辟雍，往来缙绅游玩，题咏甚多。栖云寺县城南四十里鴈门关东，元时建。
佛宫寺初名宝宫寺，在应州治西。辽清宁二年，田和尚建，金明昌四年增修。道宗赐塔额曰释迦，高三十六丈，玲珑宏敞，浮屠空□。明洪武元年，塔顶佛灯连明三夜。永乐四年，帝北征，驻跸塔上，御题峻极神功。正德三年，帝游幸至州，登塔晏赏，御题天下奇观，出帑金修。
大乐寺州南三十里。元皇庆二年建。有碧峰、独峰二和尚塔。明洪武间，帝制诗赐碧峰，辞曰：沙门号碧峰，五台山合愈崇。固知业巳白，此来石壁空。凡十一韵，诗刻于山门仙石上。
觉兴寺州治南。唐太和三年，西僧清宽建，明万历五年，僧德安增修。僧觉定铸钟一口，重三千六百斤。法王寺城西南香峰山，金大定四年僧福益建。天王寺城东南下社村。唐太和六年，僧演智建。洪武十四年僧惠和重修，万历八年，僧成仙重修。
净土寺州治东北。金工天会二年僧善
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:03:03-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>