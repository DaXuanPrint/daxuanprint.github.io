<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="入越録。全文,入越录全文在线阅读,入越录全文在线下载,大玄古籍书库">
<meta name="description" content="《入越录》是吕祖谦的长篇日记体游记,记载了吕祖谦与潘叔度的十八日会稽之游,语言朴质平实,简拔切当,大多以白描为主,个别段落则能娓娓道来,细细铺写.作者尤其对光与色有着敏锐的感受,使得文中点染着鲜丽的色彩与美妙的光晕.《入越录》对田园风光与农村生活的关注早于以田园诗人而著称的范成大的《吴船录》,显示出吕祖谦作为一个真正的思想家对于世道民情的关注;从题材上来讲,也是对传统游记内容的开拓.文中还体现出吕祖谦重自然和要求人工亦应“殆若天成”的审美取向,是吕祖谦纪游散文中文学价值最高的作品._入越录_全文在线阅读_入越录_全文在线下载_大玄古籍书库">
<title>入越录_吕祖谦_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">入越录</span> <br/>
          作者： <span class="inputVal" id="bkauthor">吕祖谦</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,游记,完结</span> <br/>
          字数： <span class="inputVal" id="bknum">[book_length]4750</span> <br/>
          说明： <span class="inputVal" id="bkdec">《入越录》是吕祖谦的长篇日记体游记,记载了吕祖谦与潘叔度的十八日会稽之游,语言朴质平实,简拔切当,大多以白描为主,个别段落则能娓娓道来,细细铺写.作者尤其对光与色有着敏锐的感受,使得文中点染着鲜丽的色彩与美妙的光晕.《入越录》对田园风光与农村生活的关注早于以田园诗人而著称的范成大的《吴船录》,显示出吕祖谦作为一个真正的思想家对于世道民情的关注;从题材上来讲,也是对传统游记内容的开拓.文中还体现出吕祖谦重自然和要求人工亦应“殆若天成”的审美取向,是吕祖谦纪游散文中文学价值最高的作品.</span> <br/>
          封面： <span class="inputVal" id="bkimg">Z_11128.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]入越录
[book_author]吕祖谦
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,游记,完结
[book_length]4750
[book_dec]《入越录》是吕祖谦的长篇日记体游记,记载了吕祖谦与潘叔度的十八日会稽之游,语言朴质平实,简拔切当,大多以白描为主,个别段落则能娓娓道来,细细铺写.作者尤其对光与色有着敏锐的感受,使得文中点染着鲜丽的色彩与美妙的光晕.《入越录》对田园风光与农村生活的关注早于以田园诗人而著称的范成大的《吴船录》,显示出吕祖谦作为一个真正的思想家对于世道民情的关注;从题材上来讲,也是对传统游记内容的开拓.文中还体现出吕祖谦重自然和要求人工亦应“殆若天成”的审美取向,是吕祖谦纪游散文中文学价值最高的作品.
[book_img]Z_11128.jpg


[book_title]入越録 全文
淳熙元年八月二十八日，自金华与潘叔度为会稽之游。辰后出旌孝门，五里至关头，南折入会稽路。二里桐树岭，八里东藕塘，城东坡塘此为大，溉田甚博。他时夏秋之交辄涸，今岁雨泽以时，田不仰水，秋深犹弥漫也。十五里含香，民居颇成聚落，道旁野塘，木芙蓉初发映水，殊有思致。十里义井，五里上下仓，十里孝顺镇，十里自驿路北折入香山路，五里宿杭慈潘氏庄。凡行七十里。是日，凝阴不开，风袭人已有力，始御，四山云气滃然，冈峦山没。申后微雨，夜遂大。
二十九日早，冒雨行，二里小凤林寺。涉溪屈曲，稻塍间泥淖没屦。五里苦山。二十里梅口，邸舍蠲洁胜官道，盖行贾避义乌市征，往往出此。十五里香山，林壑稍邃。八里下稠岩景德寺，寺屋可百年，绘事皆朴质。饭于小轩，方池丛竹皆有趣，然稍芜矣。七里唐口，自是复出驿路。老梧离立道旁，濯濯如青玉干。又二里宿逆旅。凡行五十九里。晡后雨方歇。所历大抵匆匆不能详也。
三十日，早发，二里石斛桥，溪流潺潺。崖旁大石如屋。桥西走浦江道也。度桥而北，十里石牛，有楼临路，楼下牖户亦明敞。主人留，小语云：“创以待使客，非其居也。”所谓石牛者，道下塘卧石若牛，水满不可见。五里洞井，居民依小坡植鸡冠花数百本。冠距低昂，大类尸乡祝鸡翁舍。云薄见日，已而大霁。十里新界，自石斛桥道出两山间，少旷土，至此山围始宽。秋稼极目，黄云蔚然。过义乌、东阳、浦阳、永康四县。巡检寨，婺越界焉。五里邵家湾，观五指山，其巅石如骈拇，然近视不若远望。饭民家，舍后水竹可步。逢驱羊行贾者，数百蹄散漫川谷，风毛沙肋，顿有汧陇秋色。五里涉枫江。土俗谚云：第一扬子江，第二钱塘江，第三枫江。盖甚言其水波恶，实小溪耳。闻春夏颇湍悍，今仅至胫而已。南岸有覆斗山，山形正方若斗覆。五里兴乐，槿花夹道，室庐篱落皆整。五里界牌陇，平坡浅草，隐隐起伏，环山城立，真监牧地也。五里牌头市，道分为两，北道出渔浦，度浙江入杭。东道入越，轮蹄担负，东视北不能十一。市旁斗子岩，岩旁狮子山，首昂背偃，略类狻猊。五里寒热阪，五里宿砚石村。凡行六十五里。屡愒逆旅，墙壁横斜多市侩牓帖，大要皆尤人语，斯其所以为市道与?悚然久之。
九月一日，晨雾，上横陇，东嶂出日，金晕吞吐。少焉全璧径升，晃耀不可正视，升数尺，韬于云，绚彩光丽，因蔽益奇，非浮翳所能掩。露稻风叶，皆鲜鲜有生意。五里里湖，五里蔡家坞，五里桐木岭，五里诸暨县。入县北门，人烟犹萧疏。县方筑社南垣，两松樛枝小异。里许至市，自县治前东折，度下桥，桥屋半圮矣。并大溪行，流甚壮。其源一自东阳，一自浦江，一自孝义，至街亭合流，径县城，又经萧山浮桥入浙江。县东陶朱山颇雄。自入新界，已岿然见之。出县东门，山益远，川源益旷。田莱多荒，盖沮洳不宜稼而然。五里放生桥，道左女贞新叶生，黄绿间错，如行闽粤荔枝林。五里马秀才店，店傍小室，随事莳花草，马久罢举矣。三里双桥畈，二里乌石，其南入剡，百里而近。十五里苦李桥，溪碛颇清浅，木阴扶疏，百余步入山径。五里至新店湾，复得平地。五里栗桥，登栗岭。五里冷水，望东岭神祠，缥缈云间，下坂稻穗垂黄，际山数十里，平铺如拭。洋洋乎富哉丰年之象，道中所未见也。五里宿枫桥镇，前岁析诸暨之十乡即镇为义安县，今年五月废。凡行七十里，薄暮小雨。
二日，辨色发枫桥，阴风薄寒。十里乾溪，溪桥榉柳数百株，有十围者。过桥绕山足行，十里古博岭。岭左右皆丛筱。五里洪口，有别径入明。自枫桥而上，美竹佳树相望。近洪口，曲折循小溪，水声，风物渐佳。十里含晖桥亭，天章寺路口也，遂穿松径至寺，寺盖晋王羲之兰亭。山林秀润，气象开敞。寺右臂长冈达桥亭，植以松桧，疑人力所成者。法堂后砌筒引水，激高数尺。堂后登阶四五十级，有照堂，两旁修竹，木樨盛开，轩槛明洁。又登二十余级，至方丈，眼界颇阔。寺右王右军书堂，庭下皆杉竹，观右军遗像。出书堂，径田间百余步，至曲水亭，对凿两小池，云是羲之鹅池、墨池。曲水乃汙渠，蜿蜒若蚓，必非流觞之旧，斟酌当是寺前溪，但岁久失其处耳。由曲水亭穿小径涉溪，复出官道数里，买舟泛鉴湖。湖多堙为田，所存仅如溪港然。秋水平岸，菰蒲青苍，会稽、秦望、云门诸山，互相映发，城堞楼观，跨空入云，耳目应接不暇。入水门过南堰，历府学、天庆观，至禹迹寺门。舍舟外氏寓，舍此寺。拜外祖母温国钱夫人、伯舅、叔舅，温国八十一矣，气貌视听才类五六十人。与叔度同馆于书室。
三日，游外氏园，有梅坡、月台、菊潭、杞菊堂、竹隐、蒲涧、桔洲，因寺废地葺治之，十六七成矣。最胜者梅坡，绕亭皆梅，前对蒲涧、桔洲，野水湾环，岛溆掩映，如在江湖。而竹隐一径深幽，阶庭清閟，亦其次也。又过义恩师院。院与杞菊堂邻，十年前尝识之。午后，自园后门，穿僧庵，度小桥，转三两曲，至圆通寺。旧乃兴福寺子院，去岁废，兴福入圆通，合二为一，扫地更新，面势端直，殿庑华敞，殿后犹未毕工。循旧路复穿园中归。园后边河，岸木成阴。舅氏云：“此即蜀桤木也。”植之方数年，往时表里无障蔽，今不复见道上车马矣。杜子美所谓“饱闻桤木三年大”，信然。是日薄阴。
四日，饭已，侍伯舅同叔度、詹季章(徽之)，泛小舟出南堰，绕城缘鉴湖。访苏仁伸、计议(师德)于偏门外，皆前日初至所历也。□颇稳惬，砌下瑞香两本，面皆丈余。仁仲，苏子容丞相孙，致仕闲居，年垂八十，道前辈事，亹亹不厌。出旧书数种，《管子》后子容手书：“庆历乙酉，家君面付。”犹苏河阳所藏也。纸尾铭款云：“惟苏氏世官，学以儒，何以遗后，其在此书。非学何立，非书何习?终以不倦，圣贤可及。”其曰书秩铭戒者，子容所识；其曰先公铭戒者，铭语亦同，盖子容之子所识也。背多废笺简，刺字异今制者，末云牒件状如前，谨牒如前辈所记，署衔多杭州官称，子容云：知府舍人乃知杭州时也。归舟烟雨晻霭，游大能仁寺，闳壮光丽，甲于会稽，重殿复阁，金碧相照。寺吴越钱氏所建，颓废久矣，新于今主僧常坦之手，二十年前见坦于此寺，方为板下僧。相与步败檐毁垣间慨然有兴作意，具道规模次弟，果不愆其素。有志者，事竟成。如此然，益知民力之困也。
五日，义恩师约饭，偕者苏仁仲，伯舅、叔舅、潘叔度、詹季章、丁茂才(松年)、七六表弟。中食，开霁，晴光发窗，心目颇快。饭罢复阴。晚步过寺桥，历沈氏、李氏园，皆荒芜，独修竹犹森然。
六日，偕石天民(斗文)、潘叔度自寺桥直道过群庠。道旁多流水乔木，殊不类廛市。教授厅后环碧亭小愒。环亭皆水，败荷折苇，秋思甚浓。石应之(宗昭)、高应朝(宗商)亦继来，遂自直舍入学。夫子殿居中，修廊广庭，长松错列，讲堂榜以“明伦”。后有稽古阁，制作皆雄伟，而阁下尤胜，疏达开豁，拥墙密竹如云。晚冒雨归。
七日，雨，不可出，过詹季章位小阁，因重屋楼板其间，纵三弓，横半之，南北取屋山为明，远山竹树历历如画。芦簟仰承穹窿若船背，幽洁极可爱，名以越舲，其状真类小舟也。
八日，早过大中戒珠寺，王右军故宅也。屋多人少，颇牢落。门有两池，亦称右军鹅池、墨池，略无意趣，政如天章者，皆后人强名之耳。殿后地渐峻，石应之寓居在焉，遂与应之登雪轩。轩占卧佛殿右偏，湖山聚落，皆来献状，以宜于观雪得名。今虽不与雪值，然雾雨空濛，亦奇观也。寺后即蕺山。蕺，菜名。《图经》云：越王嗜蕺，尝采于此。
九日早，雨少止。侍伯舅同潘叔度、詹叔章泛舟，赴苏仁仲饭。舟经卧龙山下，竹洲柳岸，略如苕霅，卧枝拂水尤奇。饭罢，登舟，中途小泊，步游西园，郡圃也。其北飞盖堂，下临大池；其中集春堂，四隅各一亭，东“春荣”，西“秋芳”，南“夏阴”，北“冬瑞”；其南扬波堂，面城，水木幽茂，两小亭对峙，东曰“逍遥”，西曰“裴回”。园之西即曲水。先入敷荣门，右转至右军祠。穿修竹坞，遂登山，山盖版筑所成。缭绕深邃，曲径回复，迷藏亭观，乍入者惶惑不知南北。山背有流杯岩，凿城引鉴湖为小溪，穿岩下，键以横闸。激浪怒鸣，过闸遂为曲水。长庑华敞，榱栋椽柱，皆涂斫象竹；绕以清流，甃以苍石，犬牙参错，殆若天成，俯砌琢石为墩，流杯至墩旁，辄自近岸，盖庑中为三井吸水势使然。曲水之上，激湍亭、惠风阁，规模若都下王公家。山顶崇峻庵，其胁骋怀亭，面亭依山为岩壑，然皆涂塈，不可支久。下山右绕至清真轩，刻桷象拼榈，平阶荼縻架甚茂，第为蔓草萦乱刺眼耳。曲水乃前守史丞相浩所凿，往年见其新成，今竹树皆成阴，而亭榭稍稍圮剥矣。复登舟还禹迹。
十日，午后同叔度泛舟过南堰，出门穿鉴湖支港，斜雨入篷，衣袂沾濡。七里独山，野桥烟树可画。出山口，港渐狭，又七里道树，舍舟步田间，泥潦没屐。一里许至坚密庵，拜外大父墓。庵屋才八九间，窗槛幽洁。夜分，四山风雨翛然，始闻秋声。
十一日，晨起，冒雨蹑屐登舟。入城至能仁寺，赴常坦师饭，七六弟在焉。遂过报恩光孝寺。寺后飞来山，即《图经》所谓怪山也。传云：自琅琊飞至。其说不经。其巅有塔，彩绚甚华。塔下有鳗井，乃小石窍，自唐以来神之，谓鳗能时出妖祥，近世不复见矣。井故依山坳坡陀，有古意。近僧甃使就整，遂无可观。濮安懿王祠庙寓此寺。有园令领吏卒守之。主僧明哲，往岁尝识之，新昌设蜜术汤，甚清美。晚还禹迹。
十二日，雨，不可出。借《图经》寻近城名山，须雨霁遍游。晚，石应之来宿。
十三日，过午雨止。诸葛寿之(千龄)、高应朝、石应之、孙季和(应时)约往丁氏园，遂同泛舟至新河。步入园，园多海桧，但绾结阏其天性。后墙皆密竹，轩楹太敞，宜夏不宜冬。宿东偏小室，会宿者叔度、应之、季和。
十四日，自丁氏园偕叔度、寿之、应朝、应之、季和登舟，出五云门，入鉴湖。湖面独此为阔。隆兴初吴给事芾浚湖，未一二尺，多得古棺，皆刳木为之。盖汉末凿湖前冢墓也。然后知古人为湖，特因地势筑堤，堤立而湖成，不待深疏凿也。今自五云门重堤，隐然达于曹娥五六十里，民间谓之省塘，此乃故湖堤。湖田之民，每毁堤以决积水，故堤缺而湖废。异时有意复湖者，第修完省塘，则盗湖之田，不待废而自为陂泺矣。自湖尾入若耶溪，过后汉郑弘庙，传所记樵风早暮迎送舟楫，采薪者云，至今犹然。半里石帆山，山横若张帆。又数十步秦始皇酒瓮，乃山脚两石，粗类瓮盎。又一二里，舣舟游龙瑞宫，方士谓之阳明洞天。穿松径数百步至宫。宫后三峰翔舞飞动，势若覆压。大略如栖贤望五老，特欠其二耳。中峰乃会稽山，祠官春秋用事焉。由西庑循山径观龙见坛，其旁即禹穴，乃大石中断成罅，殊不古。殆非司马子长所探也。又数步飞来石，老木槎牙，石壁如削，缘磴道至钱秀才庵。遂自东庑出院，院皆扃闭，独遇一客道士，云绵州人。复登舟经鉴湖，湖天夕照，水村渔屋，皆被光景，日所入诸山，如在金雾中，天下绝景也。暮泊告成观，宿于明远堂下小室。
十五日晨，谒大禹祠。

        </div>
      </div>
    </div>
  </div>
</div>
<!--update:2025-08-30 10:00:39-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>