<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="广州游览小志,广州游览小志全文在线阅读,广州游览小志全文在线下载,大玄古籍书库">
<meta name="description" content="地理杂志。。清王士祯(1634—1711)撰。一卷。士祯有《秦蜀驿程后记》已著录。康熙二十三年(1684)士祯奉命祭南海,于二十四年二月初十日至广州,四月初一日北归。其间游览广州名胜,撰成此书,载广州光建寺、六榕寺、五羊观、海幢寺、海珠寺、越秀山、蒲涧寺、长寿庵、南园三忠祠等九则。各具位置、建置沿革、遗闻佚事、历史遗迹、自然风光等。有康熙年刻本。_广州游览小志_全文在线阅读_广州游览小志_全文在线下载_大玄古籍书库">
<title>广州游览小志_王士祯_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">广州游览小志</span> <br/>
          作者： <span class="inputVal" id="bkauthor">王士祯</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,游记,完结</span> <br/>
          字数： <span class="inputVal" id="bknum">[book_length]2689</span> <br/>
          说明： <span class="inputVal" id="bkdec">地理杂志。 清王士祯(1634—1711)撰。一卷。士祯有《秦蜀驿程后记》已著录。康熙二十三年(1684)士祯奉命祭南海,于二十四年二月初十日至广州,四月初一日北归。其间游览广州名胜,撰成此书,载广州光建寺、六榕寺、五羊观、海幢寺、海珠寺、越秀山、蒲涧寺、长寿庵、南园三忠祠等九则。各具位置、建置沿革、遗闻佚事、历史遗迹、自然风光等。有康熙年刻本。</span> <br/>
          封面： <span class="inputVal" id="bkimg">Z_11324.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]广州游览小志
[book_author]王士祯
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,游记,完结
[book_length]2689
[book_dec]地理杂志。 清王士祯(1634—1711)撰。一卷。士祯有《秦蜀驿程后记》已著录。康熙二十三年(1684)士祯奉命祭南海,于二十四年二月初十日至广州,四月初一日北归。其间游览广州名胜,撰成此书,载广州光建寺、六榕寺、五羊观、海幢寺、海珠寺、越秀山、蒲涧寺、长寿庵、南园三忠祠等九则。各具位置、建置沿革、遗闻佚事、历史遗迹、自然风光等。有康熙年刻本。
[book_img]Z_11324.jpg


[book_title]广州游览小志
《光孝寺》
光孝寺，又名法性寺，在粤城西北，越王建德故宅也。孙吴虞翻居此，手植诃子，因名虞苑又名诃林。东晋隆安五年，罽宾国昙摩耶舍尊者驻锡，曰王园寺。刘宋永初中，求那罗跋陀三藏始创戒坛。梁天监元年，智药三藏自西竺来植菩提树，坛前预谶曰：「后一百七十年有肉身菩萨，于此树下开演。」上乘达磨初入国中，亦止此寺。其后五传至惠能，遂开东山法门于此。今祝圣殿昙摩遗迹也有米元章书三世佛名。稍北为六祖殿，前为菩提坛，坛侧为发塔。其东南为达磨井，西为五祖殿。循廊而东为风旛堂，堂前有池泓然。又东，有伪漠铁塔，上有题记称大汉皇帝大宝十年。四角有沙门某某题名，系衔皆金紫大夫、检校工部尚书。又东为译经台、洗砚池房、融笔授首楞严处。西廊复有一塔，规制差小，题玉清宫使、德陵使、龙德宫使、开府仪同三司内侍监、上柱国龚澄枢同女弟子邓氏三十二娘，及大宝六年岁次癸亥字。粤城内外古道塲，以光孝为第一，气象古朴，殊乎他刹。六朝已还，名僧居此者：昙摩耶舍、求那罗跋陀、智药三藏、初祖、六祖、印宗法师、波罗末陀陈刺史欧阳頠请译《佛阿妣昙经》、《金刚般若经》、《无上依经》、《佛性论》，共四十部。、般剌密谛译楞严者、仰山通智禅师、憨山德清法师、天然圅罡禅师。同游黄太史、忍菴、高廷评、畟园、屈翁山、陈元孝、张超然、三处士、程燕思秀才，人赋五言诗。
《六榕寺》
净慧寺，旧名宝庄严寺。苏长公南迁过此，书六榕二大宇，因名六榕寺。今寺额即苏书也。寺有舍利塔，梁大同中沙门昙裕建，旧有唐王勃碑。宋绍圣闲，宝鸡主簿林修重建宗室，康州剌史叔盎撰文。塔九层，高二十丈，广六丈有奇，中藏佛牙舍利。当修重建时，掘得巨鼎，藏剑三镜一，同舍利瘗之。元至正闲，又增宝珠铜柱之属。凭高眺远，则白云、粤秀诸峰皆在襟带也。寺有永嘉禅师证道歌石刻。禅师谒六祖，祖叹曰：「善哉！少畱一宿。」宗门谓一宿觉。
《五羊观》
五羊观，在城中西南坡山上，有穗石洞、五仙祠。吴立夫《南海古迹记》云：楚高固时，有五仙人，人持谷穗，一茎六出，乘羊衣羊，具五方色，遗穗州人。今祠中五石，云是羊化，殊不类。祠后有崇台，可以眺远。其东为三元殿，殿前有池，片石陂陀，一泓出其中。旁有石刻曰仙人足迹，傅会可笑。湛文简公少读书于此，有诗刻石。同游者，庭表、畟园、翁山、元孝、超然、燕思、光孝寺僧月涛、南柄。
《海幢寺》
海幢寺，在羊城南，下濒江水。同庭表、翁山、元孝，蒲衣往游，冒雨发舟，二里抵寺。门木緜方花，望如赤城之霞寺。有鹰爪兰、林藤，本大两围，干枝相纠。花五出，初出绿色，久之渐黄香，与鱼子兰酷似。寺故郭氏园，兰，园中故物也。有藏经阁，极伟丽，北望白云、粤秀，西望石门、灵峰、西樵诸山，东眺雷峰，即往波罗道也。南为花田，南汉葬宫人处，素馨花产此。寺为僧今无所建，龙象庄严甲诸刹，然无他奇，稍宜登眺耳。食罢，登舟往海珠寺。
《海珠寺》
海珠石在江中，上有慈度寺，宋李侍郎昴英读书处。寺有李公祠，面丹霞台，下瞰江水，北带羊城，估舶渔艇往来如图画，为粤人竞渡之所。明盛时，豪家竞以翠毛、鹤毳、孔雀尾饰船蓬，用相夸尚，其侈靡如此。用兵后，筑城置戍其上，荒落不复振矣。有吴道子石刻观音像尚存。舟由濠水入鱼藻门。刘鋹时，有稻田自海上浮来，布衣林楚材见儿叹曰：「水鱼湫湫兮南。」及宋师至，潘美为帅，人始悟为潘字云。饮濠梁别业，晤梁秀才无技。
《越秀山》
越秀山，在广州府城北，城堞因山。山分为二，东为歌舞冈越王台，其西为观音阁。山半为呼鸾道，伪汉刘翼故迹也。城西为朝台山。《南越志》云：傍江构起华馆，以送陆贾，因名朝台也。《古迹记》云：山巅有达磨泉。山踞粤城最高处，凭高下瞰，远江如带，目尽炎海。粤人三月三日、九月九日多游于此。城堞闲多榕树、木緜。时暮春，木緜方花，红照天外，亦一奇也。
《蒲涧寺》
三月初四日，劳书升宪副，约同忍菴、畟园、元孝游蒲涧寺。寺在白云山麓，气象疏古。寺门诸山环抱，门内二石碣刻宋苏文忠公诗、崔清献公词坐禅人大韶范成妙叶堂始食蕉子、羊桃。菖蒲涧在寺左，《太平寰宇志》云：菖蒲涧，一名甘溪。《南越志》云：交州剌史陆允之所开也。襄阳罗友累石涧侧，容百人坐。《古迹记》云：南汉辟甘泉苑。南有陆公亭，夹溪刺桐、木緜花开，殷豓如画。时久旱，细流涓涓出，石罅中小鱼如秧针，千百为羣。东上寻濂泉，寺半里许得石涧，潺潺有声。涉涧而东，树益蓊蔚，水声益清激。又半里，复涉涧而西，涧中巨石欹立腾倚，类多姿，制岸皆竻竹。竹尽得寺，寺数弓而朴雅绝尘，老僧与呆居之。元孝言，郡人陶璜苦子，前身寺僧道安也。因言二从父陈公慧业，记前生为庐山僧，事甚奇。寺去濂泉尚里许，众疲𠙆不能登，坐涧石，荫竹树，俯听水声如鸣琴筑。下山远见琵琶洲，洲上浮图归然，海鳌寺也。归食寺门榕下。是日甚暑，清风洒然。山相传为安期生得道处，上有景泰寺、安期祠。
《长寿菴》
长寿菴，在西郭外，创于万历闲，禅人大汕重新之。汕能诗画，营造有巧思。寺西偏，有池通珠江水，增减应潮汐。池北为半帆。循廊曲折而东，为绘空轩。轩前佛桑宝相，诸花丛萃可爱。由半帆竝池而南，缘岸皆荔支、龙眼。池之南为怀古楼，高明洞豁。其下为离木堂、水木清华房，廊幽窈如吴越闲。寺有拈花释迦像，饰以黄金珠玉、车璖玛瑙、瑟瑟之属，庄严妙好。又有铜像，云是唐铸也。
《南园三忠祠》
大忠祠，祀宋文信国、陆丞相、张越国三公。其东祠南园五先生。五先生者，孙典、籍蕡、黄待制哲、王给事中佐、赵御史介、李长史德。明初结诗社于南园，此其遗址。崇祯戊寅，巡按御史葛徵奇葺三忠祠，并锓五先生诗于版。久之皆废。同年彭吏部襄为番禺令，复新之。祠有池阁，背枕河流，亦一胜地。

        </div>
      </div>
    </div>
  </div>
</div>
<!--update:2025-08-30 10:01:24-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>