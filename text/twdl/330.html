<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="御制月令辑要序,康熙五十五年三月二十九日奉,御定月令辑要目录,御定月令辑要卷首,御定月令辑要卷一,御定月令辑要卷二,御定月令辑要卷三,御定月令辑要卷四,御定月令辑要卷五,御定月令辑要卷六,御定月令辑要卷七,御定月令辑要卷八,御定月令辑要卷九,御定月令辑要卷十,御定月令辑要卷十一,御定月令辑要卷十二,御定月令辑要卷十三,御定月令辑要卷十四,御定月令辑要卷十五,御定月令辑要卷十六,御定月令辑要卷十七,御定月令辑要卷十八,御定月令辑要卷十九,御定月令辑要卷二十,御定月令辑要卷二十一,御定月令辑耍卷二十二,御定月">
<meta name="description" content="二十四卷。图说,一卷。李光地等奉敕撰。康熙五十四年(1715年),圣祖以明朝冯应京所撰《月令广义》二十五卷体例粗备,但采录有关著述繁简失当、雅俗不分,特命李光地等另行编纂,门类因仍其旧,删除无稽之谈,增补未备之文,定为图说一卷,岁令二卷,每月令一卷,春、夏、秋、冬令各一卷,土王令一卷,十二月令各一卷,闰月令一卷,夜令二卷,时刻令一卷。每类之下,分天道、政典、民用、物候、占验、杂记六个子目。十二月令、闰月令,在六个子目之外,增节序、日次二子目。各据图籍,皆注出处。其为旧本所有者,标以“原”字;其所增补者,标">
<title>御定月令辑要_李光地_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">御定月令辑要</span> <br/>
          作者： <span class="inputVal" id="bkauthor">李光地</span> <br/>
          朝代： <span class="inputVal" id="bkdate">不详</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,完结</span> <br/>
          字数： <span class="inputVal" id="bknum">[book_length]605459</span> <br/>
          说明： <span class="inputVal" id="bkdec">二十四卷。图说,一卷。李光地等奉敕撰。康熙五十四年(1715年),圣祖以明朝冯应京所撰《月令广义》二十五卷体例粗备,但采录有关著述繁简失当、雅俗不分,特命李光地等另行编纂,门类因仍其旧,删除无稽之谈,增补未备之文,定为图说一卷,岁令二卷,每月令一卷,春、夏、秋、冬令各一卷,土王令一卷,十二月令各一卷,闰月令一卷,夜令二卷,时刻令一卷。每类之下,分天道、政典、民用、物候、占验、杂记六个子目。十二月令、闰月令,在六个子目之外,增节序、日次二子目。各据图籍,皆注出处。其为旧本所有者,标以“原”字;其所增补者,标以 “增”字。传本为 《四库全书》本。</span> <br/>
          封面： <span class="inputVal" id="bkimg">Z_11375.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]御定月令辑要
[book_author]李光地
[book_date]不详
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,完结
[book_length]605459
[book_dec]二十四卷。图说,一卷。李光地等奉敕撰。康熙五十四年(1715年),圣祖以明朝冯应京所撰《月令广义》二十五卷体例粗备,但采录有关著述繁简失当、雅俗不分,特命李光地等另行编纂,门类因仍其旧,删除无稽之谈,增补未备之文,定为图说一卷,岁令二卷,每月令一卷,春、夏、秋、冬令各一卷,土王令一卷,十二月令各一卷,闰月令一卷,夜令二卷,时刻令一卷。每类之下,分天道、政典、民用、物候、占验、杂记六个子目。十二月令、闰月令,在六个子目之外,增节序、日次二子目。各据图籍,皆注出处。其为旧本所有者,标以“原”字;其所增补者,标以 “增”字。传本为 《四库全书》本。
[book_img]Z_11375.jpg


[book_title]御制月令辑要序
古者于明堂之中施十二月之令本尧典授时之意而推广之今所大戴礼夏小正篇小戴礼月令篇三代之遗文大略可见矣月令虽出吕览而蔡邕次其章句孔颖达定其正义推明周公品制列之于经汉晋而下若四民月令四时纂要以及千金锦带嵗华纪丽嵗时杂记诸书代有撰述未睹赅备前眀之季冯应京戴任始辑月令广义二十四卷为士庶通用观其原本经训推衍义用意亦云勤矣顾其采摭既多芜累间出爰命儒臣重加编辑次第呈览亲为裁定正譌芟复一归雅驯别起义例补所未备博观约取务合于体要而切于实用庶几古者明堂月令之遗式矣书成名曰月令辑要旧本图説并为厘正列説卷端因天时而课治功察物以尽人事自国家政典下逮甿庶作息均可叅验而闳览博物之学亦于是乎有取焉由今而后言纪
时之书者其必以此为权舆也夫
康熈五十四年四月初九日

[book_title]康熙五十五年三月二十九日奉
防开载月令辑要阅纂校对监造官员职名
总阅
文渊阁大学士兼吏部尚书加三级【臣】李光地经筵讲官文渊阁大学士兼礼部尚书加七级【臣】王　掞校勘官
曰讲官起居注詹事府少詹事兼翰林院侍讲学士加一级【臣】蒋廷锡曰讲官起居注翰林院侍讲学士加一级【臣】励廷仪曰讲官起居注翰林院侍讲学士加一级【臣】张廷玉曰讲官起居注翰林院侍讲学士加一级【臣】陈邦彦曰讲官起居注翰林院侍读加一级【臣】赵熊诏候　补　翰　林　院　侍　讲【臣】杨名时右春坊右中允兼翰林院编修加一级【臣】王图炳翰　林　院　检　讨　加　一　级【臣】张　照翰　林　院　编　修　加　一　级【臣】薄　海纂修官
原任　曰讲官起居注左春坊左谕德兼翰林院修撰加一级【臣】吴廷桢国　子　监　司　业　加　一　级【臣】卢　轩翰　林　院　侍　讲　加　一　级【臣】吴士玉翰　林　院　编　修　加　一　级【臣】周　提督四川学政翰林院编修加二级【臣】廖赓谟翰　林　院　编　修　加　一　级【臣】杨开沅翰　林　院　编　修　加　一　级【臣】宫鸿歴翰　林　院　编　修　加　一　级【臣】杨士徽原　任　翰　林　院　编　修【臣】汪　灏翰林院待诏【臣】髙不骞原　任　苏　州　府　知　府【臣】陈鹏年分纂官生
内　阁　中　书　舎　人【臣】觉罗吴拜内　阁　中　书　舍　人【臣】吴玉耑
广西桂林府灵川县知县【臣】楼　俨
进　士　候　选　知　县【臣】徐启统
进　士　候　选　知　县【臣】迟之金
进　士　候　选　知　县【臣】李登瀛
进　士　候　选　知　县【臣】甄之璜
进　士　候　选　知　县【臣】李祖望
进　士　候　选　知　县【臣】郁　瑞
进　士　候　选　知　县【臣】崔　楙
进　士　候　选　知　县【臣】刘正远
进　士　候　选　知　县【臣】沈曾发
进　士　候　选　知　县【臣】倪见龙
进　士　候　选　知　县【臣】孙宗绪
进　士　候　选　知　县【臣】陈悳荣
进　士　候　选　知　县【臣】张　坦
进　士　候　选　知　县【臣】汪　榯
进　士　候　选　知　县【臣】王　钧
进　士　候　选　知　县【臣】王箴舆
进　士　候　选　知　县【臣】张秉亮
候　选知　县【臣】戴天瑞
候　选　知　县【臣】孙天霖
举人【臣】于　枋
候选州同知【臣】邹家龙候选州同知【臣】杜庭珠候选州同知【臣】杨儒臣原　候　选　州　同　知【臣】吴廷元
监生【臣】文永丰
生员【臣】严文照
校对官生
原　任　翰　林　院　编　修【臣】何　焯留　京　食　俸　知　县【臣】邹元斗
福建建宁府浦城县知县【臣】徐　球
候　选　知　县【臣】沈元沧
举人【臣】张廷璐
举人【臣】程　鹏
候选州同知【臣】查　广监造官
武英殿总监造兼佐领【臣】张常住
武　英　殿　总　监　造【臣】李国屛
武英殿总监造内务府防计司员外郎【臣】伊都立武英殿监造兼骁骑校【臣】巴　实
武英殿监造【臣】关　保武英殿监造【臣】神　保

[book_title]御定月令辑要目录
卷首
图说
【计十八图】
巻一
歳令上
【天道　政典民用】
卷二
歳令下
【物候　占验杂纪】
卷三
每月令
【天道　日次　政典　民用物　占验　杂纪】
卷四
春令
【天道　日次　政典　民用物　占验　杂纪】
卷五
正月令
【天道　节序　日次　政典民用　物候　占验　杂纪】
卷六
二月令
【天道　节序　日次　政典民用　物候　占验　杂纪】
卷七
三月令
【天道　节序　日次　政典民用　物候　占验　杂纪】
卷八
夏令
【天道　政典　民用物候　占验　杂纪】
卷九
四月令
【天道　节序　日次　政典民用　物候　占验　杂纪】
卷十
五月令
【天道　节序　日次　政典民用　物候　占验　杂纪】
卷十一
六月令
【天道　节序　日次　政典民用　物候　占验　杂纪】
卷十二
土王令
【天道　政典　民用物候　占验　杂纪】
卷十三
秋令
【天道　政典　民用物候　占验　杂纪】
卷十四
七月令
【天道　节序　日次　政典民用　物候　占验　杂纪】
卷十五
八月令
【天道　节序　日次　政典民用　物候　占验　杂纪】
卷十六
九月令
【天道　节序　日次　政典民用　物候　占验　杂纪】
卷十七
冬令
【天道　政典　民用物候　占验　杂纪】
卷十八
十月令
【天道　节序　日次　政典民用　物候　占验　杂纪】
卷十九
十一月令
【天道　节序　日次　政典民用　物候　占验　杂纪】
卷二十
十二月令
【天道　节序　日次　政典民用　物候　占验　杂纪】
卷二十一
闰月令
【天道　节序　月次　政典民用　物候　占验　杂纪】
卷二十二
昼夜令上
【天道　政典　民用物候　占验】
卷二十三
昼夜令下
【杂纪】
卷二十四
时刻令
【天道　政典　民用物候　占验　杂纪】
【臣】等谨案月令辑要二十四卷图说一卷康熙五十四年
圣祖仁皇帝御定大学士【臣】李光地等奉
勅纂校昔人以月令起义成书者指不胜屈李巨川采奇一编季有总序月有月令日有杂记而又附以五行生旺调摄占候诸说体例颇可观采惜其书不传是编因明臣冯应京戴任月令广义删芜补阙别起义例凡所徴引首本经训次及史传下逮诸子百家方言地志靡不毕采用以课农时騐物候上可以资钦若而下可以训作息固非徒覼缕嵗华而已也乾隆四十五年十月防校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]御定月令辑要卷首
图说
太极两仪四象八卦图
先天六十四卦分二十四气图
十二卦气分应十二月图
五行分王四时图
十二月日躔月建二十四气七十二候图黄赤交道全图
春分正视之图
秋分正视之图
日行南北陆分昼永昼短图
日月五星周天图
月朔望上下图
十二律吕协应十二月图
五声八音协八方八风图
太歳天干释名图
太歳地支释名图
月建天干释名图
月建地支释名图
月令主属全名图
【周易系辞传曰易有太极是生两仪两仪生四象四象生八卦　周子曰无极而太极太极动而生阳动极而静静而生阴静极复动一动一静互为其根分阴分阳两仪立焉　邵子曰太极既分两仪立矣阳下交于阴隂上交于阳四象生矣阳交于阴阴交于阳而生天之四象刚交于柔柔交于刚而生地之四象于是八卦成矣八卦相错然后万物生焉是故一分为二二分为四四分为八　朱子曰太极者象数未形而其理已具之称形器已具而其理无眹之目在河图洛书皆虚中之象也太极之上始生一奇一偶而为一画者二是为两仪其数则阳一而阴二在河图洛书则奇偶是也两仪之上各生一奇一偶而为二画者四是为四象其位则太阳一少阴二少阳三太阴四其数则太阳九少阴八少阳七太阴六以河图言之则六者一而得于五者也七者二而得于五者也八者三而得于五者也九者四而得于五者也以洛书言之则九者十分一之余也八者十分二之余也七者十分三之余也六者十分四之余也四象之上各分一奇一偶而为三画者八于是三才略具而有八卦之名矣】
【往也知来者逆若逆天而行是右行也皆未生之卦也故曰知来也　西山蔡氏曰六十四卦圆布者干尽午中坤尽子中离尽卯中坎尽酉中阳生于子中极于午中阴生于午中极于子中　玉溪胡氏曰尝因邵子子半之说推之以卦分配节候复为冬至子之半颐屯益为小寒丑之初震噬嗑随为大寒丑之半无妄眀夷为立春寅之初贲既济家人为雨水寅之半丰离革为惊蛰卯之初同人临为春分卯之半损节中孚为清眀辰之初归妹暌兑为谷雨辰之半履泰为立夏已之初大畜需小畜为小满已之半大壮大有夬为芒种午之初至干之末交夏至午之半焉此三十二卦皆进而得夫震离兑干已生之卦也姤为夏至午之半大过鼎恒为小暑未之初防井蛊为大暑未之半升讼为立秋申之初困未济解为处暑申之半涣坎防为白露酉之初师遯为秋分酉之半咸旅小过为寒露戌之初渐蹇艮为霜防戌之半谦否为立冬亥之初萃晋豫为小雪亥之半观比剥为大雪子之初至坤之末交冬至子之半焉此三十二卦皆进而得夫防坎艮坤未生之卦也二分二至四立总为八节每节各计两卦如坤复为冬至无妄眀夷为立春同人临为春分之是也如十六气每气各计三卦如颐屯益为小寒至观比剥为大雪之是也八节计十六卦十六气计四十八卦此以卦配气者然也】
【为纯坤十月之卦而阳气已生于下矣积之逾月然后一阳之体始成而来复故十有一月其卦为复又自五月一阴始生至此七爻一阳来复乃天运之自然也　本义泰正月之卦也大壮二月之卦也夬三月之卦也一变则为纯干遯六月之卦也否七月之卦也观八月之卦也剥九月之卦也　朱子曰以十二卦配十二月也自齐整复卦是震在坤下　临是兑在坤下　泰是干在坤下　大壮是震在干上夬是兑在干上　干是干在干上　姤是干在防上遯是干在艮上　否是干在坤上　观是防在坤上　剥是艮在坤上　坤是坤在坤上又曰论十二卦则阳始于子而终于已阴始于午而终于亥论四时之气则阳始于寅而终于未阴始于申而终于丑此二说者虽若小差而所争不过二位盖子位一阳虽生而未出乎地至寅位泰卦则三阳之生方出地上而温厚之气从此始焉已位乾卦六阳虽极而温厚之气未终故午位一阴虽生而未害于阳必至未位遯卦而后温厚之气始尽也其午位阴已生而严凝之气及申方始亥位六阴虽极而严凝之气至丑方尽盖地中之气难见而地上之气易识故周人以建子为正虽得天统而孔子之论为邦乃以夏时为正盖取其阴阳始终之着眀也按图以推其说可见】
【繁露木居东方而主春气火居南方而主夏气金居西方而主秋气水居北方而主冬气土居中央故五行而四时者土兼之也　周子曰阳变阴合而生水火木金土五气顺布四时行焉　朱子曰阳变阴合而生水火木金土水阴盛故居右火阳盛故居左木阳穉故次火金隂穉故次水土冲气故居中水而木木而火火而土土而金金而复水如环无端五气布四时行也又曰以质而语其生之序则曰水火木金土而水木阳也火金阴也以气而语其行之序则曰木火土金水而木火阳也金水阴也】
【行一歳十二防圣王因其防而分之以为大数焉观斗所建命其四时孟春日月防于娵訾而斗建寅之辰仲春日月防于防娄而斗建卯之辰季春日月防于大梁而斗建辰之辰孟夏日月防于实沈而斗建已之辰仲夏日月防于鹑首而斗建午之辰季夏日月防于鹑火而斗建未之辰孟秋日月防于鹑尾而斗建申之辰仲秋日月防于寿星而斗建酉之辰季秋日月防于大火而斗建戌之辰孟冬日月防于析木之津而斗建亥之辰仲冬日月防于星纪而斗建子之辰季冬日月防于元枵而斗建丑之辰　疏凡二十四气每三分之为七十二气气间五日有余故一年有七十二候也　周礼疏曰一年之内有二十四气正月立春节雨水中二月启蛰节春分中三月清明节谷雨中四月立夏节小满中五月芒种节夏至中六月小暑节大署中七月立秋节处暑中八月白露节秋分中九月寒露节霜防中十月立冬节小雪中十一月大雪节冬至中十二月小寒节大寒中月令孟春之月东风解冻蛰虫始振鱼上冰獭祭鱼鸿】
【雁来草木萌动仲春之月始雨水桃始华仓庚鸣鹰化爲鸠鸟至雷乃声始电蛰虫咸动季春之月桐始华田鼠化为鴽虹始见萍始生鸣鸠拂其羽戴胜防于桑孟夏之月蝼蝈鸣蚯蚓出王生苦菜秀靡草死麦秋至仲夏之月小暑至螳螂生鵙始鸣反舌无声鹿角解蝉始鸣半夏生木堇荣季夏之月温风始至蟋蟀居壁鹰乃学习腐草为萤土润溽暑孟秋之月凉风至白露防寒蝉鸣鹰乃祭鸟仲秋之月盲风至鸿雁来鸟归羣鸟养羞雷始收声蛰虫坏户水始涸季秋之月鸿雁来賔爵入大水为蛤菊有黄华豺乃祭兽戮禽霜始防草木黄落蛰虫咸俯孟冬之月水始冰地始冻雉入大水为蜃虹藏不见仲冬之月冰益壮地始坼鹖旦不鸣虎始交芸始生荔挺出蚯蚓结麋角解水泉动季冬之月雁北向鹊始巢雉雊鸡乳征鸟厉疾水泽腹坚图据时宪歴本于汲冡周书与月令微异】
<史部,时令类,御定月令辑要,卷首>
【道赤道之北为夏至之日道赤道之南为冬至之日道　周礼春官注黄道占日天道有三黄道者日月五星所乘　王朴歴奏赤道者天之纮带也其势圜而平纪宿度之常数焉黄道者日轨也半在赤道内半在赤道外去极远二十四度当与赤道近则其势斜当与赤道远则其势直斜则日行宜迟直则日行宜速故二分前后如其度二至前后减其度】
【有冬有夏冬夏之间则有春有秋是故日行北陆谓之夏西陆谓之春南陆谓之冬东陆谓之秋　邵子曰冬至之子中阴之极春分之卯中阳之中夏至之午中阳之极秋分之酉中阴之中凡三百六十中分之则一百八十此二至二分相去之数也　又曰日行阳度则嬴行阴度则缩】
【尧典歴象日月星辰敬授人时朞三百有六旬有六日以闰月定四时成歳】
【舜典在璿玑玉衡以齐七政　疏七政谓日月五星也木曰歳星火曰荧惑星土曰塡星金曰太白星水曰辰星　月令疏天是太虚本无形体但指诸星运转以为天耳诸星之转从东而西必三百六十五日四分日之一夜复旧处星既左转日则右行亦三百六十五日四分日之一至旧星之处即以一日之行而为一度计二十八宿一周天凡三百六十五度四分度之一是天之一周之数也又曰凡二十八宿及诸星皆循天左行一日一夜一周天一周天之外更行一度计一年三百六十五周天四分度之一日月五星则右行日一日一度月一日一十三度十九分度之七此相通之数也】
【生明月三日也生魄望后也朏月出也三日明生之名　月令疏月是阴精日为阳精故周髀云日犹火月犹水火则外光水则含景故月光生于日所照魄生于日所蔽当日则光盈就日则眀尽京房云月与星辰阴者也有形无光日照之乃有光日似弹九月似镜体或以为月亦似弹丸日照处则眀不照处则阙　释名晦灰也火死为灰月光尽似之也朔苏也月死复苏生也月半之名也其形一旁曲一旁直若张弓施也望月满之名也月大十六日月小十五日日在东月在西遥相望也　说文朏未盛之明晦而月见西方谓之朓朔而月见东方谓之缩朒　隋志月者阴之精也其形圆其质清日光照之则见其眀日光所不照则谓之魄故月望之日日月相望人居其间尽覩其明故形圆也二之日日照其侧人观其傍故半明半魄也晦朔之日日照其表人在其里故不见也】
【月律中黄钟季冬之月律中大吕周礼大师掌六律六同以合隂阳之声阳声黄钟太蔟姑洗防賔夷则无射阴声大吕应钟南吕函钟小吕夹钟】
【日清明风至清明者芒也四十五日景风至景者大也言阳气长飬也四十五日凉风至凉寒也阴气行也四十五日阊阖风至阊阖者咸收藏也四十五日不周风至不周者不交也言阴阳未合化也四十五日广莫风至广莫者大莫也开阳气也左传夫舞所以节八音而行八风　注八音金钟石磬丝琴瑟竹箫管土埙木柷敔匏笙革鼔也八方之风谓东北条风东方谷风东南清明风南方凯风西南凉风西方阊阖风西北不周风北方广莫风　周礼天官注宫数八十一配中央土商数七十二配西方金角数六十四配东方木征数五十四配南方火羽数四十八配北方水　淮南子曰东北曰炎风东方曰条风东南曰景风南方曰巨风西南曰凉风西方曰飂风西北曰丽风北方曰寒风　白虎通曰壎坎音也管艮音也鼓震音也离音也钟兑音也柷敔干音也　郑樵通志曰干之音石其风不周坎之音革其风广莫艮之音匏其风融震之音竹其风明庶防之音木其风清明离之音丝其风景坤之音土其风凉兑之音金其风阊阖】
【复得阏逄摄提格之嵗言复得者上元泰初时亦是阏逄之嵗嵗在甲曰阏逄在寅曰摄提格此谓甲寅之嵗也然则乙卯之嵗曰旃防单阏丙辰之嵗曰柔兆执徐丁巳之嵗曰彊圉大荒落戊午之嵗曰着雍敦牂己未之嵗曰屠维协洽庚申之嵗曰上章涒滩辛酉之嵗曰重光作噩壬戌之嵗曰元阉茂癸亥之嵗曰昭阳大渊献甲子之嵗曰阏逢困敦乙丑之嵗曰旃防赤奋若以此推之周而复始可知】
<史部,时令类,御定月令辑要,卷首>
【终元十月得癸则曰极阳十一月得甲则曰毕辜十二月得乙则曰橘凃周而复始亦可知也】
【句芒其虫鳞其音角律中姑洗其数八其味酸其臭羶其祀戸祭先脾孟夏之月其日丙丁其帝炎帝其神祝融其虫羽其音征律中中吕其数七其味苦其臭焦其祀灶祭先肺仲夏之月其日丙丁其帝炎帝其神祝融其虫羽其音征律中防賔其数七其味苦其臭焦其祀灶祭先肺季夏之月其日丙丁其帝炎帝其神祝融其虫羽其音征律中林钟其数七其味苦其臭焦其祀灶祭先肺中央土其日戊巳其帝黄帝其神后土其虫倮其音宫律中黄钟之宫其数五其味甘其臭香其祀中霤祭先心孟秋之月其日庚辛其帝少皥其神蓐収其虫毛其音商律中夷则其数九其味辛其臭腥其祀门祭先肝仲秋之月其日庚辛其帝少皥其神蓐收其虫毛其音商律中南吕其数九其味辛其臭腥其祀门祭先肝季秋之月其日庚辛其帝少皥其神蓐收其虫毛其音商律中无射其数九其味辛其臭腥其祀门祭先肝孟冬之月其日壬癸其帝颛顼其神元冥其虫介其音羽律中应钟其数六其味咸其臭朽其祀行祭先肾仲冬之月其日壬癸其帝颛顼其神元冥其虫介其音羽律中黄钟其数六其味咸其臭朽其祀行祭先肾季冬之月其日壬癸其帝颛顼其神元冥其虫介其音羽律中大吕其数六其味咸其臭朽其祀行祭先肾】
御定月令辑要卷首

[book_title]御定月令辑要卷一
嵗令上
天道
元亨利贞【増易元者善之长也亨者嘉之防也利者义之和也贞者事之干也疏元是物始于时配春春为生故下云体仁仁则春也亨是通畅万物于时配夏故下云合礼礼则夏也利为和义于时配秋秋既物成各合其宜贞为事干于时配冬冬既收蔵事皆干了】
四时不忒【増易天地以顺动故日月不过而四时不忒疏天地以顺而动则日月不有过差依其晷度四时不有忒变寒暑以时】
七日来复【増易七日来复汉上朱氏易解阳生于子隂生于午自午至子七而必复乾坤消息之理也故以一日言之自午时至夜半复得子时以一年言之自五月至十一月复得子月以一月言之自午日凡七日复得子日以一纪言之自午嵗凡七嵗复得子嵗故六十卦当三百六十日而两卦相去皆以七日】变化久成【増易四时变化而能乆成疏四时更代寒暑相变所以能乆生成万物】天地相革【増易天地革而四时成汉上朱氏易解干始于坎而终于离坤始于离而终于坎干终而坤革之地革天也阳极生隂乃为寒坤终而干革之天革地也隂极生阳乃为暑天地相革寒暑相成是亦水火相息也坎冬离夏震春兑秋四时也故曰天地革而四时成】
与时消息【増易天地盈虚与时消息疏天之寒暑往来地之陵谷迁贸盈则与时而息虚则与时而消】
四时变通【原易变通配四时又变通莫大乎四时】
寒暑相推【原易寒往则暑来暑往则寒来寒暑相推而嵗成焉増白虎通夏至隂始起阳气推而上故大热也冬至阳始起隂气推而上故大寒也】
大衍之数【増易大衍之数五十其用四十有九疏京房云五十者谓十日十二辰二十八宿也凡五十其一不用者天之生气将欲以虚来实故用四十九焉马季长云易有太极谓北辰也太极生两仪两仪生日月日月生四时四时生五行五行生十二月十二月生二十四气北辰居位不动其余四十九转运而用也郑康成云天地之数五十有五以五行气通凡五行减五大衍又减一故四十九也】
干策坤策【増易干之策二百一十有六坤之策百四十有四凡三百有六十当期之日】运行寒暑【増易鼓之以雷霆润之以风雨日月运行一寒一暑疏鼔动之以震雷离电滋润之以巽风坎雨离日坎月运动而行一莭为寒一莭为暑】
五行【原书一五行一曰水二曰火三曰木四曰金五曰土疏易系辞曰天一地二天三地四天五地六天七地八天九地十此即五行生成之数天一生水地二生火天三生木地四生金天五生土此其生数也如此则阳无匹隂无偶故地六成水天七成火地八成木天九成金地十成土于是隂阳各有匹偶而物得成焉故谓之成数也又数之所起起于隂阳隂阳往来在于日道十一月冬至日南极阳来而隂往冬水位也以一阳生为水数五月夏至日北极隂进而阳退夏火位也当以一隂生为火数但隂不名竒数必以偶故以六月二隂生为火数也冬至以及于夏至当为阳来正月为春木位也三阳已生故三为木数夏至以及冬至当为隂进八月为秋金位也四隂已生故四为金数三月春之季四季土位也五阳已生故五为土数此其生数之由也又万物成形以微着为渐五行先后亦以微着为次五行之体水最微为一火渐着为二木形实为三金体固为四土质大为五水火木金得土数而成故水成数六火成数七木成数八金成数九土成数十】五纪【原书四五纪一曰嵗二曰月三曰日四曰星辰五曰歴数防五纪者五事为天时之经纪也一曰嵗从冬至以及明年冬至为一嵗所以纪四时也二曰月从至晦大月三十日小月二十九日所以纪一月也三曰日从夜半以至眀日夜半周十二辰为一日所以纪一日也四曰星辰星谓二十八宿昏眀迭见辰谓日月别行防于宿度从子至于亥为十二辰星以纪节气早晚辰以纪日月所防处也五曰歴数算日月行道所歴计气早晚之数所以为一嵗之歴凡此五者皆所以纪天时故谓之五纪也】
日月冬夏【増书日月之行则有冬有夏蔡日极南至于牵牛则为冬至极北至于东井则为夏至南北中东至角西至娄则为春秋分月立春春分从青道立秋秋分从白道立冬冬至从黒道立夏夏至从赤道所谓日月之行则有冬有夏也】
二极赤道【原书日月之行防周天三百六十五度四分度之一天体圆如弹丸北髙南下北极出地上三十六度南极入地下三十六度北极去南极直径一百二十二度弱其依天体隆曲南极去北极一百八十二度强正当天之中央南北二极中等之处谓之赤道去南北极各九十一度春分日行赤道从此渐北夏至行赤道之北二十四度去北极六十七度去南极一百一十五度日行黒道从夏至日以后日渐南至秋分还行赤道与春分同冬至行赤道之南二十四度去南极六十七度去北极一百一十五度其日之行处谓之黄道又有月行之道与日道相近交路而过半在日道之里半在月道之表其当交则两道相合交去极逺处两道相去六度此其日月行道之大畧也】
暑雨祁寒【原书夏暑雨小民惟曰怨咨冬祁寒小民亦惟曰怨咨蔡祁大也】
有年【増诗自古有年春秋桓公三年有年谷梁五谷皆熟为有年也唐书太宗纪贞观二年以有年赐酺三日】
丰年【増诗丰年多黍多稌又绥万邦屡丰年汉书郊祀志诏曰朕亲饬躬斋戒亲奉祀为百姓防嘉气获丰年焉元结丰年歌猗大帝兮其功如天均四时兮成我丰年范成大诗丰年四海皆温饱愿把欢心夀玉巵】大有年【増春秋宣公十有六年大有年王维诗四海方无事三秋大有年】
四时皆教【増礼天有四时春秋冬夏风雨露雷无非教也】
还相为本【増礼五行四时十二月还相为本也防犹若孟春则建寅之月为诸月之本仲春则以建夘之月为诸月之本是还廽迭相为本也】
四时方名【増礼东方者春春之为言蠢也产万物者圣也南方者夏夏之为言假也飬之长之假之仁也西方者秋秋之为言愁也愁之以时察守义者也北方者冬冬之为言中也中者藏也】
时和月生【増礼天秉阳垂日星地秉隂窍于山川播五行于四时和而后月生也是以三五而盈三五而阙】
三月成时【原礼三月则成时是以礼有三让建国必立三卿三賔者政教之本礼之大参也淮南子天地三月而为一时故祭祀三饭以为礼丧纪三踊以为莭兵重三罕以为莭】
五行负戴【増礼五行之动迭相竭也注竭犹负载也言五行运转更相为始也疏物之在人上谓之负戴气之过去在上者其在下者亦负戴也春为木王负戴于水夏为火王负戴于木秋为金王负戴于火冬为水王负戴于金更相为始负戴前气也】
防天位【原周礼春官冯相氏冯相氏掌十有二嵗十有二月十有二辰十日二十有八星之位辨其序事以会天位注会天位者合此嵗日月星辰宿五者以为时事之增学斋呫哔若今歴日太嵗在某日日直某也】
致日致月【原周礼春官冯相氏冬夏致日春秋致月以辨四时之序注冬至日在牵牛景丈三尺夏至日在东井景尺五寸此长短之极极则气至冬无阳夏无伏隂春分日在娄秋分日在角而月于牵牛东井亦以其景知气至不春秋冬夏气皆至则是四时之叙正矣疏必冬夏致日春秋致月者以日者实也故于长短极时致之也月者阙也故于长短不极时致之也】
三易【原周礼春官大卜掌三易之法一曰连山二曰归藏三曰周易疏周以十一月为正天统故以干为首以十二月为正地统故以坤为首夏以十三月为正人统人无为卦首之理艮渐正月故以艮为首也】嵗星跳辰【増周礼十有二歳疏太嵗在地与天上嵗星相应而行嵗星为阳右行于天一嵗移一辰又分前辰为一百三十四分而侵一分则一百四十四年跳一辰十二辰匝则总有千七百二十八年十二跳辰帀以此而计之十二嵗云小周谓一年移一辰故也千七百二十八年云大周十二跳帀故也太嵗左行于地一与嵗星跳辰年数同此则服防注春秋龙度天门是也以嵗星本在东方谓之龙以辰为天门故以嵗星趾辰为龙度天门也】
十二风【原周礼春官保章氏以十有二风察天地之和命乖别之妖祥増易氏周礼解昔黄帝得嶰谷之管而神瞽为之制十二律以此十二月之气无非天地之中气以此调十二月之声无非天地之和声是谓十有二风之占何谓十有二风艮为条风从大吕太蔟之律震为眀庶风从圜钟之律巽为清眀风从姑洗中吕之律离为景风从防賔之律坤为凉风从函钟夷则之律兑为阊阖风从南吕之律干为不周风从无射应钟之律坎为广莫风从黄钟之律】
四时天【原尔雅春为苍天夏为昊天秋为旻天冬为上天増释名春曰苍天阳气始色苍苍也夏曰昊天其气布散皓皓也秋曰旻天旻闵也物就桔落可闵伤也冬曰上天其气上腾与地絶也】
四时别号【增尔雅春为生夏为长嬴秋为收成冬为安寜防此亦四时之别号】
王烛【原尔雅四时和谓之玉烛防四时和气温润眀照故曰王烛人君徳美如玉而眀若烛德辉动于内和气应于外统而言之谓之五烛増孔頴达春秋正义序四时序则玉烛调于上三才恊则寳命昌于下】通正【原尔雅四时和为通正防四时之功和是为通畅平正也】
年嵗名【原尔雅夏曰嵗商曰祀周曰年唐虞曰载防别年嵗之名也夏曰嵗取嵗星行一次商曰祀取四时一终周曰年取禾一熟唐虞曰载取物终更始释名嵗越也越故限也年进也进而前也祀巳也新气生故气巳也载载生生之年也】
期月【原论语茍有用我者期月而巳可也注期月谓周一嵗之月増左狄伐晋报采桑之役也复期月注眀期年之言唐书魏征圣哲之治其应如响朝月而可葢不其难】
天时【増孟子天时不如地利注天时谓时日支干五行旺相孤虚之属也防五行金旺在巳午未申酉木旺在亥子丑寅夘水旺在申酉戍亥子火旺在寅夘辰巳午土旺在申酉戌亥孤虚者以一画为孤无画为虚二画为实以六十甲子日定东西南北四方然后占其孤虚实而向背之即知吉凶矣】
六物【原左传六物不同嵗时日月星辰是也防四时一终曰嵗嵗星行一次也时谓四时日谓十日从甲至癸也月从正月至十二月也星二十八宿也辰谓日月所会一嵗十二会从子至亥也】
旱不为灾【増左传僖公三年春不雨夏六月雨自十月不雨至于五月不曰旱不为灾也】六气【原左天有六气降生五味为五色徴为五声淫生六疾六气曰隂阳风雨晦眀也分为四时序为五莭过则为菑隂淫寒疾阳淫热疾风淫末疾雨淫腹疾晦淫惑疾眀淫心疾注六气之化分而序之则成四时得五行之莭寒过则为冷热过则喘渴末四肢也晦夜也晏寝过莭则心惑乱眀昼也思虑烦多心劳生疾】
日月防辰【増左传日月之防是谓辰故以配日防日月防谓之辰者辰时也言日月聚防有时也辰无常所分在十二以十干配之梦溪笔谈子丑至于戍亥谓之十二辰者一嵗日月十二防于东方苍龙角亢之舎起于辰故于所首者名之】
火中【増左传火中寒暑乃退注火心星心以季夏昏中而暑退季冬旦中而寒退】
分至启闭【原左凡分至启闭必书云物为备故也注分春秋分也至冬夏至也启立春立夏闭立秋立冬云物气色灾变也素察妖祥逆为之备増汲古丛语分至启闭顺四时而成八莭也以其得隂阳之中谓之分以其当寒暑之极谓之至以其生长谓之启以其收藏谓之闭然则四孟启闭者隂阳阖辟之初二至二分者隂阳老少之变也】
嵗总成功【増公羊春王正月防四时皆于万物有功嵗者兼总其成功之称也】
三合【原谷梁独隂不生独阳不生独天不生三合然后乃生】
分时化育【増家语孔子曰邱闻诸老曰天有五行水火金木土分时化育以成万物其神谓之五帝注一嵗三百六十日五行每行主七十二日化生长育一嵗之功万物莫不受成】
嵗徳【原管子春嬴育夏飬长秋聚收冬闭藏大寒乃极国家乃昌四方乃服此谓嵗徳】
天不一时【原管子嵗有春秋冬夏月有上中下旬日有朝暮夜有昏晨半星晨序各有其司故曰天不一时】
生长收藏【増管子春者阳气始上故万物生夏者阳气毕上故万物长秋者隂气始下故万物收冬者隂气毕下故万物藏故春夏生长秋冬收藏四时之莭】
隂阳不同气【原越絶书越王问隂阳之治不同力而功成不同气而物生闻其説范子曰隂阳气不同处万物生焉冬三月之时草木既死万物各异藏故阳气避之下藏伏壮于内使隂阳得成功于外夏三月盛暑之时万物遂长隂气避之下藏伏壮于内然而万物亲而信之是所谓也】
和炁生成【原文子老子曰天地之炁莫大于和和者隂阳调日月分故万物春分而生秋分而成生与成必得和之精故积隂不生积阳不化隂阳交接乃能成和】
四时为马【原文子老子曰大丈夫恬然无思惔然无虑以天为盖以地为车以四时为马以隂阳为御行乎无路游乎无怠出乎无门】
不违时【原闗尹子天不能冬莲春菊是以圣人不违时】
四时常若【増列子隂阳常调日月常眀四时常若风雨常均字育常时年谷常丰】
天地本根【原荘子天地有大羙而不言四时有眀法而不议万物有成理而不说圣人者原天地之美而达万物之理是故至人无为大圣不作观于天地之谓也隂阳四时运行各得其序万物畜而不知此之谓本根可以观于天矣】
神功【原荀子列星随旋日月逓照四时代御隂阳大化风雨博施万物各得其和以生各得其飬以成不见其事而见其功夫是之谓神】
云作寒暑【原荀子冬日作寒夏日作暑广大精神请归之云】
八莭【増河圗始开圗伏羲氏仰观天文俯察地理始画八卦定天地之位分隂阳之数推列三光建分八莭以文应瑞凡二十四消息祸福以制吉凶周髀算经注二至者寒暑之极二分者隂阳之和四立者生长收藏之始是为八莭原晋书艺文志炎帝分八莭以始农功増庾信咏畵屛风诗三春冠葢聚八莭管游李商隠诗四时当首夏八莭应条风】
时序【増尸子神农氏治天下立四时之序杜甫诗乾坤万里眼时序百年心】
神雨【増尸子神农之理天下欲雨则雨五日为行雨旬日为谷雨旬五日为时雨正四时之制万物咸利故曰神雨】
九纪【原逸周书九纪辰以纪日宿以纪月日以纪徳月以纪刑春以纪生夏以纪长秋以纪杀冬以纪藏嵗以纪终】
代序【原楚辞日月忽其不淹兮春与秋其代序増盐铁论四时代序而人则其功星列于天而人象其行阮籍诗天地絪緼元精代序原张蕴古大寳箴四时不言而代序万物无为而化成】
绪风【原楚辞乗鄂渚而反顾兮欵秋冬之绪风注绪余也】
白露严霜【増楚辞秋既先戒以白露兮冬又申之以严霜收恢台之孟夏兮然欿傺而沈藏】道御四时【原韩非子道者万物之所然也天得之以髙地得之以藏维斗得之以成其威日月得之以恒其光五常得之以常其位列星得之以端其行四时得之以御其变气】
以信成物【原吕氏春秋春之徳风风不信其华不盛华不盛则果实不生夏之徳暑暑不信其土不肥土不肥则长遂不精秋之徳雨雨不信其谷不坚谷不坚则五种不成冬之徳寒寒不信其地不刚地不刚则冻闭不开天地之大四时之化而犹不能以不信成物又况乎人事】
人气【増素问正月二月天气始方地气始人气在肝三月四月天气正方地气定发人气在脾五月六月天气盛地气髙人气在头七月八月隂气始杀人气在肺九月十月隂气始冰地气始闭人气在心十一月十二月冰复地气合人气在肾】
四时顺经【増尚书大传俊乂百工相和而歌卿云帝唱之八伯咸进稽首而和帝乃载歌曰日月有常星辰有行四时顺经万姓允诚于论予乐配天之灵】
帝车【増史记天官书北斗七星所谓璇玑五衡以齐七政杓携龙角衡南斗魁枕参首斗为帝车运于中央临制四乡分隂阳建四时均五行移莭度定诸纪皆繋于斗注杓北斗杓也龙角东方宿携连也衡斗之中央中也】
星辰分野【増史记天官书北方水太隂之精主冬日壬癸刑失者罚出辰星以其宿命国是正四时仲春春分夕出郊奎娄胃东五舎为齐仲夏夏至夕出郊东井舆栁东七舎为楚仲秋秋分夕出郊角亢氐房东四舎为汉仲冬冬至晨出郊东方与尾箕斗牵牛俱西为中国其出入常以辰戌丑未】
九道【原汉书天文志月有九行者黒道二出黄道北赤道二出黄道南白道二出黄道西青道二出黄道东増宋史天文志凡五纬皆随日由黄道行惟月之行有九道四时交防归黄道而转变焉故有青黒白赤四者之异名】
五星【増汉书天文志嵗星曰东方春木于人五常仁也五事貎也荧惑曰南方夏火礼也视也太白曰西方秋金义也言也辰星曰北方冬水知也聼也填星曰中央季夏土信也思心也仁义礼知以信为主貌言视聼以心为正故四星皆失填星廼为之动填星所居国吉】
三统【増汉书律歴志三统者天施地化人事之纪也十一月干之初九阳气伏于地下始着为一万物萌动钟于太隂故黄钟为天统律长九寸九者所以究极中和为万物元也易曰立天之道曰隂与阳六月坤之初六隂气受任于太阳继飬化柔万物生长楙之于未令种刚强大故林钟为地统律长六寸六者所以含阳之施楙之于六合之内令刚柔有体也立地之道曰柔与刚干知大始坤作成物正月干之九三万物棣通族出于寅人奉而成之仁以飬之义以行之令事物各得其理寅木也为仁其声商也为义故太蔟为人统律长八寸象八卦宓戏氏之所以顺天地通神明万物之情也立人之道曰仁与义在天成象在地成形后以裁成天地之道辅相天地之宜以左右民此三律之谓矣是为三统】
黄钟十二月【増汉书律歴志黄钟黄者中之色君之服也钟者种也天之中数五五为声声上宫五声莫大焉地之中数六六为律律有形有色色上黄五色莫盛焉故阳气施种于黄泉孳萌万物为六气元也以黄色名元气律者着宫声也宫以九唱六变动不居周流六虚始于子在十一月大吕吕旅也言隂大旅助黄钟宣气而牙物也位于丑在十二月太蔟蔟奏也言阳气大奏地而达物也位于寅在正月夹钟言隂夹助太蔟宣四方之气而出种物也位于夘在二月姑洗洗洁也言阳气洗物辜洁之也位于辰在三月中吕言微隂始起未成著于其中旅助姑洗宣气齐物也位于已在四月防賔继也賔导也言阳始导隂气继飬物也位于午在五月林钟林君也言隂气受任助賔君主种物使长大楙盛也位于未在六月夷则则法也言阳气正法度而使隂气夷当伤之物也位于申在七月南吕南任也言隂气旅助夷则任成万物也位于酉在八月亡射射厌也言阳气究物而使隂气毕剥落之终而复始亡厌已也位于戍在九月应钟言隂气应亡射该藏万物而杂阳阂种也位于亥在十月】
十干【増汉书律歴志出甲于甲奋轧于乙眀炳于丙大盛于丁丰楙于戊理纪于已敛更于庚悉新于辛懐任于壬陈癸于癸原淮南子天文训注太嵗在甲曰阏逢万物锋芒欲出拥遏未通也在乙曰防防万物遏防甲而出也在丙曰柔兆万物皆生枝布叶也在丁曰强圉万物刚盛也在戊曰着雝位在中央万物繁飬四方也在已曰屠维屠别维离万物各成其性也在庚曰上章隂气上升万物毕生也在辛曰重光万物就成熟其煌煌也在壬曰元黓嵗终包任万物也在癸曰昭阳阳气始萌万物食生也】
十二支【増汉书律歴志孶萌于子纽牙于丑引达于寅冒茒于夘振美于辰巳盛于已咢布于午昧薆于未申坚于申防孰于酉毕入于戍该阂于亥原淮南子天文训志太嵗在寅曰摄提格格起万物承阳而起也在夘曰单阏单尽阏止阳气推万物而起隂气尽止也在辰曰执徐执蛰徐舒伏蛰之物皆散舒而出也在已曰大荒落荒大也方万物炽盛而大出霍然落落大布散也在午曰敦牂敦盛牂壮万物皆盛壮也在未曰恊洽隂欲化万物和合也在申曰涒滩涒大滩修万物皆修其精气也在酉曰作鄂作鄂零落也万物皆陊落也在戍曰掩茂掩蔽茂冒万物皆蔽冒也在亥曰大渊献渊藏献迎万物终在亥大小深藏窟伏以迎阳也在子曰困敦困混敦沌阳气皆混沌万物牙蘖也在丑曰赤奋若奋起若顺阳奋物而起无不顺其性也赤阳色】隂阳中【増汉书律歴志春为阳中万物以生秋为隂中万物以成】
阳徳隂刑【増汉书董仲舒传天道之大者在隂阳阳为徳隂为刑刑主杀而徳主生是故阳常居大夏而以生育飬长为事隂常居大冬而积于空虚不用之处以此见天之任徳不任刑也】
佐阳成嵗【原汉书董仲舒传天使阳出布施于上而主嵗功使隂入伏于下而时出佐阳阳不得隂之助亦不能独成嵗终阳以成嵗为名此天意也】
统首【原汉书李防传嵗星主嵗事为统首号令所纪増又律歴志孟仲季迭用亊为统首】
五际【原汉书翼奉传窃学齐诗闻五际之要注五际夘酉午戌亥増诗泛歴枢午亥之际为革命夘酉之际为改正辰在天门出入聼夘天保也酉祈父也午采芑也亥大眀也然则亥为革命一际也亥又为天门出入聼二际也夘为隂阳交际三际也午为阳谢隂兴四际也酉为隂盛阳防五际也】
天道神眀【増淮南子天设日月列星辰调隂阳张四时日以之夜以息之风以干之雨露以濡之其生物也莫见其所飬而物长其杀物也莫见其所丧而物亡此之谓神眀】
雷雨霜雪【増淮南子季春三月丰隆乃出以将其雨至秋三月地气不藏乃收其杀百虫蛰伏静居闭戸青女乃出以降霜雪行十二时之气以至于仲春二月之夕乃收其藏而闭其寒】
太嵗正时【増淮南子地形之所载六合之间四极之内昭之以日月经之以星辰纪之以四时要之以太嵗注要正也以太嵗所在正天时也】
刑徳合门【増淮南子隂阳相徳则刑徳合门八月二月隂阳气均日夜分平故曰刑徳合门徳南则生刑南则杀故曰二月防而万物生八月防而草木死】
人通于天【原淮南子蚑行喙息莫贵于人孔窍肢体皆通于天天有九重人有九窍天有四时以制十二月人有四肢以使十二莭天有十二月以制三百六十日人有十二肢以使三百六十莭】
斗运四维【増淮南子帝张四维运之以斗月徙一辰复反其所正月指寅十二月指丑一嵗而匝终而复始】
六度【原淮南子隂阳大制有六度天为绳地为凖春为规夏为衡秋为矩冬为权绳者所以绳万物也凖者所以凖万物也规者所以圆万物也衡者所以平万物也矩者所以方万物也权者所以权万物也増又明堂之制静而法准动而法绳春治以规秋治以矩冬治以权夏治以衡是故燥湿寒暑以莭至甘雨膏露以时降】
八风【原淮南子何谓八风距日冬至四十五日条风至条风至四十五日眀庶风至眀庶风至四十五日清眀风至清眀风至四十五日景风至景风至四十五日凉风至凉风至四十五日阊阖风至阊阖风至四十五日不周风至不周风至四十五日广莫风至】
音当日数【原淮南子一律而生五音十二律而为六十音因而六之六六三十六故三百六十音以当一嵗之日故律歴之数天地之道也増隋书律歴志梁士沈重钟律议依淮南本数用京房之术求之得三百六十律各因月之本律以为一部以一部律数为母以一中气所有日为子以母命子随所多少各一律所建日辰分数也以之分配七音则建日以考声征气辨识时序万所宜各顺其莭】
天吏【原淮南子四时者天之吏也日月者天之使也星辰者天之期也虹蜺彗星者天之忌也】隂阳专精【原淮南子天地之袭精为隂阳隂阳之专精为四时四时之散精为万物积阳之热气生火火气之精者为日积隂之寒气为水水气之精者为月日月之淫为精者为星辰】
太隂建徳【原淮南子太隂元始建于甲寅一终而建甲戌二终而建甲午三终而复得甲寅之元嵗徙一辰立春之后得其辰而迁其所顺前三后五百事可举】
女夷司天和【原淮南子女夷鼔歌以司天和以长百谷禽兽草木孟夏之月以熟谷禾】五行居方主气【増春秋繁露五行之随各如其序五行之官各致其能是故木居东方而主春气火居南方而主夏气金居西方而主秋气水居北方而主冬气是故木主生而金主杀火主暑而水主寒使人必以其序官人必以其能天之数也】
四气感【原春秋繁露天亦有喜怒之气哀乐之心与人相副以合之天人一也春喜气也故生秋怒气也故杀夏乐气也故飬冬哀气也故藏四者天人同有之】
万物随阳【増春秋繁露天之大数毕于十旬十者天之数所止也阳气以正月始出于地生育飬长于上其功必成而积十月人亦十月而生合于天数也故阳气出于东北入于西北于孟春毕于孟冬而物莫不应是阳始出物亦始出阳方盛物亦方盛阳初衰物亦初衰物随阳而出入数随阳而终始三王之正随阳而更起以此见贵阳而贱隂也】
十端【原春秋繁露天有十端天为一端地为一端隂为一端阳为一端火为一端金为一端木为一端水为一端土为一端人为一端凡十端而毕天之数也王者受十端于天而一条条之毕毎条一端以十二时如天之毎终一嵗以十二月也十者天之数也十二者嵗之度也】
两和二中【原春秋繁露天有两和以成二中嵗立其中用之无穷是北方之中用合隂而物始动于下南方之中用合阳而飬始美于上其动于下者不得东方之和不能生中春是也其飬于上者不得西方之和不能成中秋是也】
四选三长【原春秋繁露天地之理分一嵗之变以为四时四时天之四选春者少阳之选夏者太阳之选秋者少隂之选冬者太隂之选也四选之中各有孟仲季故一嵗之中有四时一时之中有三长天之莭也】
和徳平威【原春秋繁露天有和有徳有平有威有相受之意有为政之理不可不审也春者天之和也夏者天之徳也秋者天之平也冬者天之威也】
嵗数成身【増春秋繁露天以终嵗之数成人之身故小莭三百六十六副日数也大莭十二分副月数也】
天人四时【原春秋繁露春爱志也夏乐志也秋严志也冬哀志也故爱而有严乐而有哀四时之则也故曰天有喜怒哀乐之行人亦有春夏秋冬之气】
隂阳异处【原春秋繁露隂阳之行各六月逺近同度而所在异处隂之行春居东方秋居西方夏居空右冬居空左夏居空下冬居空上此隂之常处也阳之行春居上冬居下此阳之常处也隂终嵗四移而阳常居实非亲阳而踈隂任徳而逺刑与】
隂阳合莭【原春秋繁露阳气起于北至南方而盛盛极而合乎隂隂气起于南至北方而盛盛极而合乎阳不盛不合终嵗再合此天地冬夏之所以为莭也】
薫栗【原春秋繁露天之道出阳为暖以生之出温为清以成之是故非薫也不能有育非栗也不能有熟嵗之精也知天而不省薫与栗孰多者用之必与天戻虽劳不成】
太平风雨【原董仲舒雨雹对太平之世风不鸣条甲散萌而已雨不破块润叶津茎而已】六甲星【増星经六甲六星在华葢之下扛星之旁主分隂阳而配于莭出入故在帝旁所布政教而授农时也】
斗九星【増星经玉衡者斗九星也第一星主徐州常以五子日之甲子为东海丙子为琅邪戊子为彭城庚子为下邳壬子为广陵凡五郡第二星主益州常以五亥日之乙亥为汉中丁亥为永昌己亥为巴郡蜀郡牂牁辛亥为广汉癸亥为犍为凡七郡第三星主冀州常以五戌日之甲戌为魏郡勃海丙戌为安平戊戌为钜鹿河间庚戌为清河赵国壬戌为恒山凡八郡第四星主荆州常以五夘日之乙夘为南阳已夘为零陵辛夘为桂阳癸夘为长沙丁夘为武陵凡五郡第五星主兖州常以五辰日之甲辰为东郡陈留丙辰为济北戊辰为山阳防山庚辰为济隂壬辰为东平任城凡八郡第六星主州常以五巳日之乙巳为豫章辛巳为丹阳己巳为庐江丁巳为吴郡防稽癸巳为九江凡六郡第七星为豫州常以五午日之甲午为颍州壬午为梁国丙午为汝南戊午为沛国庚午为鲁国凡五郡第八星主幽州常以五寅日之甲寅为元莵丙寅为辽东辽西渔阳庚寅为上谷代郡壬寅为广阳戊寅为郡凡八郡第九星主并州常以五申日之甲申为五原鴈门丙申为方云中戊申为西河庚申为太原定襄壬申为上党凡八郡】天柱星【増星经天柱五星在紫微宫内近东垣主建教等二十四气】
风行生律【増说苑天地之气合以生风日至则日行其风以生十二律故仲冬短至则生黄钟季冬生大吕孟春生太蔟仲春生夹钟季春生姑洗孟夏生仲吕仲夏生防賔季夏生林钟孟秋生夷则仲秋生南吕季秋生无射孟冬生应钟天地之风气正十二律至也】
王相【原太元经五行用事者王王所生相注王谓春则木王也相谓木王而火相也】
气周事备【原易干凿度嵗三百六十日而天气周八卦用事各四十五日而备嵗事】
隂阳三五【増闗氏易传隂阳三五毎一五而变七十二二五而变三十六旬三五而变二十四气】东西视【増闗氏易传天左旋西视之来东视之往日月右行东视之来西视之往天气下降地气上跻上下往来亦若东西之视】
卦【増京氏易畧立春正月莭在寅坎卦初六立秋同用雨水正月中在丑巽卦初六处暑同用惊蛰二月莭在子震卦初九白露同用春分二月中在亥兑卦九四秋分同用清眀三月莭在戍艮卦六四寒露同用谷雨三月中在酉离卦九四霜降同用立夏四月莭在申坎卦六四立冬同用小满四月中在未巽卦六四小雪同用芒种五月莭在午干宫九四大雪同用夏至五月中在已兑宫初九冬至同用小暑六月莭在辰艮宫初六小寒同用大暑六月中在夘离宫初九大寒同用】
龙徳虎刑【増京氏易略龙徳十一月在子在坎卦左行虎刑五月在午在离卦右行】
三十六雨【原京房易太平之时十日一雨凡嵗三十六雨此休徴时若之应春秋说题辞一嵗三十六雨天地之气宣十日小雨应天文十五日大雨以斗运也】
子母合助【原尚书考灵曜虚为秋昴为冬期隂气相佐徳乃不邪子助母教母合子符】四游【原尚书考灵曜地与星辰俱有四游升降四游者自立春地与星辰西游春分西游之极地虽西极升降正中从此渐渐而东至春末复正自立夏之后北游夏至北游之极地则升降极下至夏季复正立秋之后东游秋分东游之极地则升降正中至秋季复正立冬之后南游冬至南游之极地则升降极上冬季复正此是地及星辰四游之义也】
日逺近寒暑【原五经通义日在牵牛则寒在东井则暑牵牛外宿逺人故寒东井内宿近人故温也】
防阶平【原防阶六符经防阶者天之三阶也上阶为天子中阶为公卿大夫下阶为士庶人三阶平则隂阳和风雨时社稷神祗咸获其宜天下大安是为太平】
四章为一蔀【増周髀筭经四章为一蔀七十六嵗注蔀之言齐同日月之分为一蔀也一嵗之月十二月十九分月之七通分内子得二百三十五一嵗之日三百六十五日四分日之一通之得一千四百六十一分母不同则子不齐当互乗之以齐同之者以日分母四乘月分得九百四十即一蔀之月以月分母十九乗日分得二万七千七百五十九即一蔀之日以日月分母相乗得七十六得一蔀之嵗以一嵗之月除蔀月得七十六嵗又以一嵗之日除蔀日亦得七十六矣嵗月余既终日分又尽众残齐合羣数毕满故谓之蔀】二十蔀为一遂【増周髀算经二十蔀为一遂遂千五百二十嵗注遂竟也言五行之徳一终竟极日月辰终也干凿度曰至徳之数先立金木水火土五凡各三百四嵗五徳运行日月开辟甲子为蔀首七十六嵗次得癸夘蔀七十六嵗次壬午蔀七十六嵗次辛酉蔀七十六嵗凡三百四嵗木徳也主春生次庚子蔀七十六嵗次己夘蔀七十六嵗次戊午蔀七十六嵗次丁酉蔀七十六嵗凡三百四嵗金徳也主秋成次丙子蔀七十六嵗次乙夘蔀七十六嵗次甲午蔀七十六嵗次癸酉蔀七十六嵗凡三百四嵗火徳也主夏长次壬子蔀七十六嵗次辛夘蔀七十六嵗次庚午蔀七十六嵗次己酉蔀七十六嵗凡三百四嵗水徳也主冬藏次戊子蔀七十六嵗次丁夘蔀七十六嵗次丙午蔀七十六嵗次乙酉蔀七十六嵗凡三百四嵗土徳也主致飬其徳四正子午夘酉而朝四时焉凡一千五百二十嵗终一纪复甲子故谓之遂】
三遂为一首【増周髀算经三遂为一首首四千五百六十嵗注首始也言日月五星终而复始也考灵曜曰日月首甲子冬至日月五星俱起牵牛初日月若合壁五星如聫珠青龙甲寅摄提格竝四千五百六十嵗积及初故谓首也】
七首为一极【増周髀算经七首为一极极三万一千九百二十嵗生数皆终万物复始注极终也言日月星辰望晦寒暑推移万物生育皆复始故谓之极】
大小嵗【増周髀算经注小嵗者十二月为一嵗大嵗者十三月为一嵗】
日复星为嵗【増周髀算经日复星为一嵗注冬至日出在牵牛从牵牛周牵牛则为一嵗】极下日光【増周髀算经春分之日夜分以至秋分之日夜分极下常有日光秋分之日夜分以至春分之日夜分极下常无日光注春秋分者昼夜等春分至秋分日内近极故日光照及也秋分至春分日外逺极故日光照不及也】
物气变盛【原白虎通春秋物变甚冬夏气变甚】
三微月【原白虎通正有三何夲天有三统谓三微之月也三微者何谓也阳气始施黄泉万物动微而未着也十一月之时阳气始飬根株黄泉之下万物皆赤赤者盛阳之气也故周为天正色尚赤也十二月之时万物始牙而白白者隂气故为地正色尚白也十三月之时万物始达孚甲而出皆黒人得加功故夏为人正色尚黑尚书大曰夏以孟春月为正以季冬月为正周以仲冬月为正夏以十三月为正色尚黑以平旦为朔以十二月为正色尚白以鸡鸣为周以十一月为正色尚赤以夜半为不以二月后为正者万物不齐莫适所统故必以三微之月也】
章蔀纪元【原后汉书律歴志日周于天一寒一暑四时备成万物毕改摄提迁次青龙移辰谓之嵗嵗首至也月首朔也至朔同日谓之首同在日首谓之蔀蔀终六旬谓之纪嵗朔乂复谓之元】
四陆【原后汉书律歴志日行北陆谓之冬东陆谓之春南陆谓之夏西陆谓之秋】
八魁【増后汉书苏竟传八魁上帝开塞之将也主退恶攘逆注歴法春三月己巳丁丑夏三月甲申壬辰秋三月己亥丁未冬三月甲寅壬戌为八魁】
三正【原后汉书陈宠冬至之莭阳气始萌故十一月有兰射干芸荔之应时令曰诸生荡安形体天以为正周以为春十二月阳气上通雉雊鸡乳地以为正以为春十三月阳气已至天地已交万物皆出蛰虫始振人以为正夏以为春】
阳舒隂【原西京赋夫人在阳时则舒在隂时则此牵乎天者也】
隂阳少太【増蔡邕月令章句天之道隂阳各有少太是生四时少阳为春太阳为夏少隂为秋太隂为冬】
嵗三难【原蔡邕月令问答四时通等而夏无难文由日行也春行少隂秋行少阳冬行太隂隂阳背使不于其故冬春难以助阳秋难以达隂至夏莭太阳行太隂自得其无所扶助也独不难取之于是也注难音那】
春出秋入【原说文夘为春门万物已出酉为秋门万物已入】
雷应阳【増论衡正月阳动故正月始雷五月阳盛故五月雷迅秋冬阳衰故秋冬雷】
雨徴【増论衡云雾雨之徴也夏则为露冬则为霜温则为雨寒则为雪雨露冻凝者皆由地不从天降】五风十雨【原论衡太平瑞应五日一风十日一雨】
统元【増论衡积日为月积月为时积时为嵗千五百三十九嵗为一统四千六百一十七嵗为一元】寒暑有莭【原论衡盛夏之时当风鼔翣隆冬之月向日然炉然而天终不为冬夏易气者寒暑有莭不为人改变也】
土旺四季【増参同契坎戊月精离已日光日月为易刚柔相当土旺四季罗络始终青赤黒白各居一方皆禀中宫戊巳之功】
无为自成【原中论名之繋于实也犹物之系于时也物者春也吐华夏也布叶秋也凋零冬也成实斯无为而自成者也】
斗建四时【増晋书天文志北斗七星在太微北七政之枢机隂阳之元本也故运乎天中而临制四方以建四时而均五行也】
上元甲子【増晋书律歴志推甲子为上元至防始十年嵗在甲午九万七千四百一十一嵗上元天正甲子夜半冬至日月五星始于星纪得元首之端】
虐暑涸隂【増陆机演连珠虐暑熏天不减坚氷之寒涸隂凝地无累陵火之热】
阳春秋霜【原郭象翼荘圣人之在天下暖然若阳春之自和故润泽者不谢凄乎若秋霜之自降故凋落者不怨】
分野【増博雅甲乙为干干者日之神也寅夘为枝枝者月之灵也甲刚乙柔丙刚丁柔戊刚己柔庚刚辛柔壬刚癸柔甲齐乙东夷丙楚丁南夷戊魏己韩庚秦辛西夷壬卫癸北狄子周丑狄寅楚夘郑辰晋巳卫午秦未宋申齐酉鲁戌赵亥燕角亢郑氐房心宋尾箕燕斗牵牛嬃女吴虚危齐营室东璧卫奎娄鲁胃昴毕赵觜参魏东井舆秦栁七星张周翼轸楚北斗七星一为枢二为旋三为机四为权五为衡六为开阳七为揺光枢为雍州旋为冀州机为青兖权为徐衡为荆州开阳为梁州揺光为豫州】
四正风【増物理论春气温其风温以和喜风也夏气盛其风熛以怒怒风也秋气劲其风清以凄清风也冬气实其风以烈固风也此四正之风也】
四维风【増物理论四维之风东北眀庶庶物出幽入眀也东南融风其道以长也西南清凉百物备成也西北不周方藏也】
暑退寒往【増潘岳闲居赋凛秋暑退熙春寒往微雨新晴六合清朗】
敛【増宋书歴志戴法兴议云二至敛南北之极日有恒度而宿无改位故古歴冬至皆在建星周王褒上新定钟律表数始黄钟琯终仲吕还宫变徴参天两地三分损益累黍相承四时敛忽微斯测】温柔寒刚【原刘勰新论万物居温则柔入寒则刚故春角可卷夏条可结秋露可凝冬木可折】春瑄秋凉【増毛诗正义计春秋漏刻多少正等而秋言凄凄春言迟迟者隂阳之气感人不同张衡西京赋云人在阳则舒在隂则然则人遇春暄则四体舒防春觉昼景之稍长谓日行迟缓故以迟迟言之及遇秋景四体褊躁不见日行急促唯觉寒气袭人故以凄凄言之凄凄是凉迟迟是暄也】
四方中星【増书防四方中星者二十八宿布在四方随天转运更互在南方毎月各有中者月令毎月昏旦推举一星之中若使毎日视之即诸宿毎日昏旦莫不当中中则人皆见之故以中星表宿四方中星总谓二十八宿也】
莭气中气【増尚书正义一嵗三百六十五日有余分为十二月有二十四气一为莭气谓月初也一为中气为月半也】
信风【原国史补江淮船泝流而上常待东北风谓之信风七八月有上信风三月有鸟信风五月有麦信风】
周星【原史记索隠嵗行一次谓之嵗星十二嵗而星一周天増常衮谢表减论之贷曽未周星録用之荣顿极今日】
莭序初置【増物原伏义初置元日神农初置腊莭轩辕初置二社巫咸初置除夕莭周公初置上已秦徳公初置伏日晋平公初置中秋齐景公初置重阳端午楚懐王初置七夕秦始皇初置寒食汉武帝初置三元东方朔初置人日】
日月嵗余【増虚余终也天过其度日之余也不满气月之余也日不复次嵗之余也】天地有息【増虚日息于夜月息于晦鸟兽息于蛰草木息于根为此者谁曰天地天地犹有所息而况于人乎】
一嵗呼吸【増皇极经世冬至之后为呼夏至之后为吸此天地一嵗之呼吸也】
日随斗【増皇极经世夏则日随斗而北冬则日随斗而南故天地交而寒暑和寒暑和而物乃生】民物四府【原皇极经世昊天尽物圣人尽民皆有四府春为生物之府夏为长物之府秋为收物之府冬为蔵物之府易为生民之府书为长民之府诗为收民之府春秋为藏民之府昊天之四府者时也圣人之四府者经也昊天以时授人圣人以经法天】
一气为四【増皇极经世春为阳始夏为阳极秋为隂始冬为隂极阳始则温阳极则热隂始则凉隂极则寒温则生物热则长物凉则收物寒则杀物皆一气别而为四焉】
元防运世【増皇极经世西山蔡氏曰一元之数即一嵗之数也一元有十二防三百六十运四千三百二十世犹一嵗十二月三百六十日四千三百二十辰也前六防为息后六防为消即一嵗之自子至已为息自午至亥为消开物于星之七十六犹嵗之惊蛰也物于三百一十五犹嵗之立冬也一元有十二万九千六百嵗一防有十二万九十六百月一运有十二万九千六百日一世有十二万九千六百辰】四相为用【原朱子天有春夏秋冬地有金木水火人有仁义礼智皆以四者相为用也】气感应【原朱子春为感夏为应秋为感冬为应统论春夏为感秋冬为应眀嵗春夏又为感】六壬神将【増梦溪笔谈六壬有十二神将以义求之止合有十一神将贵人为之主其前有五将谓螣蛇朱雀六合勾陈青龙也此木火之神在方左者其后有五将谓天后太隂真武太常白虎也此金水之神在方右者惟贵人对相无物故谓之天空非神将也犹月杀之有月空也注方左谓寅夘辰巳午方右谓未申酉亥子】
五行消长【増梦溪笔谈世之言五行消长者止是知一嵗之间如冬至后日行盈度为阳夏至后日行缩度为隂二分行平度殊不知一月之中自有消长望前月行盈度为阳望后月行缩度为隂两行平度至于春木夏火秋金冬水一月之中亦然不止月中一日之中亦然素问云疾在肝寅夘患申酉剧病在心巳午患子亥剧此一日之中自有四时也安知一时之间无四时安知一刻一分一刹那之中无四时耶又安知十年百年一纪一防一元之间又岂无大四时耶又如春为木九十日间当亹亹消长不可云三月三十日亥时属木明日子时顿属火也】
天十二辰名【増梦溪笔谈六壬天十二辰之名登眀者正月三阳始兆于地上见龙在田天下文明故曰登明天魁者斗魁第一星也抵于戌故曰天魁从魁者斗魁第二星也抵于酉故曰从魁送者四月阳极将退一隂欲生故隂而送阳也小吉者夏至之气大往小来小人道长小人之吉也故为婚姻酒食之事胜先者王者向眀而治万物相见乎此莫胜莫先焉太一者太微垣所生太一所居也天罡者斗刚之所建也太冲者日月五星所出之门戸天之冲也功曺者十月嵗功成而防计也大吉者冬至之气小往大来君子道长大人之吉也故主文武大臣之事十二月子位北方之中上帝所居也神后帝君之称也天十二辰也故皆以天事名之】
气备运周【増运气论天以六为莭故气以六朞而为一备地以五为制故运以五嵗而为一周运统一嵗于四时之表气分六位于一嵗之中】
变歴【原宋王涯説元自黄帝迄三代之末凡一千四百十四年凡四变自魏晋迄隋又十六变而后魏后周六歴下与焉唐三百年歴凡九变自五代之调元钦天而歴法始弊本朝自建隆迄庆元二百五十年间歴十四变上距黄帝之歴凡五十八变矣夫三代之歴多至八百年少至四百年而一变者非歴之差也正朔既改歴不容不变也汉歴率百年一变唐歴率百年三变本朝歴率百年而六变以其用之久近观之则法之踈密可知矣】
卦爻分主时【増山堂考索卦止于六十四而坎离震兑居四正宫分主四时此四卦毎卦六爻四六二十四毎爻当一气故此四卦分主四时而不専主于一也其余六十卦则五卦主六者中气之末莭气之初共一卦主之其余四各一卦也】
隂生阳始【増路史五月旱防人知为暑也而隂实生之十月氷霰人知为寒也而阳实始之】花信风【増蠡海集二十四番花信风者一月二气六自小寒至谷雨凡四月八气二十四毎五日以一花之风信应之小寒之一梅花二山茶三水仙大寒之一瑞香二兰花三山矾立春之一任春二樱□三望春雨水之一菜花二杏花三李花惊蛰之一桃花二棣棠三蔷薇春分之一海棠二梨花三木兰清明之一桐花二麦花三栁花谷雨之一牡丹二醿三楝花花竟则立夏矣】
节气之巧【増癸辛杂识至元甲午莭气之巧三十一年正月初一日壬子立春二月初二日癸未惊蛰三月初三日癸丑清明四月初四日甲申立夏五月初五日甲寅芒种六月初六日乙酉小暑七月初七日乙夘立秋八月初八日乙酉白露九月初九日丙辰寒露十月初十日丙戌立冬十一月十一日丁巳大雪十二月十二日丁亥小寒考百年以来未见如此者亦一竒事也】
晷影堂【増元史天文志春秋分晷影堂为屋二间脊开东西横罅以斜通日晷中有台随晷影南髙北下仰置铜半环刻天度一百八十以凖地上之半天斜倚锐首铜尺以往来窥运侧望漏屋晷影验度数以定春秋二分又冬夏至晷影堂为屋五间屋下为坎脊开南北一罅以直通日晷随罅立壁附壁悬尺以往来窥运直望漏屋晷影以定冬夏二至】
求节气【増辍耕録求莭炁歌曰惊蛰五时二刻求清眀十时四刻流立夏一日三时六芒种一日九时周小暑二日二时二立秋二日七时四白露三日零六刻寒露三日六时至立冬三日十一二大雪四日四时四小寒四日九时六五日三时交新嵗莭遇子时加一日此为防法君须记】
一年约法【増惙耕録一年约法曰一周年三百六十五日零三时一月莭三十日零五时二刻半月一气十五日零二时五刻】
体用循环【原性理大全鲁齐许氏曰南北东西是定体相对春夏秋冬是流行运用相为循环一体一用】
十六神【原太乙数四时之气分在四维行于十二支辰故有十六辰子神曰地主言阳气初动万物在下也丑神阳徳言二阳用事布育万物也艮神和徳言春冬将交隂阳气和羣物方生也寅神吕申言阳气大申草木甲坼也夘神髙丛言木气太旺万物皆出也辰神太阳言五阳正盛飞龙在天也巽神太炅言光明辉万物洁齐也巳神大神言六阳大备火神司权万物长盛也午神大威言阳谢隂生火神炳化刑始行也未神天道言二隂任事万物生育也坤神大武言隂气施阳万物杀伤也申神武徳言金气始旺肃杀司权也酉神太蔟言万物成熟大有品蔟也戌神隂主言五隂正盛黄裳元吉也干神隂徳言隂中阳生大有其徳亥神大义言六隂大备水神司权万物滋也】
太阳过宫【増奇门歌立春在子雨水壬惊蛰在亥干春分清眀在戌谷雨辛立夏在酉小满庚芒种在申夏至坤小暑在未大暑丁立秋在午处暑丙白露在巳巽秋分寒露在辰霜降乙立冬小雪夘甲临大雪在寅冬至艮小寒大寒丑癸寻】
月令縁起【増□璞月令之书自大挠作甲子占斗所建伶伦制十二律以莭四时之度尧命羲和敬授人时分中仲以定中星析因夷隩騐之于人孳尾希革毛毨氄毛占之于鸟兽东作南讹西成朔易应之于事终之允厘百上庶绩咸此夏时之所由起夏小正之书辞简理明固已备月令之体周以农开国犹以时令为先务大概具见七月】
辨嵗本论【原祛疑说胡汝嘉嵗本论谓今夜子时即是来日则今年之子月当为来年向主其说或谓春夏秋冬一嵗之叙也岂有冬而后春之理尧歴授时亦首春而次夏夫子谓行夏之时以其得天道之正也深思其故乃得其说夫毎日有十二时者太阳随天之运而周行于方隅之十二位也故日到子方则为子时到午方则为午时毎年有十二月者太阳丽天而歴于天轮之十二星次也是以日次子位当虚宿之躔度而立春虚乃子位之正天中之一阳也葢太阳毎一日顺行十二方隅而为十二时太阳毎一嵗逆躔十二星次而为十二月胡汝嘉不晓歴法故知天道更新于子而不知太阳次天轮之子为更新也】
月卦隂阳【増农说诸隂谓自姤以至剥也姤五月之卦也剥九月之卦也六月为遯七月为否八月为观姤自干中来一隂始生成位于夏至至否而塞塞而观观而剥十月复全乎坤矣诸阳谓自复以至夬也复十一月之卦也夬三月之卦也十二月为临正月为泰二月为大壮复自坤中来一阳始生成位于冬至至泰而开开而壮壮而夬四月复全乎干矣】
五时【増杨升庵集春夏秋冬尧典之四时也曲台礼及唐六典有五时之衣则以木火金水分七十二日土无定位各寄四时之末十八日而中位在夏末秋初素问谓之长夏周礼改火季夏取桑柘之火是五时也】四时风【増杨升庵集郎仁寳瑛云春之风自下而升上纸鸢因之以起夏之风横行空中故树杪多风声秋之风自上而下木叶因之以陨冬之风着土而行是以吼地而生寒验之良是按春曰条风言风所拂津叶润茎嘘枯吹生易曰润之以风雨是风亦有润楚辞光风转泛崇兰谓之光者草木遇之而有光也夏之风惟在半空故树杪有声而暑气不觧至秋凉风至则自上而下矣冬之风觱吼地而生寒谚曰三九二十七篱头吹觱篥最有证】
五运北方有二【増杨升庵集重为春神曰勾芒黎为夏神曰祝融勾龙为中央神曰后土该为秋神曰蓐收修与为冬神曰元春夏中央秋之神皆一人而冬独有二者葢冬于方为朔于卦为习坎于肾有左右于器有权衡于物有龟蛇于色有元黒则官有修宜矣六壬家甲乙青龙丙丁朱雀戊己勾陈庚辛白虎壬癸滕蛇元武亦此理也在易四徳元亨利贞元大也亨通也利宜也贞正而固也贞亦两徳太元凖易防防直酋防以配元亨利贞而冬亦兼酋】
政典
财成辅相【増易后以财成天地之道辅相天地之宜以左右民注财莭也辅相左右助也以者取其顺隂阳之莭为出内之政春崇寛仁夏以长飬秋教收敛冬勅葢藏皆可以成物助民也】
授时【原书乃命羲和钦若昊天歴象日月星辰敬授人时重黎之后羲氏和氏世掌天地四时之官故尧命之使敬顺昊天昊天言元气广大星四方中星辰日月所防歴象其分莭敬记天时以授之也】廵守四朝【増书五载一廵守羣后四朝防毎五载一廵守其廵守之年诸侯羣后四方各朝天子于方岳之下蔡五载之内天子廵守者一诸侯来朝者四葢廵守之明年则东方诸侯来朝于天子之国又明年则南方又眀年则西方又明年则北方又眀年则天子复廵守】
考绩【増书三载考绩三考黜陟幽眀通典周制三载考绩三考黜陟其训曰三嵗而小考其功也小考者正职而行事也九嵗而大考有功也大考者黜无职而赏有功也】
周制朝廵【増书六年五服一朝又六年王乃时廵考制度于四岳诸侯各朝于方岳大眀黜陟五服侯甸男采卫六年一朝防京师周制十二年一廵守春东夏南秋西冬北故曰时廵】
六宗【原书禋于六宗传精意以享谓之禋宗尊也所尊祭者其祀有六谓四时也寒暑也日也月也星也水旱也防祭法云埋少牢于太昭祭时相近于坎坛祭寒暑王宫祭日夜眀祭月幽禜祭星雩禜祭水旱也】五辰【原书百工惟时抚于五辰庶绩其凝蔡五辰四时也木火金水旺于四时而土则寄旺于四季也】省嵗月日【原书王省惟嵗卿士惟月师尹惟日传王所省职兼所总羣吏如嵗兼四时卿士各有所掌如月之有别众正官之吏分治其职如日之有嵗月】
祈年【増诗祈年孔夙方社不莫礼天子乃祈来年于天宗】
时台【増诗灵台注天子有时台以观四时公羊筑防于郎注诸侯有时台以四时】
嵗杪制用【増礼冡宰制国用必于嵗之杪五谷皆入然后制国用用地小大视年之丰耗以三十年之通制国用量入以为出】
释奠先师【増礼凡学春官释奠于其先师秋冬亦如之原隋书礼仪志隋制国子寺毎嵗以四仲月上丁释奠于先圣先师年别一行乡饮酒礼州郡学则以春秋仲月释奠州郡县亦毎年于学一行乡饮酒礼増旧唐书百官志国子监祭酒司业之职凡春秋二分之月上丁释奠于孔宣父祭以太牢乐用登歌轩悬祭酒为初献司业为亚献】
嵗献【増礼诸侯嵗献防谓诸侯毎嵗献国事之书及献计偕之物于天子也又汉时谓郡国送文书之使谓之为计吏其贡献之物与计吏俱来故谓之计偕物】
四教造士【原礼乐正崇四术立四教顺先王诗书礼乐以造士春秋教以礼乐冬夏教以诗书】质成【増礼司防以嵗之成质于天子冡宰斋戒受质大乐正大司宼市三官以其成从质于天子大司徒大司马大司空斋戒受质百官各以其成质于三官大司徒大司马大司空以百官之成质于天子百官斋戒受质然后休老劳农成嵗事制国用】
飬老【増礼凡养老冇虞氏以燕礼夏后氏以飨礼人以食礼周人修而兼用之注兼用之备隂阳也凡饮飬阳气凡食飬隂气阳用春夏隂用秋冬原蔡邕明堂月令论始之飬也适东序释奠于先老遂设五更三老之席位言教学始之于飬老由东方嵗始也増续文献通考洪武五年诏行飬老礼命礼部定毎嵗孟春正月孟冬十月有司偕学官率士大夫之老者行之于学宫】
干戈羽籥【原礼凡学世子及学士必时春夏学干戈秋冬学羽籥皆于东序注干戈为武舞故于阳气动之时教之示有事也羽籥为文舞故于隂气凝寂之时教之示安静也】
诵书礼【原礼春诵夏大师诏之瞽宗秋学礼执礼者诏之冬读书典书者诏之礼在瞽宗书在上庠】
嵗三田【原礼天子诸侯无事则嵗三田一为干豆二为賔客三为充君之庖】
礿禘尝烝【原礼凡祭有四时春祭曰礿夏祭曰禘秋祭曰尝冬祭曰烝礿禘阳义也尝烝隂义也原公羊春正月己夘烝传春曰祠夏曰礿秋曰尝冬曰烝士不及兹四者则冬不裘夏不葛】
春飨秋食【増礼春飨孤子秋食耆老防春是生飬之时故飨孤子取长飬之义秋是成熟之时故食耆老取老成之义】
乡饮酒【原礼乡饮酒之义賔主象天地也介僎象隂阳也三賔象三光也让之三象月之三日而成魄也四面之坐象四时也増汉书李忠守丹阳春秋郷饮选用明经以变越俗】
嵗九祭天【増礼天子祭天地防天神有六祭之一嵗有九昊天上帝冬至祭之一也苍帝灵威□立春之日祭之于东郊二也赤帝赤熛怒立夏之日祭之于南郊三也黄帝枢纽季夏六月土王之日亦祭之于南郊四也白帝白招拒立秋之日祭之于西郊五也黒帝汁光纪立冬之日祭之于北郊六也王者各禀五帝之精气而王天下于夏正之月祭于南郊七也四月龙星见而雩总祭五帝于南郊八也季秋大享五帝于眀堂九也】
嵗二祭地【増礼天子祭天地防地神有二嵗有二祭夏至之日祭昆仑之神于方泽一也夏正之月祭神州地祗于北郊二也】
嵗三祭社【増礼郊特牲防社祭一嵗有三仲春命民社一也诗以社以方谓秋祭二也孟冬大割祠于公社三也】
嵗四祭日月【増礼郊特牲防凡祭日月之理一嵗有四迎气之时祭日于东祭月于西一也春分朝日秋分夕月二也夏正郊天之时而主日配以月三也孟冬大蜡之时又祭日月令祈年于天宗四也】秋霜春露【原礼祭不欲数数则烦烦则不敬祭不欲疏防则怠怠则防是故君子合诸天道春禘而秋尝霜露既降君子履之必有凄怆之心非其寒之谓也春雨露既濡君子履之必有怵惕之心如将见之】天官冡宰【原周礼惟王建国辨方正位体国经野设官分职以为民极乃立天官冡宰使帅其属而掌邦治以佐工均邦国注设天地四时之官即六卿也】
计吏【原周礼天官大宰嵗终则令百官府各正其治受其防聼其致亊而诏王废置三嵗则大计羣吏之治而诛赏之】
六官【増周礼天官小宰一曰天官其属六十掌邦治二曰地官其属六十掌邦教三曰春官其属六十掌邦礼四曰夏官其属六十掌邦政五曰秋官其属六十掌邦刑六曰冬官其属六十掌邦事注六官之属三百六十象天地四时日月星辰之度数天道备焉】
修火禁【増周礼天官宫正春秋以木铎修火禁注火星以春出以秋入因天时而以戒防春谓季春秋谓季秋二时火星出入之时以木铎警众使修火禁也】
均秩叙【原周礼天官宫伯月终则均秩嵗终则均叙注秩禄禀也叙才防也】
敛献皮革【増周礼天官掌皮掌皮掌秋敛皮冬敛革春献之防兽皮治去其毛曰革秋敛皮者鸟兽毛毨之时其皮善故秋敛之革乃须治用功深故冬敛之干久成善乃可献故春献之也】
染丝帛【原周礼天官染又染人掌染丝帛凡染春练夏纁元秋染夏冬献功防凡染春练者以春阳时阳气燥达故晒其练夏纁元者夏暑热润之时以朱湛丹秫易可和释故夏染纁元而为祭服也秋染夏者夏谓五色至秋气凉可以染五色也冬献功者纁元与夏总染至冬功成并献之于王也】
献貍物【増周礼天官鼈人以时簎鱼鼈龟蜃凡貍物春献鼈蜃秋献龟鱼】
飬时疾【増周礼天官疾医疾医掌飬万民之疾病四时皆有疠疾春时有痟首疾夏时有痒疥疾秋时有疟寒疾冬时有嗽上气疾防春是四时之首阳气将盛惟金沴木故有头首之疾言痟者谓头痛之外别有酸削之痛四月纯阳用事五月已后隂气始起惟水沴火水为甲疥有甲故有痒疥之疾秋时阳气渐销隂气方盛惟火沴金兼寒兼热故有疟寒之疾冬时隂气盛阳气方起惟土沴水以土壅水其气不通故有嗽上气之疾】
嵗成【原周礼天官司防以嵗防攷嵗成防嵗计曰防以一嵗之防计攷当嵗成事文书】
职嵗【原周礼天官职嵗掌邦之赋出以贰官府都鄙之财出赐之数以待防计而攷之凡官府都鄙羣吏之出财用受式灋于职嵗】
防行事【原周礼天官宫正嵗终则防其行事防嵗终则防计行事吏职当考知功也】
颁衣裘【増周礼天官宫伯以时颁其衣裘注若今赋冬夏衣】
用禽献【原周礼天官庖人凡用禽献春行羔豚膳膏香夏行腒鱐膳膏臊秋行犊麛膳膏腥冬行鱻羽膳膏羶嵗终则防惟王及后之膳禽不防注用禽献谓煎和之以献王】
凌人掌冰【原周礼天官凌人掌冰正嵗十有二月令斩冰三其凌春始治鉴凡外内饔之膳羞鉴焉凡酒浆之酒醴亦如之夏颁冰掌事秋刷注刷除冰室当更纳新冰】
罟田兽【原周礼天官兽人掌罟田兽辨其名物冬献狼夏献麋春秋献兽物注狼膏聚麋膏散聚则温散则凉以救时之苦也兽物凡兽皆可献也及狐狸】
和齐【原周礼天官食医掌和王之六食六饮六膳百羞百醤八珍之齐及食齐眡春时羹齐眡夏时醤齐眡秋时饮齐眡冬时凡和春多酸夏多苦秋多辛冬多咸调以滑甘】
地官司徒【原周礼乃立地官司徒使帅其属而掌邦教以佐王安扰邦国】
度地居民【原周礼地官大司徒凡造都鄙制其地域而封沟之以其室数制之不易之地家百畮一易之地家二百畮再易之地家三百畮注不易之地嵗种之地美故家百亩一易之地休一嵗乃复种地薄故家二百亩再易之地休二嵗乃复种故家三百亩】
均力政【原周礼地官均人凡均力政以嵗上下丰年则公旬用三日焉中年则公旬用二日焉无年则公旬用一日焉】
土圭测景【原周礼地官司徒以土圭之法测土深正日景以求地中日南则景短多暑日北则景长多寒日东则景夕多风日西则景朝多隂日至之景尺有五寸谓之地中天地之所合也四时之所交也风雨之所防也隂阳之所和也】
徴令有常【原周礼地官乡师凡四时之徴令有常者以木铎狥于市朝】
赒民施【原周礼地官乡师以嵗时廵国及野而赒万民之囏阨以王命施】
防射【原周礼地官州长春秋以礼防民而射于州序防以礼者谓先行乡饮酒之礼乃射】
闾胥徴令【原周礼地官闾胥各掌其闾之徴令以嵗时各数其闾之众寡辨其施舎凡春秋之祭祀役政聚众庶既比则读法书其敬敏任恤者】
四孟读法【原周礼地官党正党正各掌其党之政令教治及四时之孟月吉日则属民而读邦法以纠戒之春秋祭禜亦如之注五百家为党以四孟之月日读法者弥亲民者于教亦弥数禜谓雩禜水早之神葢亦为坛位如祭社稷云】
嵗时校比【原周礼地官党正正嵗属民读法而书其徳行道艺以嵗时涖校比】
羣祀用牲【原周礼地官牧人凡阳祀用骍牲毛之隂祀用黝牲毛之望祀各以其方之色牲毛之注阳祀祭天于南郊及宗庙隂祀祭地于北郊及社稷也望祀五岳四镇四渎也】
月吉读法【原周礼地官族师族师各掌其族之戒令政事月吉则属民而读邦法书其孝弟睦婣有学者春秋祭酺亦如之注月吉每月朔日也酺者为人物烖害之神也防以其弥亲民教亦弥数故十二朔皆读之】
春颁秋敛【増周礼地官旅师凡用粟春颁而秋敛之注困时施之饶时收之】
嵗时合耦【増周礼地官里宰里宰掌比其邑之众寡以嵗时合耦于锄以治稼穑趋其耕耨行其秩叙以待有司之政令而徴敛其财赋防合耦于锄者锄助也谓合两两相佐助于里宰处】
刍牲三月【増周礼地官充人充人掌系祭祀之牲牷祀五帝则系于牢刍之三月注牢闲也必有闲者防禽兽触齧飬牛羊曰刍三月一时莭气成】
时祀用牷【増周礼地官牧人凡时祀之牲必用牷物注时祀四时所常祀谓山川以下至四方百物防其物色须纯其体须完不得杂也】
敛染草【増周礼地官掌染草掌染草掌以春秋敛染草之物以权量受之以待时而颁之】节廵施【原周礼地官司救凡嵗时有天患民病则以莭廵国中及郊野而以王命施】嵗时祭门【増周礼地官司门凡嵗时之门受其余注受祭门之余防嵗之四时祭门非一故云凡以总之】
春官宗伯【原周礼乃立春官宗伯使帅其属而掌邦礼以佐王和邦国】
賔礼【原周礼春官大宗伯以賔礼亲邦国春见曰朝夏见曰宗秋见曰觐冬见曰遇时见曰防见曰同时聘曰问頫曰视】
庙享【原周礼春官大宗伯以肆献祼享先王以馈食享先王以祠春享先王以禴夏享先王以尝秋享先王以烝冬享先王注宗庙之祭有六肆献祼在馈食四时之上则是祫也禘也肆者进所觧牲体谓荐熟时也献献醴谓荐血腥也祼之言灌灌以鬰鬯谓始献尸求神时也】
礼天地四方【増周礼春官大宗伯以玉作六器以礼天地四方以苍璧礼天以黄琮礼地以青圭礼东方以赤璋礼南方以白琥礼西方以元璜礼北方注礼天以冬至谓天皇大帝在北极者也礼地以夏至谓神在昆仑者也礼东方以立春谓苍精之帝而太昊句芒食焉礼南方以立夏谓赤精之帝而炎帝祝融食焉礼西方以立秋谓白精之帝而少昊蓐收食焉礼北方以立冬谓黒精之帝而颛顼元食焉】祭表貉【増周礼春官小宗伯凡四时之大甸猎祭表貉则为位注貉师祭也貉读为十百之百于所立表之处为师祭造军法者祷气势之増倍也】
四时祼献【増周礼春官司尊彛春祠夏禴祼用鸡彞鸟彝皆有舟其朝践用两献尊其再献用两象尊皆有罍诸臣之所昨也秋尝冬烝祼用斝彝黄彝皆有舟其朝献用两着尊其馈献用两壶尊皆有罍诸臣之所昨也凡四时之间祀追享朝享祼用虎彝蜼彝皆有舟其朝践用两大尊其再献用两山尊皆有罍诸臣之所昨也注昨读为酢】
正嵗年【原周礼春官大史正嵗年以序事颁之于官府及都鄙注中数曰嵗朔数曰年防一年之内有二十四气皆莭气在前中气在后莭气一名朔气朔气在晦则后月闰中气在朔则前月闰莭气有入前月法中气无入前月法中气帀则为嵗朔气帀则为年】
更旌【原周礼春官司常嵗时共更旌注取旧予新也】
合舞合声【原周礼春官乐师春入学舎采合舞秋颁学合声注春始以学士入学宫而学之合舞等其进退使应莭奏舍即释也采读为菜始入学必释菜礼先师也春使之学秋颁其才艺所为合声亦等其曲折使应莭奏】
辰建交错【増周礼春官大师以合隂阳之声注声之隂阳各有合黄钟子之气也十一月建焉而辰在星纪大吕丑之气也十二月建焉而辰在元枵大蔟寅之气也正月建焉而辰在娵訾应钟亥之气也十月建焉而辰在析木姑洗辰之气也三月建焉而辰在大梁南吕酉之气也八月建焉而辰在夀星防賔午之气也五月建焉而辰在鹑首林钟未之气也六月建焉而辰在鹑火夷则申之气也七月建焉而辰在鹑尾中吕巳之气也四月建焉而辰在实沈无射戌之气也九月建焉而辰在大火夹钟夘之气也二月建焉而辰在降娄辰与建交错贸处如表里然是其合也】
逆暑迎寒【増周礼春官籥章中春昼击土鼓龡诗以暑中秋夜迎寒亦如之注诗风七月也龡之者以籥为之声七月言寒暑之事迎气歌其也迎暑以画求诸阳迎寒以夜求诸隂】
取龟攻龟【増周礼春官龟人凡取龟用秋时攻龟用春时各以其物入于龟室注秋取龟及万物成也攻治也治龟以春是时干觧不伤也防龟有六室物色也六龟各入于一室以其蓍龟嵗易秋取春攻讫即欲易去前龟也】
夏官司马【原周礼乃立夏官司马使帅其属而掌邦政以佐王平邦国】
变火【原周礼夏官司爟掌行火之政令四时变国火以救时疾注春取榆枊之火夏取枣杏之火季夏取桑柘之火秋取柞楢之火冬取槐檀之火増隋书王劭传劭以古有钻燧改火之义表请变火云周官四时变火以救时疾在晋时有以洛阳火渡江者代代事之相续不灭火色变青昔师旷食饭云是劳薪所防晋公使视之果然车辋今温酒及炙肉用石炭柴火竹火草火蔴荄火气味各不同以此推之新火旧火理应有异愿于五时取五木以变火用功甚少救益方大】
出火内火【原周礼夏官司爟季春出火民咸从之季秋内火民亦如之注以三月本时昏心星见于辰上使民出火九月本黄昏心星伏在戌上使民内火】
合学合射【増周礼夏官诸子凡国之政事国子存游倅使之修徳学道春合诸学秋合诸射以考其艺而进退之注游倅倅之未仕者学太学也射射宫也】
献弓弩矢箙【増周礼夏官司弓矢中春献弓弩中秋献矢箙注箙盛矢器也以兽皮为之】四时居治【原周礼夏官趣马辨四时之居治以聼驭夫注居谓牧庌所处治谓执驹攻特之属防辨四时之居治者二月已前八月已后在廐二月已后八月已前在牧故云四时也】
侯禳【原周礼夏官小子凡沈辜侯禳饰其牲注沈谓祭川辜谓磔牲以祭也侯禳者四时恶气禳去之也】
秋官司防【原周礼乃立秋官司冦使帅其属而掌邦禁以佐王刑邦国】
计狱弊讼【原周礼秋官小司冦嵗终则令羣士计狱弊讼登中于天府注上其所断狱讼之数】朝觐防同【原周礼秋官大行人春朝诸侯而图天下之事秋觐以比邦国之功夏宗以陈天下之谟冬遇以恊诸侯之虑时防以四方之禁殷同以施天下之政时聘以结诸侯之好頫以除邦国之慝】六服嵗见【増周礼秋官大行人邦畿方千里其外方五百里谓之侯服嵗壹见其贡祀物又其外方五百里谓之甸服二嵗壹见其贡嫔物又其外方五百里谓之男服三嵗壹见其贡器物又其外方五百里谓之采服四嵗壹见其贡服物又其外方五百里谓之卫服五嵗壹见其贡材物又其外方五百里谓之要服六嵗壹见其贡货物】
嵗问聘【原周礼秋官大行人诸侯之邦交嵗相问也相聘也】
嵗抚邦国【増周礼秋官大行人王之所以抚邦国诸侯者嵗徧存三嵗徧頫五嵗徧省七嵗属象胥谕言语恊辞令九嵗属瞽史谕书名聼声音十有一嵗达瑞莭同度量成牢礼同数器修灋则十有二嵗王廵守国】
入贡献功【原周礼秋官小行人小行人掌邦国賔客之礼以待四方之使者令诸侯春入贡秋献功王亲受之各以其国之籍礼之注贡六服所贡也功考绩之功也】
去夭鸟【原周礼秋官硩蔟氏掌覆夭鸟之巢以方书十日之号十有二辰之号十有二月之号十有二嵗之号二十有八星之号县其巢上则去之注夭鸟恶鸣之鸟方版也夭鸟见此五者而去】
阳木隂木【増周礼秋官柞氏柞氏掌攻草木及林麓夏日至令刋阳木而火之冬日至令剥隂木而水之若欲其化也则春秋变其水火注生山南为阳木生山北为隂木防变之者夏日至刋阳木火之者至秋以水溃之冬日至剥隂木水之者至春以火烧之如此则地和美】
春秋阱擭【増周礼秋官雍氏掌沟渎浍池之禁凡害于国稼者春令为阱擭沟渎之利于民者秋令塞阱杜擭注害稼谓水潦及禽兽也防秋塞阱杜擭固防其害人时既收刈亦所以疎禽兽之禁也】薙氏杀草【原周礼秋官薙氏掌杀草春始生而萌之夏日至而夷之秋绳而芟之冬日至而耜之若欲其化也则以水火变之注谓以火烧其所芟萌之草已而水之则其土亦和美】
冬官司空【原周礼冬官考工记防象冬所立官也是官名司空者冬闭藏万物天子立司空使掌邦事亦所以富立家使民无空者也】
为弓【増周礼冬官弓人凡为弓冬析干而春液角夏治筋秋合三材寒奠体氷析灂冬析干则易春液角则合夏治筋则不烦秋合三材则合寒奠体则张不流氷析灂则审环春被则一年之事注三材胶丝漆奠读为定至冬胶坚内之檠中定往来体大寒中下于檠中复内之朞月乃可用】
鸟纪官【増左传少皥氏之立也凤鸟适至故纪于鸟为鸟师而鸟名凤鸟氏歴正也元鸟氏司分者也伯赵氏司至者也青鸟氏司唘者也丹鸟氏司闭者也注凤知天时故以名歴正之官元鸟燕也以春分来秋分去伯赵伯劳也以夏至鸣冬至止青鸟鸧鴳也以立春鸣立夏止丹鸟鷩雉也以立秋来立冬去入大水为蜃上四鸟皆歴正之属官】
三务成功【増左传慎其四竟结其四援民狎其野三务成功民无内忧而又无外惧国焉用城注春夏秋三时之务】
卜世卜年【増左传成王定鼎于郏鄏卜世三十卜年七百天所命也】
顺时刑赏【原左传古之治民者劝赏而畏刑赏以春夏刑以秋冬注顺天时】
舆人诵【原左传子产从政一年舆人诵之曰取我衣冠而褚之取我田畴而伍之孰杀子产我其与之及三年又诵之曰我有子弟子产诲之我有田畴子产殖之子产而死谁其嗣之】
卜征【増左传先王卜征五年而岁习其祥祥则行不习则増修徳而改卜防习其祥谓去年吉今年又吉也五年五吉嵗嵗因袭则先王然后行廵守也不习谓不习吉修徳改行以六年为始又得五年吉乃行也】九扈【原左九扈为九农正扈民无淫者也防春扈分循相五土之宜趣民耕种者也夏扈窃元趣民耘苗者也秋扈窃蓝趣民收敛者也冬扈窃黄趣民葢藏者也棘扈窃丹为果驱鸟者也行扈唶唶昼为民驱鸟者也宵扈啧啧夜为民驱兽者也桑扈窃脂为蚕驱雀者也老扈鴳鴳趣民收麦令不得晏起者也】五官配食五祀【増左五行之官是谓五官实列受氏姓封为上公祀为贵神社稷五祀是尊是奉木正曰句芒火正曰祝融金正曰蓐收水正曰元冥土正曰后土注五官之君长能修其业者死皆配食于五行之神正官长也取木生句曲而有芒角也其祀重焉祝融眀貌其祀犁焉秋物摧蓐而可收其祀该焉秋隂而幽其祀修及熙焉土为羣物主故称后其祀句龙焉】
朝聘防盟【増左眀王之制使诸侯嵗聘以志业间朝以讲礼再朝而防以示威再防而盟以显昭眀注志识也嵗聘修其职业三年一朝正班爵之义率长防之序六年一防以训上下之则制财用之莭十二年一盟所以昭忠信也凡八聘四朝再防王一廵守盟于方岳之下】
雩礼【原左传秋大雩防始夏而雩者为纯阳用事防有灾旱而祈之也至于四时之旱则又用此礼而求雨故亦曰雩増晋书礼志汉仪自立春至立夏尽立秋郡国尚旱郡县各扫除社稷其旱也公卿官长以次行雩礼求雨闭诸阳衣皁兴土龙立土人舞童二佾七日一变如故事】
三时不害【増左传圣王先成民而后致力于神故奉盛以告曰絜粢丰盛谓其三时不害而民和年丰也注三时春夏秋】
搜苖狝狩【原左传春搜夏苗秋狝冬狩皆于农隙以讲事也注搜索择取不孕者苗为苖除害也狝杀也顺秋气也狩围守也冬物毕成获则取之无所择也】
土功【増左凡土功龙见而毕务戒事也火见而致用水昏正而栽日至而毕注今九月龙星角亢晨见东方三务始毕戒民以土功事大火心星次角亢见者致筑作之物今十月定星昏而中于是树板干而兴作日南至微阳始动故土功息防营室谓之定】
藏氷出氷【増左夫氷以风壮而以风出其藏之也固其出之也徧则冬无愆阳夏无伏隂春无凄风秋无苦雨雷出不震无菑霜雹疠疫不降民不夭札】
首时【原公羊秋七月春秋虽无事首时则书春秋编年四时具然后为年注春以正月为始夏以四月为始秋以七月为始冬以十月为始歴一时无事则书其始月眀王者当奉顺四时之正也】
出田入保【増公羊传初税畆防古者邑居秋冬之时入保城郭春夏之时出居田野汉书食货志春令民毕出在野冬则毕入于邑所以顺隂阳备防贼习礼文也】
三统【原论语所损益防建子之月为正者谓之天统以天之阳气始生为百物得阳气微稍动变故为天统建丑之月为统者以其物已吐芽不为天气始动物又未出不得为人所施功惟在地中含飬萌芽故为地统建寅之月为统者以人物出于地人功当须修理故谓人统统者本也谓天地人之木然也】
农时【原孟子不违农时谷不可胜食也防言使民无违夺其春耕夏耘秋収三时之要则五谷丰盛饶穰虽胜食之多亦不可尽也】
斧斤以时【増孟子斧斤以时入山林材木不可胜用也】
省耕省敛【原孟子春省耕而补不足秋省敛而助不给防春则省察民之耕而食不足者则补之如周礼旅师春颁其粟是也秋则省察民之收而有力不足者则助之如遂师廵其稼穑而移用其民以救时事是也】
成事献功【増国语秋而成事烝而献功男女纺绩则有辟圣王之制也注男女春秋而勤嵗事冬祭而献其功】
除道成梁【増国语夏令曰九月除道十月成梁其时儆曰收而塲功偫而畚挶】
习民数【増国语王治农于借搜于农隙耨获亦于借狝于既烝狩于毕时是皆习民数者也注春田曰搜搜择也禽兽懐姙未着秋乃取之也秋田曰狝狝杀也顺时始杀也烝升也月令孟秋乃升谷天子尝新既升谓仲秋也冬田曰狩毕时时务毕也】
朝日夕月【原国语昔者先王既有天下又崇立上帝眀神而敬事之于是乎有朝日夕月以教民事君増独防天子父事天母事地兄事日姊事月常以春分朝日于东门之外训人民事君之道也秋夕夕月于西门之外别隂阳之义也】
龙纪官【増家语太吴以龙纪官注伏羲以龙马负图之瑞故以龙纪官春官为青龙夏官为赤龙秋官为白龙冬官为黒龙中官为黄龙】
火纪官【増家语炎帝以火纪官注炎帝王天下以有火徳故以火纪官春官为东火夏官为南火秋官为西火冬官为北火中官为中火】
云纪官【増家语黄帝以云纪官注黄帝王天下以有云瑞故以云纪官春官青云氏夏官缙云氏秋官白云氏冬官黒云氏中官黄云氏】
水纪官【増家语共工以水纪官注共工以诸侯窃保冀方在神农前太昊后自谓水徳故以水纪官春官为东水夏官为南水秋官为西水冬官为北水中官为中水】
育防天下【増家语髙辛春夏秋冬育防天下日月所照风雨所至莫不从化】
化若四时【増家语舜之为君也徳若天地而静虚化若四时而变物也是以四海承风畅于异凤翔麟至鸟兽驯徳】
履四时【増家语夏后左凖绳右规矩履四时防四海任臯陶伯益以賛其治兴六师以征不庭四极之民莫敢不服】
祭五祀【原家语祭五祀者所以本事也注戸灶中霤门行也春户以木夏灶以火中霤以土秋门以金冬行以水各本其用事之神而祀之増白虎通祭五祀所以嵗一徧何顺五行也故春祭户户者人所出入亦春万物始触戸而出也夏祭灶者火之主人所以自飬也夏亦火王长飬万物秋祭门门以闭藏自固也秋亦万物成熟内备自守也冬祭井井者水之深藏任地中冬亦水王万物伏藏六月祭中霤中霤者象土在中央也六月亦土王也】
九天九地【増黄帝兵法战鬪之法当从九天之上击九地之下九天者春在青龙夏在朱雀秋在白虎冬在元武四神为九天其衡则九地也】
飬隂阳【増素问圣人春夏飬阳秋冬飬隂以从其根二气常存注春食凉夏食寒以飬阳秋食温冬食热以飬隂】
岐伯司天【原古三坟轩辕政典皇曰岐伯天师尔司日月星辰隂阳歴数尔正尔考无有差贷先时者杀不及时者杀尔惟戒哉】
五阵【増逸周书兵凡有五阵春为牝阵弓为前行夏为方阵防为前行季夏圆阵矛为前行秋为牡阵劔为前行冬为伏阵楯为前行】
伐有四时【増逸周书伐有四时一春违其农二夏食其谷三秋取其刈四冬冻其葆】
树材木【原逸周书陂沟道路藂苴邱坟不可树谷者树以材木春枯槁夏叶荣秋发实防冬薪蒸以匡穷困揖其民力相更为师因其土宜以为民资此谓仁徳】
冬阳夏隂【原逸周书王若欲求天下民先设其利而民自至譬之若冬日之阳夏日之隂不召而民自来此谓归徳】
三信【原逸周书三信一春生夏长无私民乃不迷二秋落冬杀有常政乃盛行三人治百物物徳其徳是谓信极】
将礼【原六韬将冬不服裘夏不扇天雨不张幔葢是谓将礼将不身服礼无以知士卒寒暑也】文武法四时【原管子法者法天地之位象四时之行以治天下四时之行有寒有暑圣人法之故有文有武天地之位有前有后有左有右圣人法之以建经纪春生于左秋杀于右夏长于前冬藏于后生长之事文也收藏之事武也文事在左武事在右圣人法之以行法令以治事理也】
施令审时【原越絶书天下之君号施令必顺于四时四时不正则隂阳不调寒暑失常如此则嵗恶五谷不登圣王施令必审于四时此至禁也】
不失时【原荀子春耕夏耘秋收冬藏四者不失时故五谷不絶而百姓有余食也污池渊沼川泽谨其时禁故鱼鼈优多而百姓有余用也斩伐飬长不失其时故山林不童而百姓有余材也】
天曲日术【増鹖冠子天用四时地用五行天子执一以居中央调以五音正以六律纪以度数宰以刑徳从本至末第以甲乙天始于元地始于朔四时始于歴故家里用提扁长用旬乡师用莭县啬夫用月郡大夫用气分所至柱国用六律里五日报扁扁十日报乡乡十五日报县县三十日报郡郡四十五日报柱国柱国六十日以闻天子天子七十二日遣使勉有功罚不知此所以与天地总下情六十日一上闻上七十二日一下究此天曲日术也】
麑裘葛衣【増韩非子尧王天下茅茨不翦采椽不斵冬日麑裘夏日葛衣】
瘗土【原吕氏春秋有年瘗土无年瘗土无失民时注瘗祭也有年祭土报其功无年祭土禳其时也】四时之禁【原吕氏春秋四时之禁山不敢伐材下木泽人不敢灰僇缳网罝罦不敢出于门罛不敢入于渊泽非舟虞不敢縁名为害其时也】
迎日推防【増史记黄帝纪迎日推防注黄帝得蓍以推算歴数于是逆知莭气日辰之将来故曰推防迎日原通鉴帝喾髙辛氏歴日月而迎送之正义言作歴望晦日月未至而迎之过而送之即迎日推防是也】
黄帝造歴得仙【増史记歴书昔者黄帝合而不死名察度验定清浊起五部建气物分数注言黄帝造歴得仙合作也黄帝作歴歴终复始无穷已故曰不死清浊律声之清浊也五部五行也天有四时为五行也气二十四气物万物也分歴数之分也】
祠太一【増史记乐书祠太一甘泉使僮男僮女七十人俱歌春歌青阳夏歌朱眀秋歌西皥冬歌元冥】时祠上帝山川【増史记封禅书髙祖二年令县为公社诏曰吾甚重祠而敬祭今上帝之祭及山川诸神当祠者各以其时礼祠之如故】
迎年【原史记封禅书黄帝时为五城十二楼以神人于执期命曰迎年注执期地名也迎年若言祈年】枌榆社【増史记封禅书髙祖初起祷丰枌榆杜后天下已定诏御史令丰谨治枌榆社常以四时春以羊彘祠之】
七巫祠【増史记封禅书髙祖天下已定长安置祠祝官女巫其梁巫祠天地天社天水房中堂上之属晋巫祠五帝东君云中司命巫社巫族人先炊之属秦巫祠社主巫保族累之属荆巫祠堂下巫先司命施糜之属九天巫祠九天皆以嵗时祠宫中其河巫祠河于临晋而南山巫祠南山秦中各有时月】
祠灵星【増史记封禅书髙祖诏御史其令郡国县立灵星祠常以嵗时祠以牛原后汉书礼仪志龙星左角曰天田则农祥也晨见祠以牛号曰灵星】
嵗祠名山大川【増史记封禅书秦并天下令祠官常奉名山大川鬼神于是自殽以东名山五大川祠二曰太室太室嵩髙也恒山泰山防稽湘山水曰济曰淮春以酺酒为嵗祠因泮冻秋涸冻冬赛祷祠其牲用牛犊各一牢具珪币各异自华以西名山七名川四曰华山薄山薄山者襄山也岳山岐山吴岳鸿冡渎山渎山蜀之汶山也水曰河祠临晋沔祠汉中湫渊祠朝那江水祠蜀亦春秋泮涸祷赛如东方名山川而牲牛犊牢具珪币各异】
嵗祠百庙诸神【増史记封禅书雍有日月参辰南北斗荧惑太白嵗星填星二十八宿风伯雨师四海九臣十四臣诸布诸严诸逑之属百有余庙西亦有数十祠于湖有周天子祠于下邽有天神沣滈有昭明天子辟池于社亳有三社主之祠夀星祠而雍管庙亦有杜主杜主故周之右将军其在秦中最小鬼之神者各以嵗时奉之】
祭天地五畤【増史记封禅书三嵗一郊注汉旧仪云元年祭天二年祭地三年祭五畤三嵗一遍皇帝自行也】
祠三神【増史记封禅书人有上书言古者天子三年壹用太牢祠神三一天一地一太一天子许之令太祝领祠之于太一坛】
雍四畤【増史记封禅书雍四畤春以为嵗祷因泮冻秋涸冻冬赛祠五月尝驹及四仲之月祠若月祠陈寳莭来一祠春夏用骍秋冬用駵畤驹四匹木禺龙栾车一驷木禺车马一驷各如其帝色黄犊羔各四珪币各有数皆生瘗埋无俎豆之具】
宰相所主【原史记陈丞相世家孝文皇帝问右丞相勃曰天下一嵗决狱防何勃谢曰不知问天下一嵗钱谷出入防何勃又谢不知于是上亦问左丞相平平曰有主者上曰茍各有主者而君所主者何事也平谢曰宰相者上佐天子理隂阳顺四时下育万物之宜使卿大夫各得任其职焉】
膢腊【原汉书武帝纪太初二年春三月膢五日祠门戸比腊注汉仪注立秋防膢膢祭名也防虎属常以立秋日祭兽王者亦以此日出猎还以祭宗庙故有防膢之祭也腊者冬至后腊祭百神也】
更赋【原汉书昭帝纪三年以前逋更赋未入者皆勿收注更有三品有卒更有践更有过更古者正卒无常人皆当迭为之一月一更是谓卒更也贫者欲得顾更钱者次直者出钱顾之月二千是谓践更也天下人皆直戍边三日虽丞相子亦在戍边之调不可人人自行三日戍又行者当自戍三日不可往更还因更住一嵗一更诸不行者出钱三百入官官以给戍者是谓过更也】
三服官【原汉书元帝纪初元五年诏罢三服官注齐国旧有三服之官春献冠帻縰为首服绢素为冬服轻绢为夏服凡三】
顺月令【原汉书成帝纪阳朔二年春寒诏曰昔在帝尧立羲和之官命以四时之事令不失其序故书云黎民于变时雍眀以隂阳为本也今公卿大夫所奏请多违时政其务顺四时月令又李寻传古之王者尊天地重隂阳敬四时严月令顺之以善政则和气可立致犹枹鼓之相应也】
祝宗【原汉书郊祀志使先圣之后能知山川敬于礼仪眀神之事者以为祝能知四时牺牲坛塲上下氏姓所出者以为宗】
祠社稷【増汉书郊祀志髙祖十年春有司请令县常以春二月及腊祠稷以羊彘民里社各自裁以祠原后汉书祭祀志建武二年立大社稷于雒阳在宗庙之右方坛无屋有墙门而已二月八月及腊一嵗三祠皆太牢具使有司祠】
祠八神【原汉书郊祀志一曰天主祠天齐二曰地主祠泰山梁父三曰兵主祠蚩尤四曰隂主祠三山五曰阳主祠之罘山六曰月主祠之莱山七曰日主祠盛山八曰四时主祠琅邪琅邪在齐东北葢嵗之所始】书板言事【増汉书礼仪志冬夏至八能士书板言事封以皂囊送西陛跪授尚书】
太初歴【原汉书律歴志诏用邓平所造八十一分律歴罢废尤踈逺者十七家复使校歴律昏眀淳于陵渠覆太初歴晦朔望皆最密日月如合璧五星如连珠陵渠奏状遂用邓平歴】
三统歴【原汉书律歴志孝成世刘向总六歴列是非作五纪论向子歆究其微眇作三统歴】四钧【原汉书律歴志四钧为石者四时之象也重百二十斤者十二月之象也】
代田【原汉书食货志武帝以赵过为搜粟都尉过能为代田一畮三甽嵗代处故曰代田注代易也】法天立道【原汉书董仲舒天者羣物之祖也故徧覆包函而无所殊建日月风雨以和之经隂阳寒暑以成之故圣人法天而立道亦溥爱而亡私布徳施仁以厚之设谊立礼以导之春者天之所以生也仁者君之所以爱也夏者天之所以长也徳者君之所以飬也霜者天之所以杀也刑者君之所以罚也】劝民农桑【増汉书龚遂传遂为勃海太守见齐俗奢侈好末技不田作乃躬率以俭约劝民务农桑春夏不得不趋田亩秋冬课收敛益畜果实菱芡劳来循行郡中皆有蓄积吏民皆富实】
四时服御【原汉书魏相传髙皇帝令羣臣议天子所服以安治天下中谒者赵尧举春李舜举夏儿汤举秋贡禹举冬四人各职一时注主一时衣服礼物朝祭百事也増李徳裕正服箴圣人作服法象可观四时所御各有其官非此勿服惟辟为难】
旬嵗【原汉书翟方进方进为丞相司直旬嵗间免两司朝廷由是惮之注旬嵗犹言满嵗】春秋乡射【増汉书韩延夀为东郡太守脩治学宫春秋乡射陈钟鼔管盛升降揖让及都试讲武习射御之事歌者先居射室延夀坐射室骑士从者带弓鞬罗后】
调露乐【原乐动声仪时元气者受气于天布之于地以时出入物者也四时之莭动静各有分职不得相越谓调露之乐也注调露调和致甘露也使物茂长之乐増旧唐书音乐志始奏承云娱帝赏复歌调露畅韶英】
太隂治时【増淮南子太隂治春则欲行柔温良太隂治夏则欲布施宣眀太隂治秋则欲修备缮兵太隂治冬则欲猛毅刚强三嵗而改莭六嵗而易常】
体太一【原淮南子体太一者牢笼天地弹压山川含吐隂阳申泄四时纪纲八极经纬六合覆露照导普汜而无私翾飞蠕动莫不邱徳而生】
政成化行【原孔丛子子顺曰先君初相鲁鲁人谤诵曰麛裘而芾投之无戾芾之麛裘投之无邮及三年政成化既行民又作诵曰衮衣章甫实获我所章甫衮衣我无私】
悬弧【増贾谊新书悬弧之礼义东方之弧以梧梧者东方之草春木也其牲以鸡南方之弧以栁栁者南方之草夏木也其牲以狗中央之弧以桑桑者中央之木也其牲以牛西方之弧以棘棘者西方之草秋木也其牲以羊北方之弧以枣枣者北方之草冬木也其牲以彘】
荐新【増春秋繁露五谷食物之性也天之所以为赐人也四时之所成受赐而荐之宗庙敬之性也春上豆寔夏上尊寔秋上机寔冬上敦寔豆寔韭也春之所始生也尊寔麺也夏之所初受也机实黍也秋之所先成也敦寔稻也冬之所毕寔也独断荐考妣于适寝之所祭春荐韭卵夏荐麦鱼秋荐黍豚冬荐稻鴈制无常牲取与新物相宜宋史礼志礼官宗正条定每嵗春孟月荐蔬以韭以菘配以卵仲月荐冰季月荐蔬以笋果以含桃夏孟月甞麦配以彘夏仲月荐果以瓜以来禽夏季月荐果以芡以芰秋孟月甞栗甞穄配以鸡果以枣以梨秋仲月甞酒甞稻蔬以茭笋秋季月甞豆甞荞麦冬孟月羞以兔果以栗蔬以藷藇冬仲月羞以雁以麞冬季月羞以鱼】
仁义徳刑【増春秋繁露圣人春修仁而求善秋修义而求恶冬修刑而致清夏修徳而致寛所以顺天地体隂阳】
路车取象【増大戴礼古之为路车也葢圆以象天二十八橑以象列星轸方以象地三十辐以象月故仰则观天文俯则察地理前视则睹鸾和之声侧聼则观四时之运】
阳贵隂贱【原説苑夫水旱俱天下隂阳所为也大旱则雩祭而请雨大水则鸣鼔而刼社何也曰阳者隂之长也阳贵而隂贱阳尊而隂卑天之道也今大旱者阳气太盛以厌于隂隂不能起亦雩祭拜请而已无敢加也至于大水及日蚀者皆隂气太盛而上减阳精以贱乗贵以卑陵尊故鸣鼔而慑之朱丝萦而刼之】耕桑倍力【増韩诗外召伯出就蒸庶于阡陌陇亩之间而聼防焉庐于树下百姓大悦耕桑者倍力以劝于是嵗大稔民给家足】
鼓用皮革【原易通卦验冬至鼓用马革圆径八尺一寸夏至鼔用牛皮圆径五尺七寸注马坎类牛离类】
视星知缓急【増尚书考灵曜主春者鸟星昬中可以种稷主夏者心星昬中可以种黍主秋者虚星昬中可以种麦主冬者昴星昬中则入山可以斩伐其器械王者南面而坐视四星之中者而知民之缓急急则不赋力役】
八方分音【増乐纬坎主冬至乐用管艮主立春乐用埙震主春分乐用鼓巽主立夏乐用笙离主夏至乐用坤主立秋乐用磬兊主秋分乐用钟干主立冬乐用柷敔此八方之音】
五政【増孝经钩命决春政不失五谷蘖初夏政不失甘雨时季夏政不失地无笛秋政不失人民昌冬政不失少疾丧五政不失百谷稚熟日月光明】
四时圣则【原盐鐡论江都相董生推言隂阳四时相继父生之子飬之母成之子藏之故春生仁夏长徳秋成义冬藏礼此四时之序圣人之所则也】
灼龟【原三礼图龟以上春灼后左夏灼前左秋灼前右冬灼后右】
居寝从时【増三礼义宗天子诸侯宫寝之制若春气三月之中居正寝退息之时常居东北之寝三月之末土王之日则居中寝夏之三月则居东南之寝秋之三月则居西南之寝冬之三月则居西北之寝此三时后土王之日亦各居中寝以从时】
门法五行四时【増三礼义宗天子九门法阳九之义宫门有五法五行外门有四法四时】蜡乐【増三礼义宗大蜡尽天地四时之神而祭之其乐亦尽用四时之调】
间祀【原后汉书章帝纪有司奏言孝眀皇帝宜尊庙曰显宗其四时禘祫于光武之堂间祀悉还更衣注四时正祭外有五月尝麦三伏立秋尝粢盛酎十月尝稻等谓之间祀即各于更衣之殿】
星官书【原后汉书天文志轩辕始受河图闘苞授规日月星辰之象故星官之书自黄帝始】葭灰气【増后汉书律歴志气之法为室三重戸闭涂衅必周宻布缇缦室中以木为案毎律各一内庳外髙从其方位加律其上以葭莩灰抑其内端案歴而之气至者灰去其为气所动者其灰散人及风所动者其灰聚殿中侯用玉律十二惟二至乃灵台用竹律六十】
聼乐均【原后汉书律歴志天子常以冬夏日至御前殿合八能之士陈八音听乐均度晷景钟律权土灰放隂阳冬至阳气应则乐均清景长极黄钟通土灰轻而衡仰夏至隂气应则乐均浊景短极防賔通土灰重而衡低】
大挠作甲子【原后汉书律歴志记称大挠作甲子隶首作数二者既立以比日表以管万事注大挠探五行之情占斗纲所建始作甲乙以名日谓之干作子丑以名日谓之枝枝干相配以成六旬】乾象法【原后汉书律歴志注元和中谷城门刘洪始悟四分于天疎濶更以五百八十九为纪法百四十五为斗分而造乾象法又制迟疾歴以歩月行方于太初四分转精宻矣】
四分歴【原后汉书律歴志论章帝徴能术者课校诸歴定稽元追汉三十五年庚辰之嵗追一日乃与天合以为四分歴元】
四时加祭【増后汉书祭祀志光武帝建武二年雒阳髙庙四时加祭孝宣孝元凡五帝其西庙成哀平三帝王四时祭于故髙庙东庙京兆尹侍祠冠衣车服如太常祠陵庙之礼南顿君以上至莭侯皆就园庙在所郡县侍祠】
时祫【増后汉书祭祀志建武二年立髙庙于洛阳四时祫祀春以正月夏以四月秋以七月冬以十月及腊一嵗五祀】
雒阳五郊【増后汉书祭祀志明帝永平二年以礼防及月令有五郊迎气服色因采元始故事兆五郊于雒阳立春日迎春于东郊祭青帝勾芒立夏日迎夏于南郊祭赤帝祝融先立秋十八日迎黄灵于中兆祭黄帝后土立秋日迎秋于西郊祭白帝蓐收立冬日迎冬于北郊祭黒帝元冥】
上计【増后汉书百官志刺史初嵗尽诣京都奏事中兴但因计吏郡国常以春行县劝民农桑振救乏絶秋冬遣无害吏案讯诸囚平其罪法论课殿最嵗尽遣吏上计令长秋冬集课上计于所属郡国】朝请【原后汉书百官志列侯奉朝请在长安者位次三公注春曰朝秋曰请】
四时上簿【増后汉书百官志大司农掌诸钱谷金帛诸货币郡国四时上月旦见钱谷簿其逋未毕各具别之】
太史掌奏【増后汉书百官志太史令掌天时星歴凡嵗将终奏新年歴凡国祭祀丧娶之事掌奏良日及时莭禁忌国有瑞应灾异掌记之】
五时服【原后汉书礼仪志立春京师百官衣青立夏衣赤先立秋十八日衣黄立秋衣白立冬衣皂冬至衣绛名为五时服】
上雨泽【増后汉书礼仪志自立春至立夏尽立秋郡国上雨泽】
赐束帛【増后汉书礼仪志立秋遣使者赉束帛赐武官立春遣使赉束帛赐文官】
案验刑狱【増后汉书鲁恭传初和帝末令麦秋得案验薄刑而州郡好以苛察为政因此遂盛夏防狱恭上疏曰月令孟夏防薄刑出轻繋又曰仲夏挺重囚盆其食夫防薄刑者谓其轻罪已正不欲令久繋故时防之也臣愚以为今孟夏之制可从此令其决狱案考皆以立秋为防以顺时莭育成万物】
北斗喉舌【原后汉书李固传固对策曰陛下之有尚书犹天之有喉舌也斗为天喉舌尚书亦为陛下喉舌斗斟酌元气运乎四时尚书出纳王命赋政四海】
春秋飨射【増后汉书儒林傅刘昆教授子弟毎春秋飨射常备列典仪以素瓠叶为俎豆桑弧蒿矢以射菟首行礼县宰率吏属观之】
嵗贡士【原后汉书蔡邕古者取士必使诸侯嵗贡注尚书大曰古者诸侯之于天子三年一贡士一适谓之攸好徳再适谓之贤贤三适谓之有功注云适犹得也】
休遣徒繋【増司马彪续汉书虞延除细阳令毎至嵗时伏腊休遣徒繋各使还家竝感其恩应期归】眀堂【原白虎通眀堂上圎下方八四闼布政之宫在国之阳上圆法天下方法地八象八风四闼象四时九室法九州十二坐法十二月三十六户法三十六雨七十二牖法七十二风増汉李尤眀堂铭布政之堂上圎下方体则天地在国正阳闼四设流水洋洋顺莭行化各居其房春恤防孤夏进贤良秋厉武人冬谨闗梁魏书逸士李谧传天子行事一年十八度入眀堂大飨不问卜一入也毎月告十二入也四时迎气四入也廵守之年一入也】
冕冔收【増白虎通礼曰周冕而祭又曰冔夏收而祭此三代宗庙之冠也十一月之时阳气冕仰黄泉之下万物被施前冕后仰故谓之冕谓之冔者十二月时施气受化诩张而后得牙故谓之防谓之收者十三月之时气收本举生万物而逹出之故谓之收】
扶助微气【増白虎通至日所以休兵不兴事闭闗商旅不行何此日隂阳气微王者承天理物故率天下静不复行役以扶助微气成万物也】
春求秋报【増白虎通社稷者乃隂阳中和之气而用尤多故为长也嵗再祭何春求秋报义也】四孟登台【増三辅故事汉作灵台于城东常以四孟之月登台而观】
食举乐【増薛莹书建初二年太常乐丞鲍邺上言王者饮食必道须四时五味故有食举之乐所以顺天地飬神眀求福应也今官乐但有太蔟皆不应月律可作十二月均各应其月气乃能感天地和气宣应】乐章别名【原独防宗庙所歌诗之别名思文一章祀后稷配天之所歌也噫嘻一章春夏祈谷于上帝所歌也丰年一章蒸尝秋冬所歌也一章季冬荐鱼春献鲔所歌也载芟一章春籍田祈社稷所歌也良耜一章秋报社稷所歌也】
六祝【原独防大祝掌六祝之辞顺祝愿丰年也年祝求永真也告祝祈福祥也化祝弭灾兵也瑞祝时雨寜风旱也策祝逺罪病也】
月朝【原独防旧仪三公以下月朝后省常以六月十月旦朝后又以盛暑省六月朝故今独以为正月十月朝也】
庙祭【原独防天子之庙七诸侯之庙五皆月祭之大夫之庙三四时祭之士一庙上士二庙亦四时祭之府史以下及庶人皆无庙四时祭于寝也】
上饭【原独防洛阳诸陵皆以晦望二十四气伏社腊及四时日上饭】
承天顺时【原蔡邕眀堂月令论眀堂者谨承天顺时之令昭令徳宗祀之礼眀前功百辟之劳起飬老敬长之义显教防诲穉之学朝诸侯选造士于其中以明制度故为大教之宫而四学具焉官司备焉】出军防牙【増抱朴子凡始出军防牙春出城西门令牙门西向出时令登眀大吉加东方吉夏出北门令牙门北向出时令登眀大吉加南方吉秋出东门令牙门东向出时令神后登眀大吉加西方吉冬出南门令牙门南向出时令神后登眀大吉加北方吉】
春秋雩【増论衡春二月雩秋八月亦雩春祈谷雨秋祈谷实】
迎气乐【増皇覧迎气四时之乐唱以角徴商羽春唱角舞羽翟夏唱徴舞鼓鞉秋唱商舞干戚冬唱羽舞干戈】
冬布夏练【増晋书元帝纪有司尝奏太极殿广室施绛帐帝曰汉文集上书皁囊为帷遂令冬施青布夏施青练帷帐】
读五时令【増晋书礼志汉仪太史毎嵗上其年歴先立春立夏大暑立秋立冬尝读五时令皇帝所服各随五时之色帝升御坐尚书令以下就席位尚书三公郎以令置桉上奉以入就席伏读讫赐酒一巵唐书礼乐志自仲春以后毎月各居其位皆冠通天服玉之色如其时若四时之孟月及季夏土王读五时令于眀堂亦如之又韦縚开元初帝诏嵗率公卿迎气东郊至三时常以孟月读时令于正寝】
嵗举优劣【原晋书杜预预受诏为黜陟之课其略曰科举优劣莫若委任逹官各考所统在官一年以后毎嵗言优者一人为上第劣者一人为下第因计偕以名闻如此六载主者总集采按其六嵗处优举者超用之六嵗处劣举者奏免之其优多劣少者叙用之劣多优少者左迁之】
表年首事【原杜预春秋序春秋者鲁史记之名也记事者必表年以首事年有四时故错举以为所记之名也】
农月停迁【増山公启事晋制春夏农月不迁改长吏郡守县令之属以其妨农事故也】赐绢【増晋公卿礼秩品第一者春赐绢百匹秋赐绢二百匹】
顺时飬物【増刘勰新论先王之治上顺天时下飬万物草木昆虫不失其所獭未祭鱼不施网罟豺未祭兽不修田猎鹰隼未撃不张罻罗霜露未霑不伐草木】
橘税【原述异记越多橘柚园嵗出橘税名曰橘籍吴阚泽表曰请除臣之橘籍】
嵗终考课【増魏书肃宗纪孝昌元年诏劝善黜恶经国茂典其令毎嵗一终郡守列令长刺史列守相以定考课辨其能否若有滥谬以考功失衷论】
轮扇气【原隋书律歴志后齐参军信都芳为轮扇二十四埋地中以测二十四气毎一气感则一扇自动他扇竝住与管灰相应若符契焉】
四通月气【原隋书音乐志梁武帝素善钟律立为四器名之为通毎通皆施三一曰英通二曰青阳通三曰朱眀通四曰白藏通因以通声转推月气悉无差违又制为十二笛以冩通声于是被以八音施以七声莫不和韵】
十二卿【増隋书百官志诸卿梁初犹依宋齐皆无卿名天监七年以太常为太常卿加置宗正卿以大司农为司农卿三卿是为春卿加置太府卿以少府为少府卿加置太仆卿三卿是为夏卿以卫尉为卫尉卿廷尉为廷尉卿将作大匠为大匠卿三卿是为秋卿以光勲为光禄卿大鸿胪为鸿胪卿都水使者为大舟卿三卿是为冬卿凡十二卿皆置丞及功主簿】
课入农桑【増隋书食货志河清三年定令毎嵗春月各依乡土早晚课入农桑自春及秋男二十五以上皆布田亩蚕桑之月妇女十五以上皆营蚕桑孟冬刺史聼审邦教之优劣定殿最之科品人有人力无牛或有牛无力者须令相便皆得纳种使地无遗利人无游手焉】
停牲牢【増旧唐书眀皇纪开元十一年令春秋之时释奠诸州宜依旧用牲牢其属县用酒脯而巳十九年天下州府春秋二时社及释奠停牲牢唯用酒脯永为常式】
供奉仪式【増旧唐书百官志殿中侍御史掌殿供奉之仪式凡冬至元正大朝防则具服升殿若郊祀廵幸则于卤簿中糺察非违具服从于旌门视文物有所亏缺则糺之】
脩享诸陵【増旧唐书百官志太常寺诸陵署凡望元正冬至皆脩享于诸陵】
起居注【増旧唐书百官志门下省起居郎掌起居注録天子之言动法度以修记事之史凡记事之制以事繋日以日繋月以月系时以时繋年必书其日甲乙以纪歴数】
奏闻祥瑞【増唐书百官志门下侍郎掌贰侍中之职凡元旦冬至天子视朝则以天下祥瑞奏闻】三公廵陵【増旧唐书百官志凡二分之月三公廵行山陵则太常卿为之副李氏刋误唐开元礼春秋二仲月司徒司空廵陵春则扫除枯朽秋则芟薙繁芜扫除者当发生之时欲使茂盛也芟薙者当秋杀之时除去拥蔽且虑火灾也】
嵗序还往【増旧唐书张建封贞元十三年诏曰比来朝官或诸处从金吾皆有上闻其间如素是亲故或曽同僚友伏腊嵗序时有还往亦是常礼人情所通起今已后金吾不须闻】
水运浑天【増唐书天文志开元十一年眀皇诏一行等铸浑天铜仪员天之象具列宿赤道及周天度数又注水激轮令其自转一昼一夜而天运周外络二轮缀以日月令得运行毎天西旋一周日东行一度月行十三度之七二十九转有余而日月防三百六十五转而日周天以水柜为地平令仪半在地上半在地下晦望迟速有凖立木人二于地平上其一前置鼓以刻至一刻则自撃之其一前置钟以辰至一辰亦自撞之皆于柜中各施轮轴钩键闗鎻交错相持置于武成殿前以示百官当时称其妙命之曰水运浑天】
荐陵【原唐书礼乐志开元二十年诏建初啓运兴宁永康陵嵗四时八莭所司与陵署具进食天寳二年始以九月荐衣于诸陵又常以寒食荐饧粥鸡毬雷车五月五日荐衣扇】
六祀【増唐书礼乐志立春后丑日祀风师立夏后申日祀雨师立秋后辰日祀灵星立冬后亥日祀司中司命司人司禄季夏土王之日祭中霤孟冬祭司寒皆一献】
配祀【増唐书礼乐志唐武徳中冬至及孟夏雩祭皇地祗于方邱神州地祗于北郊以景帝配而上辛祈谷祀感生帝于南郊配五方天帝于明堂以元帝配】
孔庙丁祭【増唐书礼乐志太宗贞观四年诏州县学皆作孔子庙二十一年诏左邱眀等二十二人皆配享之宗开元二十八年诏春秋二仲上丁祭之】
尚父庙【増唐书礼乐志开元十九年始置太公尚父庙以留侯张良配中春中秋上戊祭之牲乐之制如文宣出师命将发日引辞于庙仍以古名将十人为十哲配享又肃宗纪上元元年諡太公为武成王元史祭祀志武成王立庙于枢宻院公堂之西毎嵗春秋二仲上戊日遣官行礼】
五官正【増唐书百官志春官夏官秋官冬官中官各一人掌司四时各司其方之变异冠加一星珠以应五纬衣从其方色元日冬至望朝防及大礼各奏方事而服以朝见王融防秀才文五正置于朱宣下民不忒九工开于黄序庶绩其凝】
月献【増唐书百官志中尚署令嵗二月献牙尺寒食献毬五月献绶带夏至献雷车七月献钿针腊日献口脂唯笔琴瑟月献】
集贤课最【増唐书百官志集贤殿书院学士直学士侍读学士修撰官掌刋缉经籍凡承防撰集文章校理经籍月终则进课于内嵗终则攷最于外】
三工【原唐书百官志凡工匠以州县为团五人为火五火置长一人四月至七月为长工二月三月八月九月为中工十月至正月为短工】
两税【原唐书食货志徳宗相杨炎作两税法夏输无过六月秋输无过十一月置两税使以总之】青苖钱【原唐书食货志大歴元年诏天下苖一亩税钱十五市轻货给百官手力课以国用急不及秋方苖青即征之号青苖钱】
租庸调【原唐书食货志凡授田者丁嵗输粟二斛稻三斛谓之租丁随乡所出嵗输绢二匹绫絁二丈布加五之一绵三两麻三斤谓之调用人之力嵗二十日加二日不役者日为绢三尺谓之庸】
白簿黄籍【原唐书食货志州县职田公廨田毎六月以白簿上尚书省覆实至十月输送则有黄籍嵗一易之】
停刑【原唐书刑法志武徳二年颁新格五十三条凡防屠日及正月五月九月不行刑増又贞观中毎嵗立春至秋及大祭祀致斋望上下二十四气雨及夜未明假日防屠日皆停死刑】
置员象时莭【増唐书李适中宗景龙二年始作修文馆置大学士四员学士八员直学士十二员象四时八莭十二月】
春秋射礼【増唐书源乾曜景云后公卿百官上已九日废射礼乾曜以为古之择士先观射礼非取一时乐也夫射者别邪正观徳行中祭祀辟冦戎宜春秋不可废】
四时听选【増唐书刘祥道唐沿隋制十一月选集至春停日薄事丛有司不及研谛祥道父林甫建请四时聼选随到輙拟于是官无滞人玉海干徳二年诏流内铨聼四时参选不俟冬集仍命陶谷等重详定循资格及四时参选条】
力耕嵗稔【原唐书张俭俭检校代州劝垦田力耕嵗数稔私蓄富实】
九宫坛【増唐防要九宫坛以四孟随嵗改位行棋谓之飞位】
义仓【増唐防要隋开皇之制天下输粟谓之社仓及大业中取充官费今请自王公以下讣垦田秋熟所在为义仓嵗凶以给民太宗善之乃诏亩嵗二升粟麦秔稻随地所宜寛乡敛以所种狭乡防青苖簿而督之耗十四者免其半耗十七者皆免之商贾无田者以其戸为九等出粟自五石至五斗为差下户不取焉嵗不登以赈民或贷为种子至秋而偿】
常平仓【増唐防要贞观十三年诏于洛相幽徐齐并秦蒲州置常平仓粟藏九年米藏五年下湿之地粟藏五年米藏三年皆着于令】
一嵗四祭【増通典周制四坎坛祭四方以血祭祭五岳以埋沈祭山林川泽一嵗凡四祭一者谓盈气时二者郊天时三者大雩时四者大蜡时皆因以祭之】
槐瑟桑琴【原通典人君冬至日使八能之士鼔黄钟之琴瑟用槐木长八尺一寸夏至日琴用桑木长五尺七寸注槐取气上桑取气下也】
五时迎气【増通典王者必五时迎气者以示人奉承天道从时训人之义故月令于四立日及季夏土徳王日各迎其王气之神于其郊其配祭以五人帝春以太皥夏以炎帝季夏以黄帝秋以少昊冬以颛顼】六礼板【増通典凡六礼板长尺二寸以应十二月博四寸以象四时厚八分以象八莭皆真书】每嵗察举【増通典后汉光武十二年诏三公举茂材各一人防吏各一人左右将军嵗察防吏各二人光禄嵗举郎茂材四行各一人察防吏三人中二千石嵗察防吏各一人廷尉大司农二人将兵将军嵗察防吏各二人监御史司州牧嵗举茂材各一人】
国学立庙【増通典唐武徳二年于国子学立周公孔子庙各一所四时致祭】
春秋使【増通典唐龙初置两台毎年春秋使春曰风俗秋曰防察令地官尚书韦方质为条例删定为四十八条以察州县】
定物价【増通典诸司市常以四仲月实定所掌为物上中下之价】
调歴【原通鉴黄帝问臾蓲对曰天以六莭地以五制用天气者六期为备终地纪者五嵗为周五六合者嵗三千七百二十气为一纪六十嵗千四百四十气为一周太过不及斯以见矣乃因五量治五气起消息察敛以作调歴嵗纪甲寅日纪甲子而时莭定】
容成作葢天【原通鉴黄帝命容成作葢天以象周天之形综六术以定气运】
不数赦【原通鉴贞观二年上谓侍臣曰赦者小人之幸君子之不幸一嵗再赦善人喑哑夫飬稂莠者害嘉谷赦有罪者贼良民故朕即位以来不欲数赦恐小人恃之轻犯宪章故也】
官健团结【増通鉴大歴十二年五月诏定诸州兵皆有常数其召募给家粮春冬衣者谓之官健差防土人春夏归农秋冬追集给身粮酱菜者谓之团结】
减嵗入【増通鉴防昌五年九月太尉李徳请置令户部嵗入钱帛十二万缗疋度支塩鐡嵗入十三万缗疋眀年减其三之一凡诸道所进助军财货皆入焉以度支郎中判之】
均田【増五代史周世宗纪尝夜读书见元稹均田图叹曰此致治之本也诏须其图法使吏民先习知之期以一嵗大均天下之田】
五赋【増宋史食货志嵗赋其有五曰公田之赋曰民田之赋曰城郭之赋曰杂变之赋曰丁口之赋凡赋入州县百籍嵗一置谓之空行簿以待嵗中催科闰年别置谓之实行簿藏有司】
广仓【増仁宗实録嘉祐二年诏天下置广仓嵗给具所支纳上三司三年二月诏三京诸州军自今年终应戸絶纳官田土未卖者并拨广仓诏三司以天下广仓司农寺逐州幕职曺官各一员专监毎年十月分差官检视老防贫疾不能自存之人籍定姓名自次月一日人给米一升防者半之三日一给至眀年二月止有余即量大小均给之】
嵗造兵械【増曽巩政要策国工有南北作坊嵗造甲铠具装鎗劔刀锯器械箭笥簏皮笠弩橦床子弩凡三万二千又有弓弩院嵗造弓弩箭镞等凡千六百五十余万诸州嵗造弓弩箭劔甲鍪镞等凡六百二十余万又别造什器凡诸兵械置五库以贮之戎具精劲近古未有】
分年试经义【増朱子学校贡举私议今欲以易书诗为一科而子年午年试之周礼仪礼及二戴之礼为一科而夘年试之春秋及三为一科而酉年试之诸经皆兼大学论语中庸孟子论则分诸子为四科而分年以附焉防则诸史时务亦然则士无不通之经无不习之史而皆可为当世之用矣】
祭用分至【増朱子家礼集説祭用二分二至程子曰时祭用仲月前期诣祠堂以珓环卜日余谓卜日无定虑有不防温公曰孟诜家祭用二分二至若不暇卜日则止依孟仪用分至于事为便也】歴代歴名【原春明退朝録上古以来逐朝歴名黄帝起元用辛夘歴颛帝用乙夘歴虞用戊午歴夏用丙寅歴成汤用甲寅歴周用丁巳歴鲁用庚子歴秦用乙夘歴汉用太初歴四分歴三统歴魏用黄初歴景初歴晋用正始歴合元万分歴宋用大明歴元嘉歴齐用天保歴同章歴正象歴后魏用兴和歴正元歴正象歴梁用大同歴乾象歴永昌歴后周用天和歴丙寅歴明元歴隋用甲子歴开皇歴皇极歴大业歴唐用戊寅歴麟徳歴神龙歴大衍歴元和观象歴长庆宣眀歴寳应歴正元歴景福崇元歴晋天福用调元歴周显徳用钦天歴宋用应天歴乾元歴宜天歴崇天歴眀天歴】
茶租钱【原玉海嘉祐四年二月己巳诏开江淮茶禁聼民自卖通商収税罢十三山塲六务嵗输不过三十三万有竒谓之茶租钱以嵗课均赋于茶戸】
社仓【原玉海乾道四年戊子建人大饥朱子居崇安请于郡得粟六百万斛赈民是冬有年民以粟偿官因留里中而上其籍于府眀年夏又请仿古法为社仓以储之嵗一敛散既以纾民之急又得易新以藏俾贷者出息什二嵗小饥则弛半息大祲则尽蠲之为仓三经始于七年五月而成于八月既成因为之记】宗正上籍【増玉海汉宗正有郡国嵗计上籍之文刘向以髙材进对】
宗室进士【増玉海唐宗正寺嵗送进士二十人与国子监京兆府相比李程李肱皆为举首】春夏赈【増玉海嘉祐二年枢宻使韩琦请罢鬻诸路戸絶田募民承佃以夏秋所输租课毎年春夏以赈老防贫疾】
日歴【増山堂考索日记起居则为起居注月记时政则为时政记排次起居时政则谓之日歴总集日歴则为一朝实録积集累朝实録则为一代全史】
定太阳出没法【原漏刻经正月出乙入庚方二八出兎入鸡三七甲入辛地四六生寅入犬藏五月生艮归干上仲冬出巽入坤方惟有十与十二月出辰入申仔细详】
春秋运【増金史河渠志春运以氷消行暑雨毕秋运以八月行氷凝毕】
授时歴【原元史歴志授时歴以至元辛巳为元所用之数一本诸天杪而分分而刻刻而日皆以百为率比之他歴积年日法推演附防出于人为者为得自然】
贷民种豆【増续文献通考宋程珦知沛县防久雨平原出水谷既不登晚种不入珦计可耕而种时已过乃募富室得豆数千石以贷民使布之水未尽涸而甲巳露矣是年遂不艰食】
帝王庙【原续文献通考洪武间始建帝王庙于南京后复择古名臣三十七人从祀两庑毎嵗郊祀时既附祭歴代帝王秋八月复择日遣官祭于本庙】
四亲庙【原续文献通考洪武己酉年改四亲庙时享春以清眀夏以端午秋以中元冬以冬至惟嵗除如故】
祀太嵗诸神【原续文献通考洪武二年定以惊蛰秋分日祀太嵗诸神以清眀霜降日祀岳渎诸神坛据髙阜南向】
祭旗纛【原续文献通考旗纛藏之内府毎嵗仲秋祭山川遣旗手祭于山川坛内之旗纛庙霜降日又祭于教塲嵗暮享太庙日又祭于承天门外】
祭城隍【原续文献通考洪武己酉特勅郡邑各设无祀神坛以三月清眀七月十五十月初一日祭以城隍神主之鍳察善恶】
大比【増续文献通考洪武十七年颁行科举成式凡三年大比子午夘酉年乡试辰戌丑未年防试】
民用
菑畬【原易不耕获不菑畬则利有攸往尔雅田一嵗曰菑二嵗曰新田三嵗曰畬】
圃【増诗九月筑场圃春夏为圃秋冬为笺圃同地自物生之时耕治之以种菜茹至物尽成熟筑坚以为】
深衣【原礼深衣制十有二幅以应十有二月袂圜以应规曲袷如矩以应方负绳及踝以应直下齐如权衡以应平】
庶人时荐【增礼庶人春荐韭夏荐麦秋荐黍冬荐稻韭以卵麦以鱼黍以豚稻以雁】
温凊定省【原礼凡为人子之礼冬温而夏凊昬定而晨省】
冬夏贽【原仪礼士相见礼贽冬用雉夏用腒左头奉之防腒干雉】
冬夏屦【増仪礼屦夏用葛冬皮屦可也】
中山酒【増周礼天官酒正清酒注清酒今中山冬酿接夏而成者搜神记狄希中山人也能造千日酒饮之亦千日醉】
年谷和熟【増左年谷和熟天賛之也鲜不五稔注少尚当歴五年多则不啻】
□蓘丰年【原左譬如农夫是□是蓘虽有饥馑必有丰年注□耘壅苖为蓘言耕鉏不以水旱息必有丰年之收】
阖庐【原左传吾侪小人皆有阖庐以辟燥湿寒暑】
乐嵗【原孟子乐嵗终身饱増武瓘诗共贺人安丰乐嵗幸陪珠履侍银章】
农察四时【増国语今夫农羣萃而州处察其四时权莭其用耒耜枷芟及寒撃菓除田以待时耕及耕深耕而疾耰之以待时雨时雨既至挟其枪刈耨镈以从事于田野】
皮絺待乏【原国语贾人夏则资皮冬则资絺旱则资舟水则资车以待乏也】
婚礼从时【原家语霜降而妇功成嫁娶者行焉氷泮而农桑起婚礼杀焉】
饮食时【原家语用水火金木饮食必时注用水渔人以时入泽梁用火季春出火季秋纳火也用金以时采铜鐡用木斧斤以时入山林饮食各随四时之道也】
十年蓄【増管子悬时积嵗国有十年之蓄】
嵗有四秋【原管子嵗有四秋而分有四时故曰农事且作请以什伍农夫赋耜鐡此之谓春之秋大夏且至丝纩之所作此之谓夏之秋而大秋成五谷之所防此之谓秋之秋大冬营室中女事纺绩缉缕之所作也此之谓冬之秋】
谷贵贱【増管子时有春秋故谷有贵贱注春谷贵秋谷贱】
寒耕暑芸【原管子农夫寒耕暑芸力归于上女勤于缉织徽织功归于府】
秋籴春粜【増管子秋籴以五春粜以束注谓富者秋时以五籴之至春出粜便收其束矣束十疋也】作衣服【増墨子古之人未知衣服之制故圣人作之冬则绢帛轻且温夏则絺绤清且凉所以适身体和肌肤也】
菱芰橡栗【増列子柱厉叔事吕敖公自为不知己去居海上夏日则食菱芰冬日则食橡栗】八谷【増吴越春秋春种八谷夏长而飬秋成而聚冬蓄而藏】
善卷逍遥【増庄子善卷曰予立身于宇宙之中冬日衣皮毛夏日衣葛絺春耕种形足以劳动秋收敛身足以休食日出而作日入而息逍遥于天地之间而心意自得】
嵗更刀【増庄子良庖嵗更刀割也】
春兰秋鞠【原楚辞春兰兮秋鞠长无絶兮终古注春祀以兰秋祀以鞠】
突夏寒室【原楚辞冬有突夏夏室寒些注言隆冬冻寒则有大屋复突温室盛夏暑热则有洞达隂堂其内寒凉也】
美禾麦【原吕氏春秋今兹美禾来兹美麦注兹年也】
采材竹【増史记孙叔敖孙叔敖为楚相秋冬劝民山采春夏以水注乗多水时而出材竹】种谷树木【原史记货殖传谚曰百里不贩樵千里不贩籴居之一嵗种之以谷十嵗树之以木百嵗来之以徳徳者人物之谓也】
一嵗千酿【増汉书食货志通邑大都酤一嵗千酿注千瓮以酿酒】
千石鱼陂【増汉书食货志水居千石鱼陂注言有大陂飬鱼一嵗收鱼千石鱼以斤两为计】踆鸱【増汉书食货志踆防注踆鸱谓芋也有根可食以充粮故无饥年】
农夫寒暑【原汉书贡禹农夫父子露中野不避寒暑捽莫耙土手胼胝】
螈蚕【増淮南子螈蚕一嵗再登非不利也然而王法禁之者为其残桑也】
鱼椒祭【増盐鐡论古者有鱼椒之祭春秋祀其祖祠】
田家伏腊【原杨恽报孙恵宗书田家作苦嵗时伏腊烹羊炮羔斗酒自劳】
春生秋熟【原春秋説题辞菽者属也春生秋熟理通体属也】
嘉谷【原説文禾嘉谷也以二月而种八月始熟得时之中故谓之禾】
耕在趣时【増汜胜之书耕之本在于趣时和土务粪泽旱锄获春冻觧地气始通土一和解夏至天气始暑隂气始盛土复解夏至后九十日昼夜分天地气和以此时耕田一而当五名曰膏泽皆得时功】脂田脯田【増汜胜之书秋无雨而耕絶土气土坚垎名曰脂田及盛冬耕泄隂气土枯燥名曰脯田脯田与脂田皆伤田二嵗不起稼则一嵗休之】
爱田【増汜胜之书凡爱田常以五月耕六月再耕七月勿耕谨摩平以待种时五月耕一当三六月耕一当再若七月耕五不当一】
槩禾【増汜胜之书植禾夏至后八十九十日常夜半之天有霜若白露下以平明时令两人持长索相对各持一头以槩禾中去霜露日出乃止如此禾稼五谷不伤矣】
九谷忌【増汜胜之书小豆忌夘稻麻忌辰禾忌丙黍忌丑秫忌寅未小麦忌戍大麦忌子大豆忌申夘凡九谷有忌日种之不避其忌则多伤败】
亩收十石【増汜胜之书冬雨雪止輙以蔺之掩地雪勿使从风飞去后雪复蔺之则立春保泽冻虫死来年宜稼得时之和适地之宜田虽薄恶亩可收十石】
种桑【増汜胜之书种桑法五月取椹着水中即以手渍之以水灌洗取子隂干治肥田十亩荒田久不耕者尤善好耕治之毎亩以黍椹子各三升合种之黍桑当俱生锄之桑令稀踈调适黍熟获之桑生正与黍髙平因以利鎌摩地刈之曝令燥后有风调放火烧之常风起火桑至春生一亩食三箔蚕】
伐竹木【増四民月令自正月以终季夏不可伐木必生蠧虫或曰其月无壬子日以上旬伐之虽春夏不蠧犹有剖析开觧之害又犯时令非急无伐十一月伐竹木】
五时食禽【増月令问答凡十二辰之禽五时所食者必家人所畜丑牛未羊戌犬酉鸡亥豕而已其余龙虎以下非食也春木王木胜土土王四季四季之禽牛属季夏犬属季秋故未羊可以为春食也夏火王火胜金故酉鸡可以为夏食也季夏土王土胜水当食豕而食牛土五行之尊者牛五畜之大者四行之牲无足以配土徳者故以牛为季夏食也秋金王金胜木寅虎非可食者犬豕而无角虎属也故以犬为秋食也冬水王水胜火当食马而礼不以马为牲故以其而食豕也】
当风向日【増论衡盛夏之时当风而立冬之月向日而坐其夏欲得寒而冬欲得温也】醪醴缥清【増曺植酒赋其味有宜城醪醴苍梧缥清或秋藏冬或春温夏成】
温房清室【増曺植七啓温房则冬服絺绤清室则中夏霜】
八【原吴録南阳郡一嵗八绩増交州记一嵗八绩茧出日南永嘉记永嘉有八軰蚕一曰蚖珍蚕三月绩二曰柘四月初绩三曰蚖蚕四月绩四曰爱珍蚕五月绩五曰爱蚕六月末绩六曰寒珍蚕七月绩七曰四出蚕九月初绩八曰寒蚕十月绩凡蚕再熟者前軰皆谓之珍左思吴都赋乡贡八蚕之绵】杏金丹【増左慈秘诀杏金丹方出浑皇子服之长年不死其法须人罕到处寅月镢劚杏树地下通阳气二月除树下草三月离树五歩作畦垄以通水亢旱则引泉灌溉有霜雪则烧火树下以救花苞至五月杏熟自落收仁六斗以汤浸去皮及双仁者用南流水三石和研取汁两石八斗去滓以新鐡釡用酥三斤以糠火及炭然釡少少磨酥至尽内汁入釡釡上安盆盆中鑚孔用悬车辖至釡底以纸塞孔勿令泄气初着糠火一日三动车辖以衮其汁五日露液生十日白霜起又二日霜尽即金花起乃丹成也开盆炙干以翎扫下枣肉和丸梧子大毎服三丸空心暖酒下】
和羮【増缪袭祭仪夏祠和羮芼以葵秋祠和羹芼以葱冬祠和羮芼以韭】
取蜂蜜【増博物志诸逺方山郡幽僻处出蜜蜡人徃往以桶聚蜂毎年一取】
附子【原博物志附子乌头天雄一物也春秋冬夏采之各异増广志奚毒附子也一年为侧子二年为乌喙三年为附子四年为乌头五年为天雄名医别録冬月采为附子春月采为乌头图经五者并出蜀土都是一种所产其种出于龙州冬至前先将陆田耕五七遍以猪粪粪之然后布种逐月耘耘至次年八月后方成本只种附子一物至成熟后乃有四物】
锦鸡羽【増张华禽经锦鸡状如鸠鸽膺前五色如孔雀羽出南诏越山中嵗采捕之为衣服之饰】冬处春游【増张华归田赋随隂阳之开阖从时宜以卷舒冬奥处以城邑春放游于田卢】相风【増拾遗记帝与娥皇泛于海上以桂枝为表结芳茅为斿刻玉为鸠置于表端言知四
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:37-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>