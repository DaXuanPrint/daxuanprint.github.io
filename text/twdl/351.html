<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="○卷一,○卷二,○卷三,○卷四,○卷五,○卷六,○卷七,○卷八,○卷九,●宋史王存传,●诸书题跋,新定九域志全文在线阅读,新定九域志全文在线下载,大玄古籍书库">
<meta name="description" content="《九域志》有新志、旧志之分,旧志是指《元丰九域志》,成书于北宋神宗元丰三年,是王存、曾肇与李德刍等人奉敕纂修的;新志是指《新定九域志》,是哲宗绍圣四年经黄裳提议,对元丰旧志的续修增补。因而《九域志》即是以《元丰九域志》和《新定九域志》这两种版本在后世演变流传_新定九域志_全文在线阅读_新定九域志_全文在线下载_大玄古籍书库">
<title>新定九域志_王存_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">新定九域志</span> <br/>
          作者： <span class="inputVal" id="bkauthor">王存</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]44167</span> <br/>
          说明： <span class="inputVal" id="bkdec">《九域志》有新志、旧志之分,旧志是指《元丰九域志》,成书于北宋神宗元丰三年,是王存、曾肇与李德刍等人奉敕纂修的;新志是指《新定九域志》,是哲宗绍圣四年经黄裳提议,对元丰旧志的续修增补。因而《九域志》即是以《元丰九域志》和《新定九域志》这两种版本在后世演变流传</span> <br/>
          封面： <span class="inputVal" id="bkimg">Z_11396.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]新定九域志
[book_author]王存
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]44167
[book_dec]《九域志》有新志、旧志之分,旧志是指《元丰九域志》,成书于北宋神宗元丰三年,是王存、曾肇与李德刍等人奉敕纂修的;新志是指《新定九域志》,是哲宗绍圣四年经黄裳提议,对元丰旧志的续修增补。因而《九域志》即是以《元丰九域志》和《新定九域志》这两种版本在后世演变流传
[book_img]Z_11396.jpg


[book_title]○卷一
◇兖州
泰山。社首山。封祀圜台，在太平顶上；封祀坛，在泰山下；禅社首坛，在社首山上；朝观坛，在泰山下；以上并大中祥符元年封禅置。天贶殿，在泰山下，大中祥符元年封禅，有期再降天书于此。灵液亭、瑞济桥、灵济桥、灵应亭，大中祥符元年于山下有甘泉涌出，故建此四亭。灵氵瓜侯庙，大中祥符元年敕封焉。广禅侯庙，大中祥符元年封禅，礼毕，诏封□□会真宫，本奉高宫，大中祥符元年封禅，□□□□□今名。龟山，诗：奄有龟蒙。徂徕山。亭亭山，史记封禅书云：黄帝封泰山，禅亭亭。肃然山。石闾山，泰山记云：山顶西□□为仙人石闾。高里山，在泰山下。□□，禹贡：浮于汶，达于济。□□玉女泉，在泰山顶，大中祥符元年冬车驾升泰山，亲临观焉。始者泉源□□□□□□□升岳，则其流寝广，清冽甘美。□□□，大中祥符元年封祀，礼毕，车驾亲幸观览。在泰山顶上。景灵台。古坛，□□□□□□□□□□庙即阙里，孔子之故宅也。文宪王庙，周公庙也，大中祥符元年□□□□□□□□□□鲁恭王庙。防山，孔子父所葬，□□□□□□□□□泗水，水经云：泗水出鲁国卞县。□□□□□□□□□□□□□□□□□□□鲁北，少昊自穷桑登帝位。泮宫台。鲁□□□□于两观之下。古大庭库。雩台，论语云：风呼舞雩。□□□□□□□□□□□□射于矍相之圃。□□□□□□□□□□□□□□古御井，□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□长子墓。□□墓。澹台子羽墓。倪宽墓。卫贤墓。鲍宣墓。羊续墓。黄巢墓。羊续碑。
◇徐州
仲虺城。滕城。薛城。曹公城，魏武帝筑。沛宫，□□□□留宴父老，今有遗址。榆社，汉高帝乡社名。
◇曹州
陶丘，帝王世纪云：在定陶之西。曹南山，春秋：盟于曹南。水，汉高祖即帝位于水之阳。龙池，九州要记云：董父好龙，舜遣豢龙于陶丘，为豢龙氏。贯城，国名，见礼记。莘仲城，古有莘国。汉祖坛，汉高祖即位于此。三亭，尚书：遂伐三。阿谷水，列女传：孔子行至阿谷，见女子佩璜而浣。菏水，禹贡云：导氵允水又东至于菏，是也。大氵尔沟，诗云：饮饯于氵尔。济阳故城，东观汉记：光武生于济阳。煮枣城，汉樊哙从高祖攻项籍，屠煮枣。漆园城，史记：庄周，蒙人，尝为漆园吏。濮水钓台，南华真经云：庄子钩于濮水。
◇郓州
灵辉殿，大中祥符元年东封，玉牒宝册至此地有祥辉见，乃建为殿，有碑，户部郎中、知制诰李维撰文。古讲堂，图经云：孔子为中都宰，于此堂教授。古宿城，郡图经云古宿国。曲亭，春秋杜预注云：汶阳乡北有曲亭。致密城，春秋密须国。秦城，春秋杜预注云：东平范县西北有秦亭。石门，春秋：齐侯、郑伯盟于石门。谷城，魏志：明帝起景阳山于芳林园，采谷城之文石。清亭，春秋：公与宋公遇于清。巫山，左氏传：齐侯登巫山，以望晋师。蚩尤冢。鲁襄公墓。鲁昭公墓。颜在坟。项橐墓。左丘明坟。陶朱公坟。项王坟，皇览云：在谷城中。王阳墓。郭巨坟。
◇济州
鱼山，见隋书地理志。钜野泽，周礼职方兖州之薮也。单父城，古单父县，宓子贱所治。获麟堆，左氏传：西狩获麟之地。蜀山，尔雅云：“蜀”者“独”也。古亢父县城。邾娄城，左氏传：城邾瑕是也。古昌邑城。马颊河，禹九河之一。洮沟，春秋传云：自洮以南，东傅于济。廪丘城，见左氏传。高鱼城，见左氏传。女娲冢。汉昌邑王墓。后汉任城王墓。子贡墓。狄弥坟。汉朱鲔墓。范式墓，有碑。何休墓。王粲墓。
◇单州
高祖庙。栖霞山，西京杂记云：梁孝王好治宫室苑囿，筑百灵山，俗谓之栖霞山。西防古城，春秋宋地。爰戚城，汉侯国也。平乐城，汉侯国。琴台，即宓子贱鸣琴之所。钓台，西京杂记云：梁王凿池沼，与宫人、宾客弋钓其上。汉井。南郜城、北郜城，左氏传云：取郜大鼎于宋。梁丘，左氏传：齐侯、宋公遇于梁丘。宅城，汉封金日为宅侯。芒砀山，汉高祖隐于此山。宴台池，图经云：梁孝王凿。重馆城，左氏传：臧武仲宿于重馆。甲父城，左氏传：齐侯盟于蒲隧，赂以甲父之鼎。观鱼台，左氏传：观鱼于棠，即此地。伏羲冢。后汉中常侍侯览墓。范巨卿墓，后汉范式也。
◇濮州
卢津关，郡国志：高陵关，旧名卢津关。瓠子河。旄丘，尔雅云：前高后下曰“旄丘”。陶丘，尔雅云：再成曰“陶丘”。管城，按图经，齐管仲与桓公再会于鄄，故有此城；一云关龙逢所居，声讹也。新台，诗序：卫宣公作新台于河上。尧母庆都庙。历山，即舜耕之地。雷夏陂，夏书：雷夏既泽。沮沟，夏书：■沮会同。清丘，左氏传：宋公、卫侯遇于清丘。垂亭，左氏传：宋公、卫侯遇于垂。岛，古老相传，尝有翔其上。崇侯城，即崇侯虎之邑。秦亭，左传杜预注：范县有秦亭。崇坟，图经云：即崇侯。闵子骞墓。左伯桃墓。
◇襄州
邓城。大樊邑，仲山甫之国。谷城县，古谷伯国。罗国城，春秋时附庸也。中卢，古卢戎国。ガ城，萧何所封。荆山。岘山。鹿门山。汉江。漳水。沮水。牵羊坛，雍州记云：每刺史初上，皆羊绕坛，观其转数，以验刺史临州其年多少。王粲宅。谷伯庙。卞和庙。鹿门庙，苏岭山神也。刘表墓。王逸庙。丁兰庙。堕泪碑。杜预碑，在岘山上。
◇邓州
六门堰，召信臣所造，以拥湍水，累石为之，旁开六石门，以节水势。钳卢陂，张衡南都赋云：其陂则有钳卢玉池。冠军城，汉武帝封霍去病为冠军侯。岐棘山，上有三湫池；其下池，岁旱，民多祷。松岭，即古之鲁阳关。白水。张平子宅。菊水，其旁悉产芳菊，水极甘馨，谷中三十余家，不复穿井。邓禹庙。南阳县，古申伯国。博望故城，张骞所封。鲁阳关城。光武台，即光武旧宅也。百里奚宅。邓禹宅。阴氏宅，即阴后家。宋均墓。召信臣墓。张平子墓。百里奚墓。丹朱冢，荆州记云：丹川，尧子之所封。穰侯魏冉墓。
◇随州
季梁庙，按春秋随之贤臣也，使随侯修政，楚不敢伐。神农庙，在厉乡村，郡国志云：厉山，神农所出。厉山庙，炎帝所起也。断蛇丘，随侯见蛇伤，以药傅之，蛇后衔珠以报，即此地。氵差水，左传：楚人除道梁氵差，营军临随。汉光武宅。舂陵古城。隋文帝庙。水。
◇金州
西城县，本妫虚之地。伏羲山。女娲山，上有女娲庙。药父山。古洵州城，唐置。古氵育阳县城。安康石，图经云：岁饥则见，岁丰则没于沙迹之下。药妇山。八水河。
◇房州
竹山，即古庸国之地。鬼田，图经云：此田每岁清明日，祭而燎之，以卜丰俭，草至尽，即是丰年。黄香冢。古上庸城。
◇均州
武当山，一名仙室山，上有泉涧凡三十七所。锡义山，水经云：上有石坛，世传列仙所居。上庸城。郧乡县，古麋国之地。唐濮王泰庙。郧城山。上庸山。唐濮王泰墓。
◇郢州
三闾大夫庙。木山。温泉，冬日有素气如烟。楚武王庙。汨口河。龟鹤池，图经云：梅福养龟鹤之所。宜阳关，魏文帝守隘之地。隋富水县古城。文武庙，即楚文王、武王也。
◇唐州
泌河。桐柏山，淮水所出。棘阳城，汉旧县。太胡山，南都赋：天封太胡。是也。淮渎庙。盘古庙。珠潭。湖阳县，古蓼国；“蓼”，力牧切。紫玉山。湖阳公主墓，后汉光武之姊也。
◇许州
钧台，今有钧台驿，夏启有钧台之享，此其地也。繁昌城，魏文帝受禅之地。豢龙城古豢龙氏之邑。东偏城。射犬城，郑大夫之邑。东武城，烛之武所封。颍城，考叔所封。韩王都城。魏景福殿基。许由台。巢父台。阳子台，图经云：仙人阳子尝隐居之。高阳里，即荀氏所居，旧称西濠里，县令苑康改名。德星亭，汉陈太丘父子所会社焉。具茨山，与地志：黄帝往具茨，见大隗君，援以神芝图。氵蚩水，汉光武破王寻，氵蚩水为之不流，即此水。魏文帝庙。樊哙庙。陈太丘庙。晁错庙。钟繇冢。郭巨冢。
◇郑州
牵渠，方与记云：牵招，字子经，为广武太守。郡中井多盐苦，人远汲水。招乃望势凿原，开渠注入城中，人赖之，号曰牵渠。雍齿城。溱水。洧水。万石君庙，即汉石旧父子也。纪信庙。周苛庙。兰严山，神境记云：山峭拔千丈，常有双鹊不绝往来，传云昔有夫妇隐于此，数百年化为鹊。敖仓城，秦置以屯粟。鹿台。仆射陂，魏孝文帝赐仆射李冲，因以为名。雕陵沟，庄子游于雕陵之园，即此。郐城，古郐国。时门，春秋昭十九年龙斗处。万岁亭，后汉刘焉、荀■所封。荥阳县，古虢国地也。京水。索水。广武山。敖山。荥泽。广武涧。唐显灵王庙，即李靖也。必阝城，晋荀林父与楚子战此。窟室，郑伯有居之饮酒。祝融冢。子产墓，在陉山。纪信冢。樊哙冢。裨谌冢。杞梁墓。娄师德墓。
◇滑州
滑台。韦县城，古豕韦国也。胙城，古南燕国，又为胙国。訾娄城，见左传。星丘，秦始皇时星坠于此。石丘，汉成帝时陨石东郡。黎阳津，一名白马津。金是，汉时河决于此。瓠子河。豢龙井，刘累畜龙之所。瓦亭，见春秋。比干墓。滑伯庙。王京兆庙。葛伯丘。师延丘，纣之乐工也，投濮水而死，收葬于此。惠子冢。刘政会坟。
◇孟州
践土城，春秋：盟于践土。轵也，魏邑也。成帛关。旋门，古地名。三皇山。太行山。皇母山，又名女娲山，其上有祠，民旱水祷之。氵梁，春秋：盟于氵梁。济水。淇水。女娲庙。商汤庙。济渎庙。玉女祠，前有龙池，祷之有应。管叔墓。五郡兄弟墓。梁公堰。纪圣德神功碑，唐天宝中建。
◇蔡州
溱水。平舆县故城。路台，袁术筑。古栎亭，春秋：昭四年吴伐楚，入栎。杜预云：新蔡东北栎亭是。白公城，楚太子建之子白公胜之邑。息侯庙。悬观，即费长房旧宅，犹有悬树存焉。八卦坛。李斯井。平舆县，古沈子国。遂平县，古房子国。新息县，古息国。珉玉坑，隋朝官采。西平县，古柏国。牟门陂。冶炉城，韩国铸剑之地。平淮西碑，在州门前，唐相段文昌文。新蔡县，古吕国。董永墓。蔡顺母墓，顺至孝，母生时畏雷，每有雷，顺即绕冢行，云顺在此。太守闻之，每雷即给顺车而往。李斯墓。郅恽墓。黄叔度墓。费长房墓。
◇陈州
苑城，城记云：陈胡公所筑。南顿，古顿子国。颍阴城。博阳城，丙吉所封也。辰陵亭，春秋宣十一年盟于此。木母台，图经云：即丁兰刻木杰母像处。高阳丘，应兄弟居此，自比高阳才子因名焉。东门池，见诗。伏羲庙。汉光武庙。贾逵庙。商高宗陵。柏冢，应奉墓也。应璩墓。八卦坛碑，在宛丘县，刺史李邕文。
◇颍州
原鹿城，春秋：僖二十一年宋襄公为鹿上之盟，即此地。寝丘，楚封孙叔敖子之地。嗣陂。青丘城，即隋所置青丘县。阳县，汉旧县。楚武王庙。细阳城，汉旧县。颍河。汝水。淝水。唐信州古城。妻阝丘城，魏安王十一年秦拔妻阝丘。即此地也。
◇汝州
颍大夫庙，即颍考叔也。氵蚩水。豢龙城，刘累所居。鲁山，即御龙氏所迁居。崆峒山，黄帝问道于广成子之地；上有广成子旧庙基，刺史卢贞撰碑。紫逻山。叶县，古应国。汉光武庙。双凫观，本叶令王乔祠也。黄城山，长沮、桀溺耦耕焉。汝河。巢父井。绕角城，春秋：晋师遇于绕角。即此地也。薄太后行庙。铸城，欧冶子铸剑之所。叶公庙，即楚大夫沈诸梁也。方城山，左传：方城以为城。是也。昆阳县故城。鱼齿山，春秋：襄十八年楚师伐郑，次于鱼齿。是也。尧山，水经注云尧末孙刘累迁于此，云尧祠在山上。卫灵公庙。鲁阳关，即鲁阳公与韩战，挥戈退日处。温汤，九眼，唐武后尝游幸焉。郏城县，春秋楚令尹郏敖之邑。广成泽，后汉安帝以广成游猎地假与贫民，即此。神龟驿台，隋开皇初获龟。鲁阳公墓。颍考叔墓。叶公诸梁墓。
◇信阳军
周申国之地。桐柏山。汝水。罗山。陪尾山。鸡头山。董奉山，奉尝学道于此。汉钟武县古城。汶水。

[book_title]○卷二
◇澶州
帝丘，本颛顼之墟。夏后之世昆吾氏。颛顼城，颛顼之所都。昆吾台。新台，子夏诗序云：卫宣公作新台于河上。即此。卫灵公台，旧记云：亦名重华之台。楚丘城，春秋时卫文公自漕邑迁于楚丘。狄山，山海经：帝喾葬于狄山之阴。今陵见存。广阳山，寰宇记：鲋禺山，今名广阳山。山海经云：汉水出鲋隅之山。景山，诗云：望楚与堂，景山与京。旄丘，尔雅云：前高后下。诗云：旄丘之葛兮。谓此。瑕丘，礼记檀弓：公叔文子升瑕丘，蘧伯玉从，文子曰：乐哉，斯丘也。澶首，春秋：襄二十年盟于澶渊。是也。瓠子河决，汉武帝塞之，湛白马玉璧，将军以下皆负薪。是也。卫大夫祠，即季路也，为孔悝邑宰，故称大夫。颛顼陵，皇览曰：在顿丘城门外广阳里中。帝喾陵，皇览曰：在顿丘城南。孔悝墓。汲黯墓。
◇沧州
三河：易水、白马、泥池三水合，故曰三河。古木门城，春秋：子鲜出奔，托于木门。凉马台，舆地志云：汉武帝所筑。骝山。无棣城，左氏传：北至于无棣。是也。汉武台，舆地志云：汉武帝至此筑。无棣河，一名赤河，图经云汉破黄巾，流血潢河，故名赤河；鬲津河；徒骇河；钩盘河；驾马河，舆地志云即马颊河；太史河；胡苏河：以上皆九河之数。童子城，齐记云：秦方士徐福将童男女千人求蓬莱，筑此城。胡苏亭，汉志：东光有胡苏亭。宴友台，《图经》云：魏文帝为五官中郎将，与吴质重游南皮，筑此台，故名焉。袁侯台，图经云：曹公逐袁谭于南皮，于此城内筑台候望。秦茅焦墓，十道志：茅焦，齐人，说秦始皇迎母者。尹吉甫墓。隽不疑墓。
◇冀州
扶柳城，隋图经云：县有扶泽，多柳，因号扶柳城；刘植尝据此城以迎世祖。尧坛。观津城，史记：汉文窦皇后，清河观津人。古贤未城十三州未有条市亭。古历城，水经云：清漳水经历城南，即此城也。昌亭城，水经云：漳水东北至昌亭合滹沱。衡漳水，今长芦河则其故渎也。堂阳，本汉县，城冢记云：商王太子封母弟才为堂阳侯。在堂水之阳，故名之。九门城，城冢记云：鲧所造。尧台，郡国志云有二所，并号台。善源城，城冢记云：夏上刘纟原造。汉董仲舒坟。汉常山王张耳墓。汉丞相绛侯周亚夫墓。汉南宫侯张驱冢。
◇瀛州
西武垣城，竹书纪年：阴司马败燕公子翌于武垣。东武垣城，方镇记云：曹公凿渠引滹沱水，遂移西武垣县于此置。河间献王殿址，在乐寿县。中水城，图经云：夏少康造。应劭曰：在氵寇、易二水之间也。徒骇河，禹道九河之一。成平故城，汉县，唐窦建德据之，谓之建德城。灵星祠，汉郊祀志：高祖制诏御史，令天下立灵星祠。毛苌冢，方舆记：今郡有毛苌冢宅。鲍叔牙墓。
◇博州
古平原郡城。古聊城，本齐聊、摄之地，鲁仲连为书射城中遗燕将，即此处。古金是，汉书：河决酸枣，东溃金是。是也。漯河，禹贡：浮于济、漯，达于河。古摄城，春秋时齐之西境。晋文公台。微子城，十道志云：在聊城县。贾琮墓。华歆墓。
◇棣州
无棣城，左氏传曰：赐我先君太公履，北至于无棣。厌次，续汉志云：相传秦始皇东游厌气，至碣石，次舍于此，因为名。邵城，晋邵续屯兵于此。氵商河，汉都尉许商凿此通海，故以“商”名，后人加“水”。
◇莫州
虞丘台，图经云：虞丘寿王居此。子贡陂，三郡记：王遵，字子贡，为东郡守，年九十二，退居此陂。谒城，一名任丘城，邢子励三郡记云：汉平帝使中郎将任丘筑；又桓帝北巡，群臣于此朝谒，故名谒城。赵仙翁祠，仙翁名夔，字灵和，大旱，为民祈雨，积薪自焚，世谓尸假而仙矣，郡县多立祠焉。张超墓，汉书：超字平敏，汉灵帝时为大中大夫、平原将军。
◇雄州
易京城，后汉书云：献帝初公孙瓒据幽州，筑此城以自固，号曰易京。张辽墓。
◇霸州
莫金口城，汉封公孙浑邪为平曲侯，即其地。古南关城，图经云：赵武灵王筑，以朝鲜有关城，故此云南关城也。赵君庙，神仙传云：赵夔字灵和，汉武帝时为文安令，好道，百姓为立祠。周堪坟，汉光禄大夫。
◇德州
鬲城，县道记云：鬲国，俞阝姓，皋陶之后，汉为县。俞阝城，汉之俞阝县。鲧堤。古般城，汉县也。娄敬庙。东方朔庙。管辂庙。东方朔墓。郭隗墓。张骞墓。后汉彭宠墓。蔺相如墓。娄敬墓。
◇滨州
秦台，郡国志云：秦始皇东游，筑此台以望沧海，因萦蒲系马。今复有蒲似水杨，劲堪为箭。
◇恩州
甘陵王国，今清河县地。贝丘，左氏传：襄公田于贝丘。今为清阳县地。武城，七国时赵平原君胜封此。弦歌台，言偃为武城宰，孔子过闻弦歌之声，后人因名之。故鲧堤。
◇永静军
唐初为观州，又改为景州，徙治东光，周改为定远军，仍并弓高入之，景德中改今名。胡苏亭，见汉志。胡卢河，即衡漳之别名。龙堂，唐贞元中有龙见，敕造祠堂。王莽河。东城，图经云：赵简子所筑，今号简城。古弓高城。
◇乾宁军
盘古沟，水深三丈，天旱不涸。盘古墓。
◇信安军
本古口关也。周世宗收复关南，于此置寨。皇朝建军。石莲池河。北济河，亦名瓦河。盘古界。
◇保定军
本雄州归信县之新镇也，皇朝分置军，以其形胜乃边障之冲要也。
◇真定府
井陉，穆天子传：猎于陉山；史记：始皇兴兵塞井陉口，韩信东下井陉。皆此。古土门，亦井陉道也。韩台，图经云：韩信筑。绵蔓水，图经云：韩信背水为阵。即此水也。唐尧庙，汉书张晏曰：尧为唐侯，封于此。乐主墓。蔺相如墓。
◇相州
星母山，刘道之山川记云：汉明帝母诣温汤，于此山置营幕，因以为名。赵简子台。白起城。干言山，水经云：氵氐水又东南经干言山北。诗云：出宿于干，饮饯于言。是也。古柏人城，皇甫谧帝王世纪云：尧所都也。市柏乡，城冢记云：尧所置。张耳台。帝尧庙，城冢记云：尧于此登山，东赠洪水，访贤人，故立庙。王离冢，按汉书秦将也。时苗冢陀，魏书郡人也。
◇怀州
古邶、、卫三国之地。河内，古于阝国。古野王城，春秋时野王邑，晋人执晏弱于此。太行山，禹贡：太行至于碣石。于阝水，水经云：出太行之阜，经于阝城西。古朝城。于阝台。葛伯城，即汤始伐也。修武城。沁阳城。淬剑池，图经云：嵇康淬剑之所。获嘉，春秋宁邑，汉武帝至此，得南越相吕嘉首，因为名。同盟山，图经云：武王伐纣，诸侯同盟此山。百尺河，一名清水，水经云：清水出河内修武县北。黑山，亦云白鹿山。葛伯墓。张良墓。樊哙墓。
◇卫州
汲城，本牧野之地，汉为县。苍山，水经云：方山西有苍谷。城，周分商畿内为三国，邶、、卫是也。获嘉城，事见怀州。延津，魏志：曹公遣于禁守延津。苏门山，孙登隐此，号苏门先生。朝歌，本纣都。鹿台，史记：纣厚赋税，以实鹿台之饯。酒池，史记云：纣以酒为池。共山，阚る十三州记：共伯复归于国，逍遥于共山之首。天门山，九州要记云：嵇康采药逢孙登弹一弦琴，即此山。古凡城，左氏传：凡、蒋、邢、茅，周公之胤也。太公庙，有太公泉。商太师庙，即比干庙，唐太宗赠太师。比干墓。
◇州
廉颇台。列人城，汲冢记云：梁惠王伐邯郸，取列人。水，水经云：水东流经曲梁城。古邸阁城，图经云：纣所积仓。书云：武王克商，发巨桥之粟。是也。水经云：衡漳水又北经邸阁西。毛遂冢。平原君墓。张耳墓。
◇深州
滹沱河。下博，汉县，光武迷于下博。古危渡，光武为赤眉追，将至滹沱，使王霸前瞻，虑惊众，绐言可渡，比至冰合，渡毕，释，因名危渡。白马沟，水经云：魏白马王凿。芜蒌亭，光武自蓟晨夜至饶阳芜蒌亭，是也。武强故城，汉侯国。武遂城，破赵将扈辄于武遂，斩首十万，即此城。光武庙。
◇磁州
重罔，魏文帝校猎赋曰：陵重罔，历武城。是也。滏水，图经云：泉源瀵漏若汤焉。山海经：滏水出神茵之山。淬剑池，图经云：干将淬剑于此。干将城。业台，赵武灵王筑，邹阳上书云：亲妆ㄚ服，丛台之下，一旦成市。武安故城，秦攻武安，屋瓦皆震。武始城，后汉张纯封武始侯。武子城，赵记云：赵武子所筑。鼓山，有二石如鼓，鸣则有兵。磁州，出磁石、磁毛石。九侯城，礼记：纣脯九侯。司马彪曰：“九”一作“鬼”。白起庙。赵简子冢。蔺相如冢。赵奢冢。乐毅冢。
◇祁州
孝相口，图经云：一名危渡。事见深州。下曲阳城，春秋鼓子鸢之国也，见左氏传。十三州志：中山有上曲阳，故此称“下”。
◇赵州
平棘故城，春秋棘邑，十三州志：战国时改为平棘。古栾城，晋栾氏别邑。沃州城，水经云：氵氐水东至沃州城入氵氐湖。柏乡故城，春秋晋高阝邑，管仲对齐桓公：高阝邑之黍。是也。象城，图经：按赵记，舜弟象居之。氵氐水山。平山城，郦元水经云：槐水经平山南，即此。孤峙亭，见隋图经。光武庙。光武墓。魏大司农李卿墓。梁荀冢，汉桓帝时为博士。汉冯唐墓。后汉耿纯墓。汉任敖墓。
◇保州
广望城，本汉县，武帝封中山靖王子为广望侯。
◇安肃军
易水，郦善长水经云：代郡广昌县东南，至古易县城，燕太子丹送荆轲至此。古徐城，城冢记云：周景王时大将军徐峻造。左伯桃墓。
◇永宁军
郭丹城，图经云：契丹相持，筑此城，后于此约和，至今名为和城。霍光墓。
◇广信军
遂城山，一名龙山，括地图云：其上往往有仙人及龙迹。釜山，邢子励高阳记云：漕水出釜山。班妃山，图经云：隋炀帝东征，于山上置班姬庙。易水。漕水，高阳记云：漕水出釜山南，东流经羊角淀北、新城西，有伏龙泉与漕水流合。长城，秦使蒙恬所筑。新城，高阳记：本颛顼所造，又名伏龙城。
◇顺安军
无古迹。

[book_title]○卷三
◇京兆府
杜城，即杜伯国也。，夏有扈国，书云：启与有扈，战于甘之野。今有甘亭。崇国，今为县地。武功，古有邰国，有古城。新丰古城，故骊戎国；骊戎故城，亦骊戎国也，秦曰骊邑。轵道，秦王子婴于此降高帝。子午关，王莽通子午道，因置关。今废。终南山，毛苌云：周之名山中南也。九■山。子午谷。渭水。灞水。水。焦获泽，尔雅云：周有焦获。樊川，十道志：其地即杜陵之乡，汉将军樊哙食邑于此，故曰樊川。龙首渠。冰池，十道志云：即彪池，亦名圣女泉。蚩尤冢。扁鹊墓。荆轲墓。樗里子墓。太公冢。虾■墓，董仲舒墓也。扬雄墓。
◇河中府
古耿国，殷帝祖乙自此迁于毫。古虞国，周封虞仲于此。冀亭，古国。猗氏，古郇国也，后以猗顿所居，因为猗氏。首山宫，按汉书，汉武帝元封六年作。蒲津关。中条山。五老山，昔尧升首山，观河渚，有五老游，言讫飞上天昴，因以名之。龙门山，尚书云：导河自龙门，是也。又魏土地记云，梁山北有龙门。是也。历山，汉武帝因祀后土，尝登历山。妫二水，源出首山，水经云历山，舜耕处，有二源，合流入于河。瀵水，按尔雅云：瀵水出尾下。水经云：出汾阴南四十里，周回一百八十步，冬温夏冷，清澈见底。雷水，源出雷首山。穆天子传曰：天子至雷首，犬戎献良马，使孔牙受之于雷水之干。是也。舜井。庖王庙。舜庙，在舜城内。苍陵庙，西征记云：舜二妃也。河渎庙，又有河侯祠，汉郊祀志：祠河于临晋。巨灵祠，郭缘生述征记云：华山与首阳山本同一山，河神巨灵擘开以通河流。伯夷叔齐庙。庖王陵，戴延之西征记：潼关直北隔河有层阜，苍然独秀，谓之风陵；伏羲，风姓也。伯夷叔齐墓。孙阳墓。荆轲墓。
◇陕州
召伯甘棠树，在府署西南隅，见诗。古魏国城，左传曰：姬姓国也。芮城，周列国，与虞质田于文王者也。焦城，古焦国，姬姓。函谷关。雷首山，禹贡云：壶口、雷首。三门砥柱山，见地志。孔安国曰：山见水中若柱然，又凿为三门，昔古冶子从齐景公济于此。巫咸山，见地志。吴山，古吴阪。骐骥驾盐车，迁延负辕而不进，此其处也。鼎湖，昔黄帝采首山之铜，铸鼎于荆山下，帝升天时，因名其地。氵豆津，穆天子传云：天子自颠令，次于氵豆水之阳。水经云：汉武帝赐亭长妻此津，令其鬻渡。傅说祠。召伯祠。芮君祠。夸父庙。河上公庙。女娲陵。关龙逢坟。
◇延州
春秋时白翟所居，秦曰高奴，昔赵武灵王灭中山，迁其人于肤施，即此地。五龙山，有黄帝五龙祠四所在山上，亦谓之仙泉祠。州城东西有暖泉七眼，州居南北两河之际，河水浑浊，井泉苦，此泉七眼，其味甘美，冬温夏冷，遇大寒众泉冻，此泉流溢不减，甚济居人。龙泉，水经云：龙泉，道左山上有牧龙川，多产骏马。
◇同州
古少梁城。古大荔城，今谓之古王城。向城，诗小雅：皇父孔圣，作都于向。谓此地也。古阳城。古新里城，左传：梁伯所城，命曰新里。古莘国城，郡国志：阳南有古莘国城，周散宜生为文王求有莘氏女以献纣，即此。系本及诗、传：莘国，姒姓，夏禹之后，文母太姒即此国之女。古礻殳礻羽城。三曲城，地理志云三业城，即此。韩城，古韩国。贾城，古贾国。北芮乡城，汉书地理志云：临晋有古芮乡，古芮国。梁山，左传：晋梁山崩。是也。罂浮渡，汉淮阴侯虏魏王豹，以木罂浮渡夏阳。龙首渠，史记云：临晋人穿渠得龙骨，故以为名。子买庙。贾大夫冢。张禹冢。
◇华州
古赤城，水经注云：渭水又东迳峦都城北，故蕃邑，契之所居。阚る曰蕃在郑西，然则今峦城矣，俗号赤城，以水名之。潼关，即桃林之塞。光武城，汉光武征隗嚣所筑。下わ，即秦武公伐わ戎之人为此县。华山，书疏云：华山，四州之际，东北冀，东南豫，西南梁，西北雍，华山十字分之，四隅为四州。一名太华。少华山。泾渠，郑国所开。华岳庙，三秦记：华山神祠能兴云致雨。翟公冢，汉廷尉翟公也。杨震墓。西岳华山碑，唐明皇御制御书。
◇耀州
漆、沮二水。古礻殳礻羽城。孙思邈宅。郑国渠。直市，按三秦记云：秦文公所创，物无二价，故以直市为名。小仲山，有仲子庙，积旱围此射猎，则风雨暴至。礻殳礻羽庙。休屠、金人及径路神祠三所。越巫<卯古>襄阝祠三所，越人祠也。“<卯古>”音“辜”。王翦墓。汉李陵墓。
◇州
古豳亭，周太王所都。古义渠城，义渠国也。公刘邑。邑城。古鹑觚县，秦北地也。郡县地图记云：秦使蒙恬北筑长城，又筑城于此，以觞设奠，有鹑鸟飞来升觚，遂以为名。姜原庙。公刘庙。
◇州
古白翟国。秦长城。高奴城，项羽封董翳为翟王，都于此。
◇解州
解梁城，见左氏传。蚩尤城，见郡国志。鸣条城，按尚书：汤伐桀，升自而，遂与桀战于鸣条之野。孔安国曰：地在安邑之西。而地在今安邑北二十
里。
◇庆州
不城，夏后氏衰，稷之子不奔于戎翟，即此地。
◇虢州
周封虢仲之地。函谷关，汉武帝置弘农县于秦故关，谓道形如函，即孙卿子所谓“秦有松柏之塞”。卢氏，郡国县道记：县则西虢之别也。遁甲开山图云：卢氏山宜五谷，可以避水灾，因以为名。熊耳山。
◇商州
古商国，帝王世纪云：Ι始于商，则今上洛县，亦秦封商君之地，张仪诈以商于地方六百里赂楚，即此地也。武关。王陵城，在丹水上。四皓庙。
◇宁州
桥山，汉地理志云：上郡阳周县南有桥山。风土记云：阳周县，县南有黄帝陵，在子午山上。轩辕太子陵庙。扶苏太子陵。
◇坊州
春秋时白翟之地，汉书渠搜为中部都尉，是也。桥山。玉华寺，玄奘法师于此翻经。轩辕庙。秦文公庙。
◇丹州
孟门山，在石氵蚤下三里黄河中流，相传云有石扼束河流，俗谓“石氵蚤”；“氵蚤”音“骚”。
◇环州
古朔方鸣沙之地也。长城。刘明远墓。
◇保安军
唐之左神策军也。
◇凤翔府
邰城，续汉志：弃封于邰，徐广曰今乡是也；又云眉阝之亭。宝鸡，本秦之陈仓。三秦记曰：秦武公都雍，陈仓城是也。西虢，周虢叔所封，是曰西虢。岐山。杜阳山，诗谱曰：周原者，岐山阳地，属杜阳，地形险阻而原田肥美。太白山。陈仓山。古骆谷道。眉阝坞，董卓筑。氵水。溪，即太公垂钓之所。上公明星祠，黄帝孙舜妻育冢祠，见汉书志。仓颉庙。吕望祠。三良冢。
◇秦州
天水，秦州记云：郡有湖水，冬夏无增减，因号天水。平襄城，本汉县，属汉阳郡，故襄戎之邑。朱圉山。渭水。陇首山。古街泉县。清水，本秦仲始封为附庸之地。小陇山，一名陇坻，三秦记：其坂九曲，上者七日乃至。马池，源出れ冢山，开山图云：陇西神马山有泉池，龙马所生。祁山，开山图云：汉阳西南有祁山。古上わ县。本わ戎邑也。れ冢山。
◇泾州
西王母宫。泾水，周礼职方氏：川曰泾、。皇甫士安读书台。灵台，古密须国之地，汉地理志云：密人之国。密康公墓。皇甫士安冢。
◇熙州
无古迹。
陇州
陇山。氵、渭二水。郁夷县故城，汉书云：郁夷有氵水祠。弦蒲薮，按周礼职方氏雍州：其薮曰弦蒲。秦城，按非子养马氵、渭之间，有功，周孝王封于秦，即此城也。吴岳，广雅曰：河西曰岳，谓吴岳也，顶有五峰。禹贡云：导氵及岐。周礼职方氏雍州：其山曰岳。汉地理志云：吴山在氵县西，古文谓之氵山。秦都咸阳，以为西岳。段太尉坟。
◇成州
古西戎地，战国时姜戎居之，后为白马氐国。大人迹，唐天后时成州言大人迹见仇池山。轩辕庙，见地志。
◇凤州
大散关，地势隘险，西南有嘉陵谷，即嘉陵江所出。石堠子，一名双乳台，耆老曰：传云此堠东去东京，西抵益州，计其地里得中焉。张果老祠，图经云：张果先生夏居豆积，冬居山，唐明皇徵之，制加先生之号。
◇岷州
岷山，无树木，西有天女堆，天女祠在其上。秦筑长城，起于州界。
◇渭州
陇坻，郡居陇坻之西平凉县，史记所谓成角阝邑也。六盘关。弹筝硖，即都卢山硖也，水经云：都卢山硖之内，常有弹筝之声；又云：弦歌之山，硖口水流，风吹岩响，有似音韵也。古月氏戎。
◇原州
朝舟阝湫庙，史记：朝舟阝湫泉，即华石川也。苏林曰：湫渊在安定朝舟阝县，方四十里，停不流，冬夏不增减，不生草木，能兴云雨，水旱祷之有应。汉志：朝舟阝有端旬祠十五所，胡巫祝；又有湫渊祠。
◇阶州
古白马氐之国，西戎之别种也。此州本武州，唐景福初改今名。旧十道图有杨难当墓、石鸡神祠。
◇河州
古羌侯邑也，汉金城郡地。
◇兰州
皋兰山，州取以为名。汉霍去病伐匈奴所出也，以所执鞭卓地，而泉涌出
◇镇戎军
今军即古高平郡也。萧关古城，文帝十四年匈奴入萧关，即此。都卢山。笄头山，一名鸡头，一名崆峒；又按汉书：头山在泾阳西；禹贡：泾水所出。朝舟阝湫庙。
◇德顺军
无古迹。
◇通远军
无古迹。

[book_title]○卷四
◇太原府
古太原城，一名晋阳城，皇朝克复河东，移治今郡，此城隳废。古骀祠，左传云：允格、台骀能业其官，帝用嘉之，封诸汾川；又曰：台骀障大泽，以处太原。祁薮，职方并州：其薮曰昭于祁。洮水，左氏传云：渲汾、洮。是也。清原，左氏传曰：晋侯于清原。郜城，左氏传曰：焚我箕、郜。大陵城，史记：赵肃侯游大陵。仇猎城，智伯欲伐仇猎，遗之大钟，见战国策。智伯渠，智伯遏晋水以灌晋阳，见春秋后语。子夏庙。羊舌大夫庙。晋侯庙。晋大夫祁奚墓。后汉徵士周党墓。温舒墓。孝子刘明达墓。郭有道碑，蔡伯喈文并书。
◇潞州
长子城，丹朱所筑。黎侯亭，在黎侯岭上。黎侯城，书：西伯勘黎。是也。古褫亭，汉书志云：铜有上亭、下聚。长平关，即秦白起坑降卒处。壶关。羊肠阪，见汉书志。抱书山，出道书福地记。三■山，有庙。浊漳水，出长子西，见水经。潞水，冀州之浸，见水经。古余吾城，汉县也。神农庙，有神农井，神农得嘉谷之所，见地形志。唐明皇旧宅。路子庙，春秋时潞子婴儿也。豫让庙。关龙逢庙。冯亭墓，有庙，即韩上党太守冯亭也，见史记。冯奉世庙。
◇晋州
帝女娲氏庙。尧庙。汉霍将军祠。姑射庙。姑射山，庄子云：尧临天下，见四子藐姑射之山。汾水。平阳城，汉书地理志云：尧所都，在平水之阳也。高梁城，见春秋。师旷庙。古杨城，春秋杨国，汉杨县也。赵简子庙。霍山，尔雅云：西方之美者，有霍山之多珠玉焉。赵城，春秋晋献公灭耿，以赐赵氏，因谓之赵城。乌岭，山海经云：乌岭之山，涝水出焉。千亩原，春秋晋穆公以千亩之战生子，命之曰成师，即此。沁水，水经云：出上党郡。郅都墓。
◇府州
古并州之地，秦太原郡也。
◇麟州
汉武帝徙贫人于关西及朔方以南新秦中，即其地也。古麟州城。古长城，史记：赵武灵王起长城，自代傍阴山下，至高阙。
◇绛州
武平关，齐武平二年置。晋羊舌大夫庙。浍水，水经云：浍水出河东绛县。龙谷水，左氏传云：龙见于绛郊。申生城，春秋云：晋太子申生奔新城。古蒲城，春秋云：晋献公使重耳居蒲。废祁宫，春秋晋侯筑祁之宫。台骀庙，左氏传：晋侯有疾，卜曰台骀为崇。绛邑城，汉封周勃绛侯。古陉庭，左氏传杜预云：陉庭，翼南鄙邑。赵盾庙。古翼城，春秋云：郑人、邢人伐翼。古荧庭，左氏传杜预云：荧庭，晋地。齐侯所筑。绛城，郦元注水经云：汉封华无害为绛侯。古绛郡城。黄河孟津水，在垣县南。古阳壶城，水经：清水东南经阳壶。古皋落城，左氏传：晋使申生伐东山皋落氏。齐姜墓。荀息墓。里克冢。杜康冢。公孙杵臼墓。晋王公墓。羲和墓。
◇代州
李牧庙。夏屋山，汉地理志：广武县有贾屋山。长城，隋书志：雁门县有长城。古广武城，赵武灵王筑。古楼烦城。古平城，汉高祖击韩王信于代，至平城。石鼓山，其形似鼓，故老云，鸣则岁大稔。五台山，旌异记云：雁门有五台山，山形五峙。滹沱水，周礼云：正北曰并州，其水滹沱。卤城，汉地理志：代郡有卤城县。
◇隰州
古蒲城，晋公子重耳所守也。谷城，神农尝五谷于此。屈城，晋有屈产之乘，是也。
◇忻州
金穴，水经注云：程侯北山下有采金穴。滹沱水，山海经云：泰戏之山，滹沱之水出焉。
◇汾州
古京陵，城冢记云：周宣王北伐猃狁时筑。介子推祠。卜商祠。台骀神祠，左氏传晋侯有疾，卜云台骀为崇。谒泉山，水经注云：上有石室，卜子夏居之。汾水。仙童祠，宋永初山川记云：汉武帝见一童子，曰吾居丹洞，使往西田，说讫上，遂立祠。段干木祠。尹吉甫墓。郭林宗坟。段干木墓。郭巨墓。魏文侯墓。介子推墓。
◇泽州
太行山。丹水，山海经云：出丹林南。天井关，一名太行关。光狼城，史记云：白起攻拔光狼城。秦、赵二壁，秦在西，赵在东。析城山，按汉书，析城山在阳城西南。王屋山。沁河。汉泽，墨子云：舜渔于此。
◇宪州
赵武灵王庙。管涔山。古静乐城，按史记，静乐本汉汾阳县地。长城，隋大业中发丁男百万筑之。
◇岚州
蒙山，有古庙，号蒙山神。火万山，上有白龙池。合河，与黄河合，因名。屈产庙。白薤山，郡国志：岚州有白薤岭。干将岭，俗传干将铸剑处，古炉猎存。
◇石州
比干山，西谷有比干祠，祈祷多验。
◇丰州，军事。
无古迹。
◇辽州
黄泽岭，地形志：在乐平。辽阳山。辽阳水。古箕地，春秋晋人败狄于箕。南八赋岭、北八赋岭，地形志：乐平县有八赋岭。祝融祠，城冢记：辽阳城，祝所筑。晋大夫先轸祠。
◇威胜军
涅水，汉书地理志云：出涅氏县。铜城，太平寰宇记：本晋铜宫。麟山，国经云：皇初平尝于此山上围棋，石局犹存。石臼岭，卢谌征欢赋：升石臼之。当路城，风土记云：赵简子筑。临漳城，风土记云：尧筑。天池山，山海经云：天池之山，上无草木。沁水，山海经云：谒戾之山，沁水出焉。琴仙庙，风俗传云：即琴高也。晋大夫羊舌伯华墓，太康地记：铜，晋大夫羊舌邑。
◇平定军
晋阳故城，左氏传：晋赵鞅入于晋阳。是也。英公庙，唐李也。
◇岢岚军
岢岚神庙，在岢岚山上。暖泉，严冬常流不冻。长城，秦始皇筑。
◇宁化军
雪山，春夏其阴有雪。古冶双垆，图经云：干将造剑垆也。
◇火山军
史记：赵武灵王所谓林胡、楼烦之地。
◇保德军
春秋时晋地，晋灭，属胡。史记：赵武灵王曰，西有林胡、楼烦。即此地。

[book_title]○卷五
◇扬州
仙人捣药臼，见十道图。龙舟堰，十道志云：魏文帝临江，试龙舟此堰，得名。邵伯堰，晋书：谢安镇广陵新城，筑堰于城北，后人思之，因名为邵伯埭。吴公台。大江，有江水祠，见汉书志。邗沟，见左氏传。建隆寺，太祖皇帝亲征李重进，置营于此，贼平，置寺赐额。今正殿御榻存焉，景德三年诏遣使■太祖御容悬于殿内。法华院，周世祖征淮南，驻跸于此，后置院。盘古庙。后土庙。魏文帝庙，昔魏文帝幸广陵城，因立庙。又名曹公庙。贞女庙，即孝妇祠，见十道志。甘罗庙，即谢安石祠也。龙兴寺，谨律师和尚碑，李华文，张从申书，李阳冰篆额，时人谓之“四绝”。盘古冢。隋炀帝陵。
◇毫州
武王封神农之后于焦，即今谯县也。古罗城，城冢记：谯陵城，楚平王筑，今毫州是也。ガ县，汉相肃何所封。卫真，本苦县，城冢记：县之赖乡，老君所生之地，旧有宅，今太清宫是也。有道德经碑，唐明皇书；边韶老子碑；薛道衡祠庭碑；唐明皇御札碑；老子行记碑。梅城，段伯所封也。魏太祖宅，太庙也，有大飨碑。芒山。砀山。嵇山，嵇康居于山侧，因氏之。涡水。涣水。洞霄宫，有重修宫碑。天洋宫。羿庙。楚灵王庙。楚顷襄王庙。韩安国庙。李母坟，老君也。梁孝王坟。陈胜墓。韩安国坟。虞讠羽坟。丁仪坟。嵇康坟。夏侯湛坟。
◇宿州
古睢南郡，齐置，梁曰睢州。虹县，尧封禹为夏伯，邑于此，见舆地志；有庙，今废。汴水，西自毫州界来，东入泗州界。丘城，汉侯邑。龙亢城，汉县。谷阳城，汉将岑彭侯邑。■乡，在古县城内，汉高帝破黥布于此。垓下，李奇曰：聚邑名也，今有城。汉高帝围项籍之地。陈胜庙、冢。赵王武臣冢，有碑，兽石柱存焉。
◇楚州
淮阴侯庙。楚元王庙。董永庙。公冶长墓。漂母墓。
◇海州
羽山，舜殛鲧于羽山。孝妇庙，又有墓，见唐十道图。鹿竺冢，俗名鬼市，见郡国志。
◇泰州
伪吴以海陵县置制置院，伪唐以为泰州，皇朝因之。仙翁山，昔有王道人尸假于此。
◇泗州
古徐国城。普昭王寺，有大圣真塔。徐偃王庙。楚灵王庙。徐君墓，季札挂剑之所，俗云挂剑台。
◇滁州
阜陵城，汉侯邑也。九斗山，项羽败至此，一日九战，因名之。丁姑祠，事见搜神记。羹颉侯墓，“颉”音“戛”。
◇真州
迎鸾镇，即今州地，伪唐置，皇朝初为建安军，大中祥符六年以圣像成功，诏升为州。六合县，楚之棠邑也。放生池，属隆教寺。晋王庙，即炀帝镇江都时立以祀之。
◇通州
本海陵之东境，伪唐立为静海制置院，周显德中升为军，寻建为通州，仍分其地为二县以隶之。
◇寿州
郡城，楚考烈王所筑。下蔡县，古州来国也，蔡昭侯自上蔡迁于州来，谓之下蔡；有古城，在县西南。安丰，春秋时六邑地。八公山，舆地志云：在淝水北、淮水南，淮南八公居此，因名。霍山，郭景纯云：即天柱山。大别山，在霍丘县西南，见汉书志。淮渎，水经注：淮水经寿阳西北。芍陂，“芍”音“酌”，孙叔敖所作，后邓艾修。九井，汲一井，诸井皆动，见山海经。棘门，寿春城门也，见方舆记；又史记云李园斩春申君于棘门之外，是也。鹤父亭，见郡国志。古安丰城，汉窦融封邑。期思城，颜师古曰：古蒋国。霍山庙，在霍山，有大铁镬，受三十石，每祭祀时，水辄自满，毕则空，见搜神记。皋陶庙，史记：禹封皋陶之后于英、六，乃有祠焉。孙叔敖庙，在芍陂上。淮南王庙，即汉淮南王安也。邓公庙，魏邓艾屯田于寿春，人赖其利，唐贞观十五年立庙。皋陶墓。孙叔敖冢。倚相冢。廉颇冢。春申君冢。淮南王安冢。
◇庐州
古庐子国。古慎城，楚白公胜邑。舒城，古龙舒也。唐淮南观察崔公颂德碑，李华文。古浚遒城。古六城，左传：楚人灭六；又淮南王布居之。巢湖，吴志作“剿”，亦谓之“焦”。昔有巫云：居巢县门石龟口出血，当陷为湖。未几，乡社有以猪血置龟口，巫妪见之南走，其地遂陷为湖。今湖中有妃庙。淮南王英布庙。汉卢江王演庙。周瑜庙。汉卢江王演墓。杨行密墓。
◇蕲州
唐太守杜敏生祠并碑。双峰寺，有四相真身塔。鼓角山，天欲雨，即先鼓角鸣。唐震觉大师碑，白居易文。
◇和州
古罗城，汉将灌婴筑，见郡国志。乌江，本秦乌江亭舣长船待项王。彭山，有彭祖仙室。麻湖，古历阳城所陷，见郡国志。
◇舒州
春秋时皖国。桐城，春秋时桐邑，楚附庸也。山，汉之南岳也。灵仙观，唐置司命真君之庙，皇朝赐观额。皖伯庙。朱邑祠，汉大司农也，有墓并碑。面令祠，唐望江令面信陵也，有墓并碑。
◇濠州
当涂，涂山氏之邑。钟离，徐之别封也。庄子观鱼台。阴陵故城，项羽迷失道于此。禹庙，在涂山上。项羽庙。庄子墓。
◇光州
唐刺史郭道瑜德政碑。期思城，本楚之下邑，古蒋国也。春秋时弦子邑。白公庙，楚白公胜。孙叔敖庙并墓。木母冢，下兰母也。
◇黄州
古邾城。古黄城，周之侯国也。木兰山。穆陵山，旧有关，见方舆记。峥嵘洲，晋刘毅破桓玄处。武湖，南朝武湖戍主执谢晦是也。蔡太守庙，郡守蔡道恭也。岐亭故县。
◇无为州
庐子邑城，见汉书志。潜城，楚之邑也。范增祠并冢。周瑜冢。何充冢。
◇杭州
古州城，隋杨素创，见图经。钱塘，初为潮水所损，州人华信自以私钱作塘捍海，因号钱塘。灵隐山，晋梵僧云：自天竺灵鹫山飞来也。临平山，晋武帝时岸隋，出一石鼓，叩之无声。张华云：可以蜀桐，刻作鱼，而叩之。闻数里。天竺山，葛仙翁得道之所。浙江，按山海经云：禹治水以氵至氵制河，又庄子云：氵制河之水，是也。明星渎，敕使往天柱山投龙，必先祭之。葛仙翁丹井，今曰葛坞。阿姥墩，昔裴氏姥居此酝酒，忽有三人至，饮讫因授药数丸，姥饵之月馀，忽不知所在。郭先生祠并墓，东晋郭文也，有墓。伍员庙。赤松子庙。唐径山禅师碑二，崔元翰、李吉甫词。
◇越州
侯城，夏后氏少康封子无余于越，始邑于此城。州城，隋杨素筑。勾践城。会嵇山，有禹井，周礼：扬州之镇山曰会稽。法华山，晋时僧昙冀居此，诵法华经，感普贤应见，因名之。秦望山，秦始皇刻石，前有方石广数丈，云是始皇座；两厢亦有方石八所，云是丞相以下座。天姥山。沃洲山。若耶溪，即欧冶子铸剑处。徐浩游之，云曾子不居胜母之间，吾岂游若耶之溪，因改为五云溪。箪醪河，勾践投醪之所。王右军墨池。养鹅池。天长观，唐贺知章宅也。承天寺，晋徵士许询宅也。戒珠寺，王右军宅也。天章寺，王右军兰亭也。禹庙，夏后少康立，在禹陵上。勾践庙。禹陵，在会稽山上，有禹井在。汉灵文园，薄太后父茔也，文帝置为园邑。文种冢。朱隽冢。郗冢。徐浩冢。贺知章墓。严子陵墓。刘纲墓。禹穴碑。越王碑。江淹碑。曹娥碑，即蔡邕题者。虞世南碑。
◇苏州
罗城，盖闾所筑。吴城，伍子胥筑。馆娃宫、姑苏台，阖闾起。响■廊、采香径，并吴王置。言偃宅。虎丘山，有平石容千人。松江，即吴江也。太湖，即震泽也。女坟湖。蔡经宅。丁令威宅。慧安寺，有张僧繇画龙存焉。吴太伯庙。吴王夫差庙。勾践庙。阖闾冢，左阊门外。庆忌坟，吴王僚之子。要离冢，在阊门南城。伍子胥墓。干将墓，在将门外。申公巫臣冢。澹台灭明墓。梁鸿墓，在要离冢北。何充墓。顾野王墓。
◇润州
吴季札庙，内有唐刺史萧定重刻孔子十字碑。汉荆王庙，在州衙内。甘露寺，前对北固山，后枕大江，唐宝历中李德裕建，时甘露降于此，因以名。茅山，一名句曲山。金山寺，在扬子江中，寺记云：金山旧名浮玉山，唐时有头ヌ挂锡于此，因不头ヌ，后断手以建伽蓝，忽一日于江际获金数镒，寻以表闻，因赐名金山。北固山，京口记云：回岭入江，悬水峻壁，北望海口，实为状观，因曰北固。于此见本地志。
◇湖州
古吴兴郡城。鄣城，秦置鄣郡于此。桑墟，昔太守周敏劝人种桑艺麦，百姓赖之，见吴兴记。大雷山。石郭山，张茂先曰：石郭生杨梅。是也。夏驾山，山墟名云：昔帝杼南巡经此，因名之。溪，四水合为一溪。放生池碑，在文宣王庙内。吴文帝庙，有碑。项王庙。吴夫王庙。郭文先生庙堂。汉太尉施延墓。姚信墓。觉法师、西生并葬于此，见高僧传。
◇婺州
古东阳郡，隋曰婺州，以其地当婺女之分野，故以名之。金华山，抱朴子云：此山可以居神，免五岳洪水之患。甑山，其形似甑，东阳山水记云：东晋东安学道于此，有石坛在。唐叔伦去思碑，达州刺史陆长文。义乌县，汉乌伤县也，异苑云：东阳颜乌以淳孝闻，父死，负土成坟，群乌衔土助焉，而乌口皆伤，因以名县。乌伤侯庙，后汉赵炳以方术治病，百姓神服，从者如云，令以其惑众，收而杀之，民为之立祠室于永康，至今蚊蚋不入，人呼为赵侯祠。金胜山，异苑曰：孙权时永康人入此山，遇大龟，烹之不烂。白阳山，东阳山水记云：晋陈留阮摇公之弟妻刘氏伶之小女，性爱山水，渡隐于此山。
◇明州
罗城，夏侯曾先地志云：晋刘牢之筑城以遏三江口，即此城也；或云越王无诸筑。仲夏堰，唐刺史于季友开，溉田数千顷。唐刺史王密德政碑，李舟文，颜真卿书，李阳冰篆额。孝子董黯祠，唐徐浩文并书。四明山，孙绰天台山赋云，登陆则四明，天台是也。今按此山有四面各产异木，而皆不杂。它山堰，县令王元纬置，溉田八百顷。今民祀之。古句章城。古鲒亭，汉书地理志云：鄞有鲒亭。颜师古云：“鲒”音“结”，蚌也；“”，曲岸也，其中多鲒，故以名亭。句余山，山海经云此山多金锡，少草木。大隐山，夏侯曾先地志云：大隐山口南入天台北峰四明东足，乃谢康乐炼药之所。晋虞喜坟。梁虞荔坟，在慈溪鸣鹤山。东门山，汉书志所谓天门山也。蟹浦，在定海，今有蟹浦镇。
◇常州
冲虚观，本登仙观，徐锴碑云：梁有王八百于此山修道也。夫椒山，左氏传云：吴王夫差败越王于夫椒。杜预云：太湖中椒山也。奔牛堰，故老相传，古有金牛奔此，故以名之，又梁载言十道志云：万栅湖有铜牛，人逐之，奔上东山；人掘之，走至此栅，故川有栅口及牛堰之名。黄土渎，越绝书云：伍员取利浦土及黄渎土筑阖闾城。是也。徐偃王庙。慧山，南徐州记云：南此数十里，山岭东西各有泉，皆合溪西南入太湖。柯山，在慧山侧，即吴子仲雍五世孙柯相所治之处。太伯城，越绝书云：吴太伯所筑。宋王华墓，宋书云：太保弘从弟也。齐王琨墓。王僧达墓，在胶山南岭下大路北。临津城。
◇温州
破石山，永嘉记云：永嘉江南岸有枯石，乃尧时神人以破石为椎，将入恶溪，置之溪侧，遥望有似张帆，今俗号张帆溪。又郡国志云：东海信郎神娶海女为妻，破石为帆，今东海有信郎庙。王表庙，吴志云：罗阳有神曰王表，周旋民间，言、饮食与人无异，然不见其神，有婢名绩纺。白石径，太守谢灵运行县，至白石径；有诗。玉环山，舆地志云：乐成县东南海中有地肺山，一名未陋山，去岸百余里，周回四五百里，中无蛇虎，旧有民居，今无，而湖田宛然，疑此是也。北雁荡山，图经云：昔有高僧全了入山洞，见此山岩，云是第五罗汉诸矩罗尊者所居。其山灵异，中有宋真宗皇帝所赐承天灵岩两寺额及太宗御书。又晋张文骑白鹿于岩上仙，今石上鹿迹犹存，遇水旱祈祷必应。
◇台州
盖竹山，一名竹叶山，上有石室、石桥。天台记云：桥上有小亭，桥龙形，龟背架在山壑，有两涧合流于下，氵曳为瀑布。景德寺，旧名国清寺，隋炀帝在藩日，为智ダ禅师所建。唐会昌五年废，大中五年再置，柳公权书额，时以济州灵岩、荆州玉泉、润州栖霞、台州国清为“四绝”。皇朝赐金额。天台山。赤城山。桐柏观碑，唐天宝元年为司马炼师所立，玄宗御书额，其碑崔尚文，韩择木八分书。
◇虚州
好溪，旧名恶溪，水内多怪，唐大中年刺史段成式有善政，怪族自去，因改今名。仙都山，一名丹峰山，见东阳记。石帆山，四山斗绝，下临长江。永嘉记云：昔有神破永嘉江北山为帆而去。
◇衢州
徐偃王庙，图经云：昔偃王为周穆王所伐，不之彭城而之越城之隅，弃玉几于会稽水中。唐韩俞碑石在其内，龙游县南灵山乃本庙也。烂柯山，图经云：即晋代樵人王质见石桥下二童子棋，质就桥下看之，二童子指示质斧烂柯焉。即此是也。泉岭山，朱买臣云：东越居保泉山，一人守险，万人不得上也。殷浩宅，基址犹存，土人号殷墙，今名废墙者是也。浩被废徙信安，故有此宅。龙丘山，汉龙丘苌隐于此。谷溪源，汉书地理志云：会稽太末有谷水，东北至钱墉入江。姑蔑城，按春秋哀十三年，越伐吴，王孙弥庸观见姑蔑之旗。杜预注云：姑蔑，越地，今东阳太末也。又东阳记云：在谷水南三里，东门，临薄里溪是也。汉龙丘苌墓，在龙丘山。毛璩墓。
◇睦州
铜官山，新安记云：秦时于此置官采铜，因以名。孝子泉，孝子图云：州民夏孝先丧父，卢于墓侧，尝有野火奄至，俄而火灭，寻复涌泉出其地。
◇秀州
李城，史记：吴伐越，越王勾践迎击之李。贾逵曰：越地。杜预曰：今吴郡嘉兴县南有李城，即其地也。马塘堰，图经云：秦始皇三十七年东游至此，改长水为由拳县，遏水为堰，既立，斩白马祭之，因名。昆山，吴地记云：华亭谷水东二里有昆山，陆氏之祖葬于此，因机、云皆负辞学名，时人以玉出昆罔，因而名之。秦始皇驰道，地志云：秦始皇至会稽、句章，渡海经此。陆士衡宅，在华亭县西北三十五里华亭谷，有八角井。当湖，吴地记云：王莽改海盐县为展武县，后陷为当湖。吴皇象墓，舆地志云：象字休明，广陵江都人，善隶书。

[book_title]○卷六
◇江宁府
金陵，郡国志云：昔楚威王以此地有王气，因埋金以镇之，故曰金陵。丹阳城，江南地志云：汉丹阳县北有赭山丹赤，以为郡名。古扬州城。古方山埭，建康实录云：于方山南截淮为埭。古鸡鸣埭，建康实录云：齐武帝早游钟山，射雉至此山，鸡始鸣。方山，丹阳记云：方山山形方如印。雁门山。青溪，舆地志云：青溪发源钟山。石头城，缘江图云：即楚之金陵。金陵城。凤台山，宋书：元嘉中，秣陵王ダ见异鸟集于山，时谓之凤凰里，起台于山。华林园，即吴旧宫苑也。乌衣巷，晋书云：纪瞻立宅乌衣巷，屋宇崇丽。地志云：晋书云，导自卜乌衣巷。荣时诸谢有乌衣之聚。并此巷。言偃里，在上元县。秦淮，孙盛晋阳秋曰：秦开，故曰秦淮。陆王宅。古金华宫，舆地志云：梁大同中筑。玄学基，宋元嘉中，立儒、史、文、玄四学，是也。王晨之图经云：即许长史故宅。四望山，南徐州记云：临江有四望山，吴大帝尝与仙者葛玄共登之。鄱阳浦，图经云：鄱阳王尝于此置屯田。茅山，即三十六洞天之第八洞也。葛仙公丹井。芝山。摄山，地志云：山多草，可以摄生，故名。蘼芜涧。龙山，旧名岩山，宋武帝改曰龙山，形似龙见。玉泉山。溧水。楚平王庙。平陈碑，薛道衡文。
◇宣州
昭亭山，宋永初山川记云：宛陵北有昭亭山。花姑山，亦谓之麻姑山，昔麻姑修道于此上，有仙坛在焉。逡遒城，春秋：公会吴于橐帛。杜预云：淮南逡遒县。谢公亭，齐宣城太守谢玄晖置。琴高山。陵阳山，列仙传云：陵阳子明钓得白龙放之。琴溪，即琴高控鲤之地。刘遗民钓台，东晋高士也。琴高钓台。葛洪炼丹井。鹊岸，左传：楚以诸侯伐吴，败之于鹊岸。石鼓山，有石如鼓，天将雨即鸣。楼真山，方舆记云：昔窦子明弃官学道于此山上。黄山，图经云：黄帝与浮丘仙人炼丹于此。浮丘公仙坛，图经云：浮丘与黄帝游黄山，驻天都峰，故有此坛。
◇歙州
黟山。许真君祠，续仙传云：许宣平，歙人也。凤凰山，图经云：昔尝有凤皇于此。扬之水。王鱼。松萝山。颜公山，图经云：昔有颜公隐于此山，后乘风去。霭峰，唐李白诗：霭峰尖似笔。是也。石墨井，方舆记云：昔人采墨之所。道人山，昔有学道者居之。蛟泽。
◇江州
大江。九江庙。白公祠堂。董真君祠堂，神仙传云：董奉也。庐江。靖居山。九江。湓浦。孤石，在彭蠡湖中心。庾亮楼。陶潜宅。谢灵运翻经台。古龙泉寺，太守桓伊为远法师造。白傅草堂。葛洪山，方舆记云：葛仙曾游于此。王乔山，浔阳新旧志云：仙人王乔曾游于此。浩山，浔阳志云：高三百四丈。古九江城。
◇池州
独山。南陵城。南太原郡城。九华山，舆地志云：旧名九子山，有九峰。舆地志云：上有九峰。蓬山。杏山，图经云：昔葛仙翁居此种杏。石门山，其势耸峙如门。尧城，方舆记云：尧南巡至此城。舜城，城中有井，号曰舜井。许旌阳印文，图经云：晋许旌阳逐蛟至此。今其印文在西岸崖壁之上。陵山。故太平县城。旧陵阳县城。马当山。伍相公庙，即伍员也。管公明庙，即管辂故宅。陵阳庙，即陵阳宰窦子明之。唐顾云墓。
◇饶州
灵芝观。博士山，鄱阳记云：昔尝有书生居此。尧山，鄱阳记云：尧时洪水，人登山避之。鄱阳山。望夫山。车门山，鄱阳记云：形如两车轮，相对如门。鄱江水。句容水。邵父堤，唐刺史李复修，百姓思其德如邵父，因名。鄱阳古城。石虹山，郡国志云：山形似虹。馀干山，旧名羊角山，唐天宝中改今名。观猎城。干越亭。吴芮亭，鄱阳记云：吴芮于水口立亭。仙鹤山，张道陵曾学道于此。洪崖山，方舆记云：洪崖先生居此，有洪崖坛。乐安江水。常乐水。仙人城。黥布坟。梅钅坟，按汉书，钅即吴芮之将。
◇信州
至阳观。灵山，亦名灵鹫山。六石山，上有六峰相连。雨石山，图经云：时□□亢旱，邑人祈祭，多获嘉树。灵山水。九石水。陆鸿渐宅。玉山。玉溪。葛仙观，鄱阳记云：葛玄得道于弋阳县。灵阳观，图经云：乃费长房投竹杖化龙之处。阳山。葛仙翁捣药山。仙人城，方舆记云：山峰辟立，形如层城。仙人石桥，故老云：是仙人凿石构桥之处。鬼谷山。龙虎山。馨香岩，鄱阳记云：许旌阳斩蛟于此岩下。积翠岩，方舆记云：每蓄烟霭，与五面峰相对。铅山，出铅。荷湖山，鄱阳记云：上有湖，多生莲荷。紫溪。张天师庙。
◇太平州
姑熟十咏诗石，唐翰林学士李白撰。浮丘山，浮丘公养鸡于山上，一名黄山。蒲山，宋书：孝武帝大明七年巡于湖县，至蒲山，曲赦南豫州。金山，东方朔神异记云：金山有铜，与金相类。牛渚山，晋书云：温峤至牛渚矶，水深不可测，峤毁犀角照之，见水族奇形异状。夜萝人谓曰：与君幽明道别，何以相照，望夫山，昔有人楚不还，其妻登山望夫，化为石。九井山，北征记云：九井山在丹阳山南。龙山，晋书：大司马桓温尝于九月九日登此山，孟嘉为风飘帽落，即此山也。琵琶山，方舆记云：以形似名。慈湖水。芜湖水。丹阳湖。南豫州城。谢公宅，即谢也。白亭，方舆记云：宋武帝会群臣于此，为白之歌。桓公井，晋司马桓温凿。陶贞白书堂。荆山，图经云：卞和得玉之所。王敦城，晋书：王敦屯兵于湖，明帝阴察敦营垒。敦正画寝，萝日绕营，即此地也。桂月峰，梁杯渡禅师经行之地，峰有桂树，每月夕宴，坐于下。楚干将坟，寰宇记云：复父雠，三人以三头共葬其地，今芜湖是也。陶璜墓。陶侃墓。桓温墓。古冶子墓。
◇南康军
贞风观。简寂观。庐山。石照山。黄龙山，浔阳记云：能兴云雨，有黄龙之像。落星石，浔阳记云：有星坠水为石。彭蠡湖。王右军墨池。杨柳津。玉贞观。太平观。石门山，有石如门。云居山。齐庾台，图经云：庾肩吾齐永明中置。钓矶山，晋陶侃微时，尝登此垂钓。翻经东台、翻经西台，并谢灵运翻经之所。陶侃南庙。李万卷墓。
◇广德军
白石山，一名桐源山，左氏传：楚子西、子期伐吴，及桐，即此地。桐水。水。五牙山，图经云：伍员伐楚还吴，经此山。南奇湖。
◇洪州
麻山，图经云：东海仙人麻姑曾游于□。武阳水。风雨池，豫章记云：洪井北有风雨池。豫章，生松阳门内，大二十五围，常心枯，晋永嘉中，忽更荣茂，以为元帝中兴之瑞。梅福宅。王乔坛，方舆记云：西山中峰最高顶，名鹤岭，即王子乔之遗坛，在岭侧。椒丘城，太守华歆所筑。十二真君宅。萧史坛。西山，本吴王濞铸钱之所。松门山，上多松。葛仙坛。蛟井，盖许逊除蛟龙为害之所。大雄山，即吴猛修道处，势出群山，因为名。华林山，昔浮丘公隐居之南峰，一名浮丘。古丰城，按豫章记：雷焕见赤气于斗牛之间，谓宝物之精。掘县狱基，得龙泉、太阿剑。剑池，即雷氏子佩丰城剑跃入水中为龙之处。石姥山。旌阳山，昔旌阳令许逊曾游于此。古艾城，后汉书：刘陵，豫章艾县人，即此。吴真人宅，方舆记曰：在武宁县。雷焕庙。徐稚冢。
◇虔州
崆山，西京杂记云：崆山有空青。玉房山，南康记云：大石连耸，有玉房琼室。玉石山，有石莹白如玉。贡水。章水。赣水，章贡二水合流，名曰赣江。大庾岭。金精山，图经云：洞内有金床玉枕。覆笥山，舆地志云：山上石室中有石笥玉牒，云是王孝子所留书。谷山，山下地名谷田，因以名。雩山。金鸡山，南康记云：有金鸡常出入此山穴中。夜光山，南康记云：其山上夜有光，遥见若火。萧帝岩，图经云：昔梁武帝尝读书于此。葛姥庙，西京杂记云：赣县有葛姥祠。
◇吉州
吉阳山。龙须山。庐陵故城。长岭山，寰宇记云：有石墨，可以种火，是为不灭石。龙陂。安城郡池，晋殷仲堪为太守，于郡西大池上筑台读书。禾山，昔有嘉禾生于此山。会稽王道子墓。桓修墓，桓玄弟也。鄱阳侯墓，晋平南将军尹濯也。
◇袁州
道桥，图经云：本名卢桥，唐刺史萧定以王见于此，因名。大中祥符观，旧名崇仙观，大中祥符元年赐今额。袁山，图经云：昔有高士袁京居之。仰山，峭拔万仞，不可登陟。石室。宜春水，水甘美，宜作酒。宜春台。仙女台。钟山，郡国志云：钟山，永嘉元年，因水，有大钟从山坠水中，验铭是秦时乐器，因名之。洪阳洞，神仙传：洪阳先生所居。昌江。玉女墩，舆地志云：天将雨，即有五色云气涌出石间，居人谓之玉女披衣。谢山，图经云：谢真君上之地，丹灶履迹存焉。康乐故城，本名阳乐城，晋武帝太康元年改今名。谢灵运读书台。汉宜春侯成冢。晋李琳墓。梁相袁璞坟。石屏风。
◇抚州
魏夫人坛，即神仙内传：女华存也。峨峰山，本铜山，唐天宝中改。石廪，荀伯子临川记曰：廪口开则岁俭，闭则年丰。石鼓，方舆记云：在宜黄水边，形如鼓。临川水。温汤，郡国志：铜山下有温泉，常涌沸，可煮鱼肉。晋王右军墨池并宅。谢灵运翻经台。玉清观，本景云观，大中祥符元年改今名。宝盖山，形若宝盖。灵秀山。
◇筠州
祈仙观，寰宇记云：晋元康中道士黄辅真君上之宅。米山，豫章记云：生禾香茂，为米精美。荷山，豫章记云：中多红莲。飞霞山，图经山：吴真君炼丹之处。八叠山，方舆记云：以盘曲之数为名。谢山，方舆记云：即谢仙君上之处。古康乐县城。敖岭，方舆记云：敖真人得道之处。鹫峰山。唐沈彬墓。
◇兴国军
阖闾山，武昌记云：吴王阖闾与楚相持，伍子胥屯众于此山。印山，武昌记云：阳新县有山，高三十丈，有字仿佛如印。阖闾故城。钟繇墨池，后汉钟繇临池学书，水尽黑。翠屏山，本名石城山，唐天宝中改今名。黄石公城。孟嘉墓。
◇南安军
横浦关，南康记云：汉将军杨仆讨吕嘉，下横浦。聂都山，山海经云：聂都之山，赣水出焉。大庾岭。南康古城。芙蓉渡。君山。章水。后汉陈蕃子孙墓。
◇临江军
天庆观，大中祥符二年赐今额。小阳江。袁水。葛仙公井。都玄观。玉笥山，道书云：玉笥山有一福地、一洞天。ト皂山，道书云：此山有一福地。淦水，汉书地理志云：淦水源出新淦县。古巴丘城，舆地志：吴后主分新淦、石阳二县地置巴丘郡。陶母碑。吴丹阳太守聂友墓。晋陶侃母湛氏墓。
◇建昌军
仙都观，本麻姑坛，咸平中改今名。麻姑山，图经云：麻姑得道于此山。出云山，本名白马山，唐天宝中改今名。飞猿岭，即谢康乐所谓猿峤也。军山。百丈岭。
◇潭州
岳麓山，有陶太尉井及阿育王葬释迦佛真身舍利。石虎，湘中记：每食廪粟，昔长沙王吴芮时仓廪费耗，以生肉祭之，后断其头。橘州。王乔山。浮丘山。汨罗山。蜀将军蒋琬宅。南岳衡山。祝融峰。紫盖峰。石廪峰。李相公书堂，即唐邺侯泌也。长沙定王庙。陶太尉庙。舜庙。汉长沙王吴芮墓。
◇衡州
岣嵝山。酃湖。古酃县城。云阳山。后汉蔡伦宅。炎帝庙及陵。罗含墓。杜甫墓。
◇道州
营道山。九嶷山，一名苍梧山。舜陵，在九嶷山女英峰下。
◇永州
石鼓岩。浯溪，石崖上有元结中兴颂。白鹤山。
◇郴州
义帝庙。武丁冈，云成武丁尸解葬于此。洞灵山。桃花汤，四时常暖。义帝陵。
◇邵州
仙人石室，郡国志：邵阳有仙人石室，到则往往闻讽诵之声。扶阳江。当州改格式司，旧本内敏州，其邵阳县即敏政县，晋天福初避讳改之，汉仍旧。扶阳山。
◇全州
二妃庙。湘山庙。零陵郡古城。
◇桂阳监
零星江水。故平阳郡城，按唐书云：东晋置，陈废。九嶷山。东楼溪峰。九嶷水。汉故县姥婆城。
◇江陵府
梁元帝庙。楚庄王庙。楚令尹于菟庙。宋玉宅，庾信所居。王镇恶宅。写经台，图经云：刘虬注金刚经于此。落帽台，孟嘉为征西参军，九月九日游龙山落帽，即此。楚昭王墓。楚孙叔敖墓。楚庄王墓。楚令尹墓。白君台。章华台，图经云：楚平王与伍举登章华之台，是也。三休台。阳云台。马王溪，相传云：王镇恶以马打作溪。调丝水，流声似调丝。华盖山。龙穴里，图经云：此里中出砭成特，为医家所重，雨后人多得之。梁刘之遴墓。梁武帝母陵。符载宅，图经云：载为刘同墓宾，时称名士，后隐居于此。陆法和宅，图经云：法和隐于江陵百里洲，衣食居处，与一行沙门同，自号居士，不至城郭。狼尾山。伍子胥庙。左伯桃墓。羊角哀墓。
◇鄂州
横江庙，鲁肃祠也。头陀寺，按王简栖碑文云：释惠宗所立。鹦武州。黄鹤楼。峥嵘洲。丁固宅。蒋帝庙。黄鹤山。孙权城。吕蒙城，图经云：蒙尝屯兵于此。吕蒙墓。黄邑墓。黄香墓。陶侃墓。
◇安州
郧国公庙，春秋时郧公也。石岩山。郝侍郎钓鱼台，云郝处俊也。云萝泽。风凰山。黄香山。黄香冢。
◇鼎州
润禾堰，旧名北塔，唐太守李增通古莼陂，由黄土堰注白马湖，入城隍，是为永泰渠，北流灌新濠，灌田千有余顷，民畴赖焉，因名为润禾堰。伍员庙。屈原庙。伏波将军庙。善卷坛，在德山上，古传善卷隐此山。本名枉山，刺史樊子盖以善卷居此，改曰善德，后人惟号德山。梁山。壶头山，有石窟，即马援所穿室也。内有蛇如百斛，云是援之余灵。沅水。芷江。畲溪。白马湖。明月池。丹砂井。鹤泽，说苑曰：羊祜镇荆州，于沅陵泽中得鹤，教其舞以娱宾，因名焉。司马错城，错为秦将，定黔中，据此城以扼五溪之要。招屈亭。春申君墓。桃源山。金牛山。张旭墨池。沧浪水。沈公台。龙阳洲，李衡种橘处。
◇澧州
独浮山，图经云：昔浮丘子修道于此，山有松坞石室在焉。澧水。马援城，图经云：马援南征所筑。铁冶山。天门山。
◇峡州
西陵山。姜诗溪，后汉列女传：姜诗妻庞，养诗母，诗母好江水及鱼，尝远汲水。后舍侧涌泉，跃出双鲤，以供赡姑，因以为名。尔雅台，方舆记：郭璞注尔雅于此台上，见有郭先生塑像庙宇，春秋祠祭。荆门山。石鼓山。武落钟山，本廪君所出也。系本云：廪君之先，故出巫诞落钟山石穴，中有二所，廪君出于赤穴，余姓出于黑穴。廪君与巴氏、樊氏、覃氏、郑氏凡五姓，俱争神。廪君往登穴屋，以剑刺之，剑不能着，独廪君剑著而悬于穴屋，因名为君长。方出有神坛。夷陵山。明月峡。
◇岳州
君山，在洞庭湖中。洞庭湖。飞庙。屈原庙。云母泉，在黑山南。鸭栏山。
◇归州
三阊大夫祠。伍相庙。麝香山。空ぎ滩。夔子城，春秋时夔子之国。屈大夫宅。石门山。昭君宅。
◇辰州
壶头山，马援征蛮，从壶头进军，即此地也。明月山。酉阳古城，汉书地理志，武陵郡有酉阳县。盘瓠神庙。善卷先生冢。
◇沅州
武阳山。舞溪。唐十道图有晋褒城、苦杏城。
◇诚州
无古迹。

[book_title]○卷七
◇成都府
武担山，一名武都山，蜀记云：山精化为女子，蜀王纳为妃，不习水土而死，王遣五丁于武都山担土为冢。笮桥。江水，亦名濯锦江，俗云：此水濯锦鲜明。摩诃池。仙桥，华阳国志云：桥次有送客亭，即司马相如题柱之所。少城，图经云：张仪筑。李膺记云：在大城西，故曰少城。锦里城，任豫益州记云：在州南。文翁学堂，李膺记云：后汉时火，延学观皆尽，惟此堂存焉。司马相如宅。岩遵宅。李膺宅。司马相如琴台。石犀：常璩国志云：蜀守李冰以此厌水怪。万里桥，蜀使费聘吴，诸葛亮送至此桥，欢曰：万里之路，自此而始。望帝庙，扬雄蜀王本纪云：杜宇自立为蜀王，号曰望帝。青羊观，蜀王本纪：老子谓关令尹喜曰，后于青羊肆中寻吾，因置观。笮桥，一名夷里桥，以竹索为之。扬雄台。龟化桥。成都城，周地图记：张仪筑城屡坏，不能立，有一龟周旋，巫言依龟行处筑之，遂得立。盘古庙。何武墓。鳖令墓。费游墓。
◇眉州
白虎山，华阳国志云：秦昭王时白虎为害，邑人廖仲药作伏弩射杀之。导江水，禹贡：岷山导江，即此是也。鱼凫津，一名彭女津。八郡志：犍为有鱼凫津。彭女山，葛洪神仙传曰：有彩女从彭祖学道于此。鼎鼻山，益州记：周衰，九鼎沦散，其一后于此山下江中，或见其鼻。犍为城，舆地志云：汉武帝遣唐蒙开夜郎国，筑此城。彭祖墓。汉张纲墓。
◇蜀州
瞿君祠，葛洪传云：后汉瞿武士岁绝食，服黄精、紫芝，入峨眉山，天皇真人授以真诀，乘白龙而去。稠粳山，即二十四化之一也。妻阝江，郡国志云：出麸金。古临邛城。圣母山，图经云：昔有老母于此得道。天国山，青城山记云：青城山上八大洞，此其一也。石笋山，上有石笋，孤立十余丈。卓王孙冢。
◇彭州
汉光武祠。二葛仙化。王沅化。九陇山，屈曲九折，因名之。葛贵山，地图记云：昔葛永贵王道此山仙，因名之，即二十四化也。彭门山。
◇绵州
罗贵山，昔罗公远真人隐于此。十八陇山。石新妇，昔有人远征，妻送至此，因化为石，见蜀记。广济陂，唐时开，大溉民田。李太白碑，唐梓州刺史于邵文。邓艾墓。谯周墓。
◇汉州
仙居观，图经云：李八百于此上。雍齿城，汉高祖时，雍齿受封于此邑。庚除山，上有废庚除观，即二十四化之一也。鹿堂山，有鹿堂化，即二十四化之一。姜诗泉，益州记云：姜诗事母至孝，母嗜江鱼，舍侧忽有涌泉，常出双鲤。鹿头关，唐高崇文擒刘辟于此。贞阳观，本许旌阳宅。涌泉，张道陵记云：马明先生于此得道仙。秦中观，张道陵记云：韩仲于此上。上观，张道陵记云：李子元于此修道羽化。秦宓宅。李王□益州记云：即姜诗宅。
◇嘉州
秦相张仪祠。汉严君平祠。延祥观，旧名扬雄观，本雄旧宅，至道三年赐额。导江，一名汶江。峨眉山。沫水，汉书沟洫志：李冰凿离堆，避沫水之患。石关，郡国志：龙游县有二石关，即汉武帝使唐蒙通夜郎所置。平羌山，道书云：天下有二十四化，此其一也。道士常正一得道此山，丹灶履踪存焉。铸钱山，即汉以赐邓通者。陇宁山，神仙传云：昔有陇西人采药于此，服之羽化。汉武阳故城。熊耳峡，图经云：诸葛武侯凿山开道，即熊耳峡东古道也。汉水，一名宝罄川，汉孝成元延中，于此水得宝磬十六。张天师祖墓。
◇邛州
临邛山，山海经云：邛崃山，邛水出焉。铜官山，史记：卓氏求远迁，致之临邛，依铁山铸钱，即此也。邛池，李膺记云：临邛郡老姥得小蛇饲之，渐长丈余后，姥为令所杀，因萝于令曰，我当报仇。是夜，四十里俱陷为湖。亦曰邛河。火井，见左思蜀都赋。古临邛县城。鹤鸣山神庙，图经云：唐僖宗幸蜀，至利州，有人自空而下，称鹤鸣山神来迎帝，寻失所在，因立庙。竹三郎庙，常璩国志云：昔云，纱子于水滨得三节大竹，破之得三儿，因以竹为姓。后有大功，故立祠。卓王孙宅。金刀观，有轩辕遗迹，雍熙元年置。主簿化山，图经云：唐兴主簿王兴于此。七盘山。卓氏墓。
◇黎州
古飞越县城，本沈黎郡之地。夜叉穴，博物志云：蜀南沈黎郡高山有物似猴，名ㄑ路，见妇人辄盗入穴，俗呼以此名。□□山，图经：唐于此屯兵御南戎。琉璃城，唐李德裕所筑。
◇雅州
平羌水。陇西水。龙涧潭，潭深水浊，遇旱祷之有应。蒙顶山，尚书云：蔡、蒙旅平，名。九折坂，郡国志：严道山有九折坂。
◇茂州
龙泉山，郡国志云：下有湫水，一名龙池，水旱祷有应。岷山，王羲之与谢安书云：蜀中山川如岷山夏含霜雹，校之所闻，昆仑之仲也。玉垒山，华阳国志云：出璧玉。岷江。
◇简州
忠正王庙，即平西将军邓艾也。
◇威州
本汉徼外羌冉■之地。雪山，有九峰，上有积雪，春夏不消。
◇陵井监
丹砂山，左思蜀都赋云，丹砂出其坡。导江水，禹贡云：岷山导江。汉阳川。汉阳古城。汉朱辰庙，曾为巴郡太守，惠及民吏。蔡顺庙，图经云：县人蔡顺遇一虎亻免首，若有所求，顺以手探其口得鲠骨，他日衔得一鹿置门而去，自是虎不入境。牢固坟，十道志：蒯参至孝，葬母修坟坚固，因名。
◇梓州
邓艾庙。牛头山，形似牛头。九洲记云：葛仙翁游于此。涪江。灵江水。击龙桥，方舆记：仙人翟君自峨眉山来系一龙于此。铜梁，见方舆记。九仙观，周保定三年置，图经云：县民冯庞二家共九女，得道白日仙。射江，郦道元水经注：涪江水东南合射江，故名。大弥江。龙潭，遇天旱，祈祷有应。广汉故城。蚕丝山，每上春七日，士女游于此山，以祈蚕丝。陈子昂墓。
◇遂州
晋太尉邓艾庙并墓。广山，每岁旱，投龙祈雨。青石山，九州要记云：此青石可以为罄。
◇果州
唐谢真人祠，唐贞元年中，谢自然于金泉山白日上。嘉陵江。宕渠城。三芭津。弹琴台，十道志云：左滨西汉水，丛薄蔚然，名相如琴台。司马相如故宅。玉华宫，本名碧落观，一名玄贞观。唐神龙中，见黄云赤雾凝然，翳前后三日，但闻斤斧之声，暨雾散云敛，有宫化出，上闻其事，赐今名。
◇资州
醮坛山，昔李阿真人修炼于此，后于蜀州新津上，其山无栖禽穴蚁。中江。苌弘祠，方舆记云：弘无辜受戮死而血碧，后人立祠。资中县城。资江。王褒墓。
◇普州
邓艾祠。凤凰山。安居水，中多鲤鱼。故老云，孟蜀尝取鱼于此，禁人采捕，当时号曰“禁溪”。
◇昌州
伍子胥庙。葛仙山，葛洪于山得仙。盐井。旧昌州城。
◇戎州
蜀江。伏犀滩，水经云：昔黄牛从溪出，上此崖化为石。青衣江，古有青衣国。滇池，汉书志：滇池县属益州郡。荔枝园，郡国志云：住施夷中，多以荔枝为业，园植万株树，收一百五十斛。石┺滩，其石峥。
◇泸州
泸峰，按寰宇记，泸津关有泸峰，高三千丈。汶江。支江。泸江。石门，有二立石，状若门。方山神祠，按华阳国志，方山神祠。方山。
◇合州
九炼山，唐道士任处华居此修炼，白日上。铜梁山，益部耆旧传云：昔楚襄王灭巴子，封庶子于濮江之南，号铜梁侯。云门山，蜀都赋云：指渠口以为云门。青石山，益州记云：昔巴、蜀争界不决，一朝密雾，石为之裂，于是州界始判。上有古神祠。嘉陵江。涪江。渠江。什邡侯城，汉封雍齿为什邡侯于此。
◇荣州
古夜郎国地。荣隐山，上有荣隐先生修道山。竹王祠，蜀记云：昔有女人于溪浣纱，有大竹流而触之，因有孕，生子，自立为王，以竹为姓。汉使唐蒙伐柯，斩竹王，土人因立祠。火穴，穴中时有炎火。古和义县城，山地产矿石，烹炼成铁。石龟洞，近夜郎国。
◇渠州
长乐津。应灵侯祠，后汉车骑将军冯绲也。宕渠山，方舆记云：一名大青山。八氵蒙山。渠江。流江古ク城，有古碑，文字磨灭。
◇怀安军
望帝祠。邓太尉祠，即邓艾也。金台山，华阳国志云：新都有金台山，水通于巴、汉。中江。栖贤山，益州记云：李八百游此，遂有栖贤之名。望蜀山。三江，山海经云：三江者，大江、中江、北江也。汶山郡有岷山，大江所出；崃山，中江所出；居山，北江所出；东注大江。金船，按寰宇记云：古有金船，沈江之东岸，民于水中往往见之。
◇广安军
渠江，一名渝水，源出渠州。羊山，故老传云：梁天监中，有居士栖隐其间讲诵，有山羊跪听。
◇富顺监
金川神庙，盖盐井神也，伪蜀封为金川王。圣灯山，有圣灯。俗言：灯见则封域宁谧，岁丰稔。神龟山。支江利济池，传云：用此水淋灰，则盐乾白而咸。

[book_title]○卷八
◇兴元府
旱山，十道志云：山傍有石牛，盖秦所造，以绐蜀者。宋范柏年对明帝曰：汉中惟有文川、武乡、廉泉、让水。帝嘉之。街亭，三国志：魏张与蜀将马谡战于此。龙蹊，按道家杂记：张鲁女浣于山，有雾蒙身，遂孕，耻之，投汉水死，殡于龙岗山顶，有龙子数来墓前，遂成蹊径。青城山。斗山，开山经云：斗山五穴，通昆仑诸山；中有千岁虾■，名“肉芝”，食之多寿千岁。樊哙台。美农台，汉中记云：太守桓宣登以劝农。韩信坛，汉书：齐戒筑坛，拜韩信为大将军。是也。扁鹊城，郡国志云：城下有泉，天旱以羊投中即雨。古胡城，蜀记云：汉张骞使匈奴，与胡妻堂邑父俱还至汉中，筑城居之，即此城也。甘亭戍，隋书志云：有关官。阳关，汉所立。箕山，有秦王猎池，冬夏不竭。郡国志云：郑子真隐于此山谷。又有丙穴。褒谷，蜀人使五丁所通道也。汉王城。氵尽口化，神仙诸化之一，咸平中敕赐。太宗御书藏于此。白马山，图经云：张衡于氵尽口乘白马仙。沔阳故城，汉志云：有铁官。西乐城，按方舆记：其城险固。张鲁城。汉高祖庙。唐公，碑略云：仙人唐公，城固人，为郡吏，有仙人与药，妻子、六畜倏然俱去，得专铭云“项伯家”。
◇利州
皇泽寺，有唐武后真容殿。按武士为利州都督，生皇后于此。望乡台。邓艾城。
◇洋州
唐天宝中，王钅共奏开清水谷路，复置华阳县，其年于太白山崖下山石壁得玉册，遂改为真符县。平阳城，汉中记：汉以南郑县之西乡封班超为定远侯，即此也。白公城，汉中记云：秦白起尝为汉中守。寒泉，汉中记云：秦唐公房师事仙人李八百，公房渴，八百以杖指崖，出涌泉即此。传登之者必加严肃，或喧哗立有风雷暴起，以此为名。
◇阆州
阆中古城，本张仪城也。又按郡国志云：秦惠王执巴子以归，分其地为三十县。玉台，唐刺史滕王常于此游息也。云台山，述巴志云：一名天柱山，上有池，宜五谷，无恶毒，可度灾。张道陵仙之山也。玉女池，在天目山上，有自生稻，王建命本州刺史收刈而进。鲜于通碑，颜真卿文。开明蚕丛。
◇剑州
阴平，三国志：邓艾自阴平阁道悬车束马，迳江油出大业。石牛道，按常璩国志，蜀王遣五丁引石牛入蜀，秦大夫张仪、司马错等从石牛道伐蜀，灭之。张恶子庙，华阳国志：梓潼有张恶子祠，土人岁上雷杼十枝，俗呼为“霹雳■”，形如织梭，水旱祈祷有应。邓艾庙。五妇山神祠，蜀记：秦王遗蜀美女五人，蜀王遣五丁迎女至梓潼，化为石。
◇巴州
古巴子国。七盘山，其县因山为名。白马穴。虎牙山。姜诗山。
◇文州
旧扶州城门，魏废帝西逐吐谷浑，讨定阴平，于此置邓州及邓宁郡，后改为宁州。隋为扶义郡，炀帝为同昌郡。唐初为扶州，大历中废。
◇兴州
青泥岭，山顶常有烟云霰雪，中严间有龙洞，其山岭上入蜀之路。神母墓，乡人欲窥，则巨蛇横道，莫能前。
◇蓬州
火井，按寰宇记，水涸时，以火投其中则焰出，移时方灭。古宕渠县城。后汉车骑将军冯绲冢，绲字鸿卿，巴郡宕渠人。
◇龙州
县本隶兴元府，皇朝平蜀割出，直申奏朝廷，仍属利州路。金牛驿，扬雄蜀土本纪云：蜀令五丁力士率置牛还成都，秦随牛伐蜀焉。百牢关，汉于此置关。れ冢山，禹贡云：岷、れ既艺，文是也。
◇夔州
春秋时，庸国之鱼邑。古楚宫，襄王所游，见寰宇记。白帝城山，公孙述□□。大仙庙，巫山神女祠也。白盐山。三峡山，谓西峡、巫峡，见方舆记。八阵碛，自然而成，在江水之中。滟预堆。赤甲城，见寰宇记。古信州城，梁置。
◇黔州
伏牛山，方舆记：山左右有盐井，州人置灶煮以充用。婆萝三王礼堂，令春秋祭祀。头山，按方舆记：山形似壶，马援曾战于此。三吾山，昔邓艾尝用师于此。巴江，又名白沙水。涪陵江。内江，水经云：即延江支津也。浪溪，有朗山，出野狼，眼在背上，能食诸兽，见郡国志。龙潭，祈雨有验。
◇达州
古通川县城，其一后魏恭帝立，唐移治ク城，遂废；其一在县东，即ク城也。古东关郡城。明通院，治宣汉盐井场。按寰宇记，地里名长腰咸，源在大江龙骨石窟中涌出。其俗，男女不耕蚕，货杂物以代钱。石城山，四面悬绝，见寰宇记。万顷池，图经云：楚公子黄歇所居之遗也。
◇施州
古沙渠县地。招抚蛮人盟誓庙，在边上，近高州界首。清江水，水经云：水色清，照十丈，因名。古业州，隋义宁二年置，唐贞观八年废。按黔中记，施王屯余址。
◇忠州
古巴子城，方舆记云：一名故石城。禹庙。景德观，图经云：前汉王方平得道之山。旧名仙都宫，咸平元年赐太宗皇帝御书一百二十卷，景德元年赐今额。屈原碑。平都山，按神仙传，后汉阴长生于此山白日天，有炼丹遗迹存焉。南宾县尉司，本伪蜀龙渠镇，属夔州，皇朝割属忠州，移南宾县尉于此。
◇万州
使君滩。龙女洞，水旱祷祠有应。高梁山，江源记云：尾东跨江，西首剑阁，东西数千里。又剑阁铭云：梁山，积石峨峨。
◇开州
灵洞，在州西南温井后山侧，唐广德初雷震而成，事见图经。神仙山，中有中仙宫，唐节度使章仇兼善琼置。鲤城山，四面峭绝，见寰宇记。
◇涪州
古涪陵郡城。汉枳县城。有石门二，东有石鼓，见周地图记。相思寺，图经云：石上有佛迹，状如履所迹践。宋元嘉中，僧法畅见之涕，思念大圣，于时道俗崇信，请立寺，号灵迹寺。罗浮山，连延入南海，见十道志。锦绣洲，按周地图记，在铜柱滩东，此洲能织练，故名之。横石山，按寰宇记，后汉岑彭破公孙述将侯丹于黄石，即此。铜柱滩，见周地图记。大石洞，水旱祈祷有应。涪江，一名巴江，一名涪陵。李陵益州记云：内江至关头滩，悬崖倒水，舟楫莫通。
◇渝州
昔周武王克商，封同姓为巴子，见地理志。古江州县城，巴中志云：张仪所筑。又汉县，属巴郡。白君山，旧经云：昔丘道成仙。七门山，在岷江。
◇云安军
博望滩，荆州记云：张骞奉使西域，于此覆舟。亦曰使君滩。唐杨云外尊师碑，在云宫，杜光庭文。
◇梁山军
木伪蜀屯田务，乾德中废，开宝三年升为军。高梁山。
◇南平军
无古迹。
◇大宁监
始宁郡，后周置，天和二年废入永昌郡。永昌郡城，按隋书地理志，后周置，寻废。咸泉。盐井。古永安郡城，在监郭之侧。

[book_title]○卷九
◇福州
九仙山，越王无诸九月九日尝宴于此，大石为樽尚存。越王山，即越王旧城中，有越王井。金崎江。鳝溪，溪大鳝长丈余。石鼓山。行山，郡国志云：闽县有行山，一名霍山，形似香钟。飞山，越王时，自海飞来。越王石，方舆记：常隐云雾，惟清廉太守乃得见，宋虞愿观见之。营头戍，越王所置。螺江，搜神记云：闽人谢端钓得异螺，因名之。香炉山，道士章寿于此学道。延平津有蛟龙害人，寿入水斩之。香炉山仙人坛，唐天宝七载置。仙游山，列仙霍童游处之所。本名霍童山，天宝中改之。峰上有坛，又有一小石瓮，中有水，味甚甘。峰南有石步廊、石堂，东复有石桥，跨涧，居人或时闻钟鼓之音。佛迹石，大盘石上有大足迹，昔有胡僧经此，云是佛迹。海坛山。石亢岭。大妃小妃山，故老云：越王葬溪岸大石上。
◇建州
黎山，郡之胜概也。梅福山，方舆记云：福炼丹于此，今有仙坛。茶山。
仙人洲，一名坠马洲，萧子开建安记云：梅真人上坠马于此。小松溪。玉清洞，图经云：晋世有渔者游潭中，见石室，额有金字云“玉清洞”，因前其庭。有人出曰：此司命之府也。渔者骇而退。萝笔山，俗云：江淹萝笔之所。武夷山。
汉祀山。浮石山。芹溪。子期山，建安记：华子期尝师角里先生，得隐仙灵宝之法，后居此山。湛炉山，图经云：昔湛王铸剑于其上，因而为名。九石潭。越王台。武夷山君庙。鸡岩，建安记：与武夷山相对，半岩有鸡窠焉。洞宫山，图经云：洞中有莲花石，又尝有人游之，获石龟、鹤、藤、竹、仙人绳。莲花峰。
◇泉州
夹山庙，每岁旱，祈祷多应，故祠祀特盛。岛屿在海中，上居民。晋江。乐洋江。放生池。天水淮，唐太和三年刺史赵所开，长二百三十步。尚书塘，唐刺史赵昌置，号常稔塘，昌后为户部尚书，镇南海，因改名。赵淮，在晋江县西一百步，刺史赵所开，长二百三十步，阔一十六步。飞阳神庙，晋太康年，夜有雷电起于庙庭，明已移于江北，故曰飞阳庙。延福寺，中有西峰，即唐徵君所处，有石砚、石器等并存，并有石篆题曰“高士峰”。佛迹山，上有足迹，故老相传以为佛迹。金鸡山，昔常有金鸡见于上。蕉山。桃林溪。九窦山。卧龙山。三髻山。屿山，在海中。锦田山。越王山。唐翰林学士韩墓。
◇南剑州
演仙山，图经云：仙人演氏炼丹于此。演仙水。天阶山，萧子开建安记云：山下有宝华洞，即赤松子采药之所。金泉山。石帆山。落星穴，建安记云：晋义熙年，长星堕其处为此穴也。并榈山，上有天柱石，不生群木，有径号走马埒，石上仙人马迹存焉，中多产并榈木。七台山。
◇汀州
至道宫，唐开元一十八年置，本名开元宫，内有明皇真容，皇朝改今额。灵蛇山。鸡龙山。{襄}荷岭。九龙水。寅湖。勤江溪，或曰龙潭，岁旱，祈祷多应。
◇潭州
苦竹溪。九侯山。天公山，阴晦则闻箫鼓之声。藿溪。双髻山。罗溪。董奉山，仙人董奉游此，石上琴台、丹灶犹存。牛岭。龙溪。马岭。
◇邵武军
九龙观，唐贞观中，九龙见于陂池，各有天尊驭之。长图写以闻，遂置观。
高平苑，建安记云：越王校猎之所。乌君山，山顶有二石，各十丈，苍黑，间叶分枝，状如双蔓，谓之“双石”。鸣铙山，图经云：越王无诸尝畋猎于此，鸣铙载旗，因以名焉。龙门溪。
◇兴化军
壶公山，昔有人隐于此，遇一老人引于绝顶，见宫阙台殿，云此壶中日月也。
九仙山，何氏兄弟九人栖此登仙。九鲤湖。壶公庙。
龟山，院图经云：僧无了尝隐于此，遇一神龟，蹑四小龟而行，无了异之，遂居其地为院。
大飞山，山地本平湖数顷，一夕风雨暴至，旦见此山耸峙，因名焉。飞乌溪。大目溪。百丈岭。百丈溪。转水台，在百丈溪山岩下，有水，或岁旱，居人壅之回流入城，即应期澍雨。
◇广州
南越王墓，南越志云：尉佗葬于此。南海广利王庙。王仙□菖蒲，因菖蒲涧为名。番山，山海经云：桂林八树，在贲禺东。贲禺，即番禺也。禺山，吴录云：尉佗葬。灵洲山，南越志云：肃连山西有灵洲。郭璞云：南海之间有衣冠之气，即斯地。罗浮山。凤水，自高流下，巨石激散，如凤舞之形。贪泉，晋刺史吴隐之饮而成诗，即此泉。菖蒲涧，有菖蒲丛生于涧中，一寸九节。浮练洲，有白沙，望之如练。荔支洲，南越志云：其上多荔枝。琵琶洲，图经云：形若琵琶。万岁井、千秋井，皆都督刘巨置。牛潭，昔有渔人见金牛自水而出。废番禺县。鼓门，广州刺史周敞采龙山木杰门鼓，一给桂林郡，一给交州，击则二鼓相应。五羊城，南越志：昔有五仙人骑五色羊至此。贪泉碑，唐陈元伯文。会仙观，记云：何仙居此食云母，唐景龙中白日仙。白水山。杯渡山，世传杯渡禅师渡海来居此山。珊瑚洲，昔有人于海中纲得珊瑚。紫溪水。金芝岩，旧记云：唐开元中于此获灵芝。龙磨角石，相传云：每春有龙于上磨角，新旧迹存焉。金钅巢潭，秦时昆仑贡犀牛，带金钅巢入此潭。葛洪丹井。任嚣墓，汉南越尉。
◇韶州
唐张九龄庙。芙蓉山，郡国志云：汉末，道士康容仙于此。灵鹫山，山似天竺灵鹫山，因名。桂山，上多菌桂。玉山，昔有人得玉璞于此。莲花岭。韶石，郡国志云：舜尝登石，奏韶乐。浈水。桂水。曹溪水。张九龄宅。灵池山，有碑云：开山和尚灵震于山顶开池。仙人石室。昌山，士庶嬉游。唐武德中，夜有星如银，坠于山顶。锦石。
◇循州
白鹿山，唐开元中，有白鹿游于罗浮山。博罗山，郡国志：循州有博罗山，浮海而来，博着罗山，故名。龙川江，有龙穴，潜通于海。大万湖。
◇潮州
越王走马埒。古义昭县。凤凰山，南越志为翔凤山，一名凤皇。金城山。恶溪水。揭阳楼，唐刺史韩愈建。
◇连州
桂阳山，旧名灵山，唐天宝中改。方山，与九疑相对，高下相等。贞女峡，荆州记云：秦时有女子化为石，在东岸穴中。湟水，汉路博德讨南越，出桂阳，下湟水。古连州城。阳岩山，日出先照此山。安乐水。二桃水，源出桃泉山。山梯，山经云：山高偏见四野，因名。
◇贺州
橘山，上有名橘树。临贺水。白云观，图经云：张天师于此上仙。仙溪水，多菖蒲。龙溪水。是陂龙水，郡国志云：鱼登此门化为龙，不过者曝鳃黠额。桂岭山，山多桂竹。萝水。
◇封州
骐ら山。白马山，有巨石，上如马。西江，源出邕州。封口水。忠谠山。猿居山，多猿。忠谠水，源出忠谠山。
◇端州
端溪，州以此溪名。至道观，本名白鹤观，至道中改。石室山，以其下有石室。歌乐山，风起声如音乐。古鹄奔亭，搜神记曰：汉何敝为交趾刺史，行部宿此。夜半，有妇人称冤。敝命掘之，有双鹄奔出。
◇新州
思龙水，源出思龙山。氵索水。
◇康州
陆贾庙。利人山，亦名香山。吴录云：端溪山有五色石，石上多香草，俗谓香山。端溪水。石斛山，山出石斛。
◇南恩州
龙鼍山，郡国志云：山有龙鼍水。昆山。仙人石，郡国志云：又名仙人床。金鸡石，出郡国志。昆水，源出昆山。朱华谷。
◇梅州
西洋山。程江，昔程文家此江口，乡里推服，州为上言，遂以为程乡。六目池，按图经云：有六目龟游于池。
◇南雄州
贞仙二女祠，图经云，秦时二女子避地于此，得道飞仙。大庾岭。龟湖山。浈昌水，齐范云为始兴太守，至此赋诗云：且汲修仁水，不饮斜阶流。楼船水，汉杨仆为楼船将军，出豫章，下浈水，即此。梵云寺。
◇英州
望夫冈，昔有人南征，其妻于此登望而死。鸣弦峰，图经云：舜南巡，援琴于此，峰南有薰风亭。沱水，尔雅云：江有曲水曰沱。尧山，始兴记云：尧南巡经此山。浮云岭。熊耳岭，状如熊耳。古衡州城。白鹿山，始兴记：晋张方为含光令，有德化，感白鹿群游。
◇惠州
无古迹。
◇桂州
訾洲亭石记，唐柳宗元撰。隐山。独秀山。阳江。白石水。颜延之宅。唐李袭志为桂州总管。齐裴昭明为始安内史。唐李靖为岭南道安抚使，平蛮颂碑。草书岩，唐有僧名云，学王羲之书，居此。乳洞，垂乳万数，其色湛然。楚王城。橄榄山。翠眉山。凤凰山，唐初有凤皇栖其上。越王庙，即佗也。
◇容州
牛山，方舆记云：石如牛。昆仑水。都峤山，即洞天之一也。石抱山，方舆记云：山多竹木，葱翠如抱。旧绣州城。勾漏山，即洞天之一也。鬼门关，汉伏波将军马援讨林邑蛮，路由此，立碑，石龟尚在。古铜州城。勾漏县城。射炉山，形如香炉。箫韶山，常闻乐声。
◇邕州
苦竹山，多苦竹。郁水。邕水。银瓮，昔有仙人居是岩，炼药既成而去，遗此瓮，人或上山观之，则失其处，及下瞻望，复见之。石鱼，在江滩下，有石壁，壁上有鱼形。仙人床，在左江溪洞临流山上岩中，往来舟人咸望见之。昆仑山。石燕山，故老传云：天欲雨，其中石燕皆飞焉。
◇象州
象山旧城。旧县城。龙泉台，春夏冷，秋冬温。古长风城。旧州城。雷江古城。仙岩山，中有涌泉，经冬不竭。仙人山，有仙人换骨函在。穿山，有穴，南北相遇。汉马援获白鹿，因立此州。象山，其形如象。居鹿山，天欲雨，云气如鹿。阳口溪水。龙泉水。雷山，每雷雨，皆从此山而起。仙人岭，岭表记云：象州武仙县旧有神人聚集高山，羽驾时见。大藤溪。郁林水。旧桂林县城。思玉山。雷江。古郎城，在古郎山，因名。
◇融州
蓉山。筒岭。真仙崖，岩洞中有白石，高丈余，如天尊像，道服霞披俨然。本名灵岩山，咸平元年改今名。鸬鹚山，多鸬鹚。浔江。真仙岩溪。武阳江。古龙溪水。
◇昭州
开元观，有唐明皇帝御容。目岩山。荔浦水，源出桂州荔浦县。平乐水。乐州城。银殿山。甘岩山，有泉甘美。龙母庙，苍梧郡有媪，因浣得卵，大如斗，贮器中，浃旬有物如守宫出焉。秦始皇闻之曰，此龙子也，乃具礼聘之。媪恋土不乐。及媪殒，因立庙。
◇梧州
火山，岭表录云：每三五夜一见于山顶。鹤奔冈，汉太守刘曜尝凿断冈，有双鹤飞去。班石，舆地志云：广信县东有孤岩，有班石，皆五色。桂江。三江，郡国志云：州有朱丘临水，南枕广江，左带郁江，谓之三江。鳄鱼池，搜神记云：扶南王范寻常养鳄鱼十头，若有犯罪者，投与鳄，不噬，乃赦之。
◇藤州
龙母庙，图经云：昔有温姥，后人立庙。
◇龚州
石人山，每亢阳，祈祷有应。在子州，上有黑石状人。
◇浔州
思灵山。石鹿山，有石如鹿。师子山，状如师子。浔水。郁江。思苑水。
◇贵州
南山，在郁林县南，故老相传葛仙翁于此炼丹。龙马山，状如马。文章岭，以山石文，故名。石牛，郡国志云：岁旱，民割牲取血以和泥，涂牛背，祀毕即雨。郁林石。龙山。府城，俚人藤氏。
◇柳州
仙人山，有石形如仙人。乌岩山。龙壁山。浔江水。龙江水。罗池。罗池侯庙碑，唐吏部侍郎韩愈文。伏波将军庙，即汉马援也。
◇宜州
玉虚观。会仙山，常有紫云、玄鹤乘空而下，止于此山，如神仙之会。龙江，相传江道如龙。高峰山，昔有陆猿仙隐于此山。
◇宾州
贞翠亭。壁仙亭。古漏关。钱山，图经云：昔有居人蒇铜钱于此。宾水。古漏水，经古漏山，因名。镆耶山，昔得古剑于此。
◇横州
乌蛮山，昔有乌蛮人居此。登高岭，九月九日居人置酒聚乐于此。香桷山，傍有稻田。
◇化州
三江水。灵山，昔士俗尝闻山上有音乐声，遂名。陵山，昔有乡人姓陵居此。特思山。水。大海。水月台。
◇高州
射狼山，图经云：有人于山中射得白狼。高凉山。龙湫山，下有泉，邑人置龙湫庙。潘山，昔有方士潘茂于此炼丹。仙山，藩茂于此仙。方舆记：故潘州。
◇雷州
威化雷公庙，岭表异录云：雷州之西有雷公庙，每岁配率造连鼓、雷车，置庙内，有以鱼彘肉食者立为雷震，人皆畏惮。擎雷水。陷湖，图经云：本陆地，陷为湖。贞女台，故老传云：昔有女子父母殁后独居此。
◇白州
宴石山。二角山，二峰角立，因名。蟠龙山，形蟠屈如龙。大江，源出容州大容山。博白水。马门滩，马援南征，以江流迅激，舟楫不通，乃疏作尽去其石。余有二巨石，双立若门，因谓之马门，如奔马。温汤。绿珠宅基。
◇钦州
钦水。罗浮水。罗浮山，见隋书。
◇郁林州
寒山，南越王尉佗遣人入山采橘，经七日方回，问其故，云山中大寒，不得归，因名。独莲山，上有池，中有莲。渐大山。郡国志云：党州山北渐大，状如塔，一名宝塔山。鬼门关。郡国志云：在牢州界。谚云，若度鬼门关，十去九不还。言多瘴也。罗望江。故牢州城。故党州城，郡国志云：在党州界，即古城。黄都山，昔有樵夫迷路，见五黄衣黄冠语曰，吾都此山。
◇廉州
开元宫。狼头山，方舆记云：昔南越王尉佗屯军于此，舂谷而如山。北龙山，其形似龙，山从北来。五黄山，有樵者迷路，见五人黄冠朱颜相与谈笑，指示迷者得归。苏磨桥，见南越志。明月溪。绿云溪。珠池，郡国志云，合浦海曲出珠，号曰珠池。合浦水，方舆记云：去合浦八十里有围州，其地产珠。古城，在古廉州西南，即汉孟尝为太守还珠之处。古城，在古廉城东，宋太始中，陈伯绍获青牛之处。
◇琼州
汉朱崖儋耳郡地。黎母水，源出黎母山。龙眼水，在琼山界。龙母庙，事见昭州。焚ズ。小江水，旧经：水即汉将平儋耳焚ズ船之处。连延水，在琼山县界。
◇昌化军
景星观，唐乾封中置。伏波王庙，即汉马援也。天庆观，大中祥符四年置。师子石，形如师子。昭山。黎母山水。昌化石，云极灵异，祈祷多应。
◇万安军
唐贞观中，崖州都督、云南公冯世接分所部文昌县地，立为此州。
◇朱崖军
开宝中，准敕改今名。

[book_title]●宋史王存传
王存字正仲，润州丹阳人。幼善读书，年十二，辞亲从师于江西，五年始归。时学者方尚雕篆，独为古人数十篇，乡老先生见之，自以为不及。
庆历六年，登进士第，调嘉兴主簿，擢上虞令。豪姓杀人，久莫敢问，存至，按以州吏受赇，豪赂他官变其狱，存反为罢去。久之，除密州推官。修洁自重，为欧阳、吕公著、赵所知。治平中，入为国子监直讲，迁秘书省著作佐郎，历馆阁校勘、集贤校理、史馆检讨、知太常礼院。存故与王安石厚，安石执政，数引与论事，不合，即谢不往。存在三馆历年，不少贬以干进。尝召见便殿，累上书陈时政，因及大臣，无所附丽，皆时人难言者。
元丰元年，神宗察其忠实无党，以为国史编修官、修起居注。时起居注虽日侍，而奏事必禀中书俟旨。存乞复唐贞观左右史执笔随宰相入殿故事，神宗韪其言，听直前奏事，自存始也。
明年，以右正言、知制诰、同修国史兼判太常寺。论园丘合祭天地为非古，当亲祠北郊如同礼。官制行，神宗切于用人，存请自熙宁以来群臣缘论事得罪，或诖误被斥而情实纳忠非大过者，随材召擢，以备官使。语合神宗意，收拔者甚众。又言：“赦令出上恩，而比岁议法治狱者，多乞不以赦降原减。官司谒禁，本防请托，而吊死问疾，一切杜绝，皆非便也。”执政不悦。
五年，迁龙图阁直学士、知开封府。京师并河居人，盗凿汴是以自广，或请令培筑复故，又按民庐侵官道者使撤之。二谋出自中人，既有诏矣。存曰“此吾职也。”入言之。即日弛其役，都人驭呼相庆。进枢密直学士，改兵部尚书，转户部。神宗崩，哲宗立，永裕陵财费，不逾时告备，宰相乘间复徒之兵部。太仆寺请内外马事得专达，毋隶驾部。存言：“如此，官制坏矣。先帝正省、台、寺、监之职，使相监制，不可徇有司自便，而隳已成之法。”元初，还户部，固辞不受。二年，拜中大夫、尚书右丞。三年，迁左丞。
有建议罢教畿内保甲者，存言：“今京师兵籍益削，又废保甲不教，非国家根本久长之计。且先帝不惮艰难而为之，既已就绪，无故而废之，不可。”门下侍郎韩维罢，存言：“去一正人，天下失望，忠党沮气，谗邪之人争进矣。”又论杜纯不当罢侍御史，王观不当罢谏官。
四方奏谳大辟，刑部援比请贷，都省屡以无可矜恕却之。存曰“此祖宗制也。
有司欲生之，而朝廷破例杀之，可乎？”又言：“比废进士专经一科，参以诗赋，失先帝黜词律、崇经术之意。”河决而北几十年，水官议还故道，存争之曰：“故道已高，水性趋下，徒费财力，恐无成功。”卒辍其役。蔡确以诗怨讪，存与范纯仁欲薄其罪，确再贬新州，存亦罢，以端明殿学士知蔡州。始，存之徙兵部，确力也。至是，为确罢，士大夫善其能损怨。岁余，加资政殿学士、知扬州。扬、润相去一水，用故相例，得岁时过家上冢，出赐钱给邻里又具酒食召会父老，亲与酬酢，乡党传为美谈。
召为吏部尚书。时，在廷朋党之论浸炽，存为哲宗言：“人臣朋党，诚不可长，然或不察，则滥及善人。庆历中，或指韩琦、富弼、范仲淹、欧阳为党，赖仁宗圣明，不为所惑。今日果有进此说者，愿陛下察之。”由是复与任事者戾，除知大名府，改知杭州。
绍圣初，请老，提举崇禧观，迁右正议大夫致仕。旧制，当得东宫保薄，议者指存尝议还西夏侵地，故杀其恩典，既而降通议大夫。存尝悼近世学士贵为公卿，而祭祀其先，但循庶人之制。及归老筑居，首营家庙。建中靖国元年，卒，年七十九。赠左银青光禄大夫。
存性宽厚，平居徇恂，不为诡激之行，至其所守，确不可夺。司马光尝曰：“并驰万马中能驻足者，其王存乎！”

[book_title]●诸书题跋
１、《郡斋读书志》卷二下
《九域志》十卷
右皇朝王存被旨删定，总二十三路，京府四，次府十，州二百四十二，军三十七，监四，县一千一百三十五。
２、《直斋书录解题》卷八
《元丰九域志》十卷
知制诰丹阳王存正仲、集贤校理南丰曾肇子、开官制所检讨邯郸李德刍等删定，总二十三路，四京，十府，二百四十二州，三十七军，四监，一千一百三十五县。
３、《玉海》卷一五
《熙宁九域志》
熙宁八年七月十一日辛丑，诏三馆秘阁删定九域图。以都官员外郎刘师旦言：今九域图自大中祥符六年修定，至今涉六十余年，州县有废置，名号有改易，等第有升降，所载古迹有出于俚俗不经者，乞选有地理学者重修。乃命集贤校理赵彦若、馆阁校勘曾肇充删定官。彦若辞。复命光禄丞李德刍删定，而知制诰王存审其事。既而上言，以旧书不绘地形，难以称图，更赐名九域志。壤地之离合，户版之登耗，名号之升降，镇戍城堡之名，山泽虞衡之利，皆著于书。（始四京，终化外州。）道里广轮之数，昔人罕得其详，今一州之内，首叙州封，次及旁郡，彼此互举，弗相混淆。总二十三路，京府四，次府十，次州十，州二百四十二，军二十七，监四，县一千一百三十五，为十卷。（曲阜集有进表。）会要：元丰三年闰九月，延和殿进呈。六年闰三月，诏镌。八年八月，颁行。十卷。
《熙宁都水名山记》
熙宁八年七月四日甲子，右谏议沈立上都水记二百卷，名山记一百卷。（诏奖之。）书目：职方机要四十卷，大观中晋原丞程纟寅撰。纟寅案新、旧九域两书，上据历代诸史地志，旁取左传、水经注释，并通典言郡国事，采异闻小说，纟由次为书。
《元丰郡县志》
绍圣四年九月十七日，兵部侍郎黄裳言：今九域志所载甚略，愿诏职方，取四方郡县、山川、民俗、物产、古迹之类辑为一书，补缀遗缺。诏秘省录山海经等送职方检阅。大观二年四月二日，详定九域图志强渊明上言续修其书，诏四方以事来上。（宣和罢书局，不及成。）
４、《曲洧旧闻》卷五
本朝《九域志》，自大中祥符六年修定。至熙宁八年，都官员外郎刘师旦言：自大中祥符至今六十年，州县有废置，名号有改易，等第有升降，兼所载古迹有出于俚俗不经者，乞选有地里学者重修之。乃命赵彦若、曾肇就秘省置局删定，今世所刊者是也。崇宁末，诏置局编修，前后所差官不少，然竟不能成。
５、《元丰九域志》跋
右元丰九域志十卷，系从宋刻摹本钞得者，中亦不无阙文，然首尾备具，因取各本参校，分注其下。其曰江本者，则采集遗旧书江南书局所进本；曰浙本者，浙江书局所进本也。江本殊多脱误。又有嘉定王氏本，与浙本多同，惟首无阙卷。朱竹先生谓昆山徐氏所藏宋椠本失四京第一卷，而府、州、军、监均有古迹一门，盖民间流行之书，今浙本正复如此，其题辞称新定九域志。考王伯厚玉海所载有云：“绍圣四年九月十七日，兵部侍郎黄裳言：‘今九域志所载甚略，愿诏职方，取四方郡县、山川、民俗、物产、古迹之类，辑为一书，补缀遗缺。’诏秘省录山海经等送职方检阅。大观二年四月二日，详定九域图志强渊明上言续修其书。诏四方以事来上。宣和罢书局，不及成。”知今本之有古迹及元丰以后之以州升府而皆书某府者，正当日续定而未经呈进之本也。善乎刘知几之言曰：“城池旧迹，山水得名，皆传诸委巷，用为故实，鄙哉。”则朱氏所谓民间流行之书者，其意固别有在矣。是书流传颇罕，即藏书家如徐兴公、钱遵王之属皆不著于录，乃付之梓人以广其传，其鄙见所及间有可备讨论者，亦为条系卷末。昔胡身之注通鉴，其释唐末五代地理资是书为多，故今所考核亦多徵胡注。第胡于通鉴卷二百七十二注云：“九域志于大梁注及滑州注其道里远近自有微差者，今不敢轻改，因两存之，中间若此类颇多。”则亦以见古人著书每并存异说，以待参检，而疑事毋质尤为吾人读书之要务也。又沈存中言熙宁中废并天下州县，迄八年凡废州、军、监三十一，县一百二十七。其所列如万州，如富顺监、雅州之荣经县，志俱不言熙宁中曾废，象州之武化，并不言曾有是县。然志于河中注有庆成军，谓废于熙宁元年，而沈不数；又如广之四会、秦之长道、辰之麻阳，俱于熙宁中改隶，而沈乃列之废县。盖互有不照云。乾隆四十九年八月十六日桐乡
冯集梧识
甲辰之岁，校元丰九域志刻之。今夏晤海宁陈君云曾得影宋刻钞本九域志，盖为钱遵王家藏书，与余校刻本不无异同，亟借以来，旋又借得海丰查氏所藏钞本，与所云钱氏本织毫莫二，其脱叶数处及第九卷之误入古迹三条，并多有之，知为同出一本，乃取刻本重校一过，得若干条，即以钱本标目，补系各卷之后，而讨论所及，颇有前所未及者，亦依次附列之。昔人谓校书之难，比于扫落叶，况耳目浅陋，岂能免疏谬之诮。余既喜见此本，足以补向之不逮，则又安知异日不更有补今兹之不逮者乎。陈君字仲鱼，多闻嗜古，于是书有书后一篇，其论黎阳大亻丕山据本志、复据宋史及文献通考，谓蔡氏书禹贡传不当以黎阳县系今通利军，此诚王厚齐未经论及者。惟是南宋人著书，所言今某军某州某县，其地多半已非宋有。夫昭代故土，岂容置之不论？然窃谓宜云本朝某军某州某县，而不当云今某军某州某县也。因陈君语，并及之。乾隆五十三年戊申八月冯集梧又识
６、《跋元丰九域志》
《九域志》十卷，元丰中，丹阳王存正仲被旨兴曾肇、李德刍共撰。曩见宋椠本于昆山徐氏，失四京第一卷，次卷亦多阙文，特府、州、军、监、县均有古迹一门，盖民间流行之书，而此则经进也，故晁公武读书后志有新、旧九域志之目。其进表上陈“文直笔核”，洵不鬼乎？其言者宋椠字小而密，斯则格纸轩朗，便于老眼览观，极为可喜，抄而插诸架。德刍别有元丰郡县志三十卷，图三卷，载宋艺文志。小长芦八十一老人彝尊手识。（朱彝尊撰，载曝书亭集卷四四）
７、《新定元丰九域志序》
宋王正仲元丰九域志十卷，余于乾隆乙巳钞得之，逾年，复得桐乡冯太史（集梧）新雕本，用相参校，庶几完善。今年，又从海宁吴槎客（骞）所借得新定元丰九域志，卷帙无异，唯其中兼载古迹为不同耳，然亦无方舆纪要之详，至各县下，前书兼载山水，而此不录，前辈秀水朱锡■谓此乃民间流行之本，理或然也。其去正仲时，当不甚远，因并钞之，亦得以正前书之误字，且及于宋史地理志焉。乾隆五十有二年孟夏既望，东里庐弓父书于钟山书院之须友堂，为余传录者，小门生江宁王友仁也。（卢文绍撰，载抱经堂文集卷四）
８、《元丰九域志跋》
右元丰九域志十卷，其撰书之始，未详见竹题跋。宋代舆地之书，各有命意，如太平寰宇记则专载宋初沿革，舆地广记则专载神宗时沿革，宋史则专载政和时沿革，合三书考之，府、州、军、监每相符合，故知地学之难也。此书所载沿革则自宋初迄元丰时，可补证诸书之缺误；至其各县下载及山川、古迹，寥寥数语，则本隋书及元和郡县志、新唐书地理志体例，不可轻议也。太平寰宇记亦载地之四至，而不及此书之详，宋代镇砦及铜铁监之制，此视宋史为核，五代沿革亦薛、欧二史所不及，土贡亦多于通考、宋史篇，惟羁縻州所载，视他书恨略耳。吴志伊博极群书，撰十国春秋地理表，而于扬吴之地理沿革，抚州节度之废置，不及详载，岂未详阅此书耶？曲洧旧闻谓九域志终未修成，王伯厚为宋末人，著诗地理考多引其言，则是书在南宋时固为成书也，惟伯厚地理考内引九域志甘棠树之类，今本无之，似非宋代原本矣。（程晋芳撰，载勉行堂文集卷五）
９、《元丰九域志跋》
乾隆五十二年九月，在京师，有持书目出售，中有元丰九域志十卷，下署钱遵王影宋钞本，因购之。考读书敏求记不著于录，惟于太平寰宇记云，此书较详于九域志，或当日曾有其书，未及著录与。书中凡遇“本朝”、“皇朝”字，俱空一格，其为影宋本无颖，虽间有缺文，而楮墨精良，缮写工整，洵堪宝玩。朱竹检讨跋寰宇记，云不若九域志之简而有要，与敏求记之言相反，前人所见各有不同。竹又跋九域志，云昆山徐氏所藏宋椠本九域志，失四京第一卷，而府、州、军、监均有古迹一门，盖民间流行之书。今此本无古迹一门，惟福建路兴化军后及广南路南海郡、柳州龙城郡后存古迹三条，岂偶有缺叶，而别取民间流行本以补入邪？困学纪闻引九域志沧州有汉武台，今本无之，亦古迹中语。玉海载绍圣四年及大观二年皆有上言续修九域志之事，“宣和罢书局，不及成”，然则王氏所见者正当日续定而未经进本也。是书流传颇罕，近日桐乡冯编修集梧重为刊布，云从宋刻摹本钞得者，亦有缺字，常取江南、浙江书局所进本参校分注其下，又援引它书，核其异同，条系每卷之末，考订精详，庶称善本，因取以相校，其缺字互为补之，终未能全。至如襄邑，京东南二百七十里，钞本有“南”字，与通鉴卷二百八十一注引志合；秦上州非“奉上州”，与唐书地理志、太平寰宇记合；袭州非“龚州”，与新唐书地理志、太平寰宇记合；令州非“今州”，与旧、新唐书地理志合：此类不可悉举，皆刻本显误，而编修按语之所存而未改者也。其最异者，卫州黎阳县下刻本仅“州北二里”四字，钞本则云“州东北一百二十里，四乡，卫、苑桥二镇，有大亻丕山、枉人山、黄河、永济渠”凡二十七字，因思禹贡“东过洛，至于大亻丕”，蔡传曰今通利军黎阳县临河有山，盖大亻丕山也，即指此。按志，端拱元年，以澶州黎阳县建通利军，熙宁三年废入卫州，当云今卫州黎阳县。困学纪闻云：蔡氏禹贡传曰鸟鼠，地志在陇西首阳县西南，今渭州渭源县西也，此以唐之州县言，若本朝舆地，当云今熙州渭源堡；又曰朱圉，地志在天水郡冀县南，今秦州大潭县也，按九域志，建隆三年，秦州置大潭县，熙宁七年，以大潭县录岷州，今为西和州，当云西和州大潭县。谓熙州渭源堡与志合，岷州之为西和州，盖在元丰以后，而黎阳县一条，王氏亦未之论及，不觉跃然起曰：地志之有益于经学若是，向微此足本将何由订正乎？今河南县东有大亻丕山，亦名黎阳山，若就此日言之，当云在河南卫辉府县矣。尝谓天文似难而实易，地理似易而实难，以其沿革无定也。是志仍元和郡县志之例，并列四至八到，又于户口之数，土贡之物，山镇之名，一一登载，而不及人物，观其上表实取法禹贡、周礼，始知竹所称简而有要，为不可易万季。野徵君云，诜一统志奚必及人物，人物自有史传诸书，阎百诗、徵君评困学纪闻，尝称述其说，惜乎不爰及是志为例，然潜邱记录王存上表一则，则其服膺亦可想见，若遵王固未足以语此耳。校订既完，遂记诸简末。是年冬十有一月既望，书于宣武门外之藏海小庐。（陈撰，载简庄缀文卷三）
１０、元丰九域志跋
此归安吴胥石先生所校也。严九能书五代史记纂误补后云，胥石先生所校元丰九域志，最平生用意之作，畀人刻之，不存己姓名。又吴胥石先生墓讠志铭云，先生之居京师也，朝贵岁致币物，乞代作诗文，初不少靳至，乞其校定之书，刻以行世，削先生姓名，友朋知其事者，为之呼愤，先生弗校也。是冯氏此书实出胥石先生手，微九能记此事，后世其谁知之。（王国维撰，载观堂别集补遗）
１１、《四库全书总目提要》卷六八史部二四地理类一
元丰九域志十卷，（两江总督采进本。）宋承议郎、知制诰丹阳王存等奉敕撰。存字敬仲，丹阳人，登进士第，调嘉兴主簿，历官尚书右丞，事迹具宋史本传。初祥符中，李宗谔、王曾先后修九域图，至熙宁八年，都官员外郎刘师旦以州县名号多有改易，奏乞重修，乃命馆阁校勘曾肇、光禄丞李德刍删定，而以存总其事，以旧书名图而无绘事，请改曰志，迄元丰三年闰九月书成。此本前有存等进书原序，称：“国朝以来，州县废置与夫镇戍城堡之名，山泽虞衡之利，前书所略，则谨志之。至于道里广轮之数，昔人罕得其详，今则一州之内，首叙州封，次及旁郡，彼此互举，弗相混淆。总二十三路，京府四，次府十，州二百四十二，军三十七，监四，县一千二百三十五，为十卷。王应麟称其文见于曲阜集，盖曾肇之词也。其书始于四京，终于省废州军及化外、羁縻州，凡州县皆依路分隶，首具赤、畿、望、紧、上、中、下之名，次列地理，次列户口，次列土贡。每县下又详载乡镇，而名山大川之目亦并见焉。其于距京距府、旁郡交错四至八到之数，缕析最详，深得古人辨方经野之意，叙次亦简洁有法，赵与■《宾退录》尤称其土贡一门备载贡物之额数，足资考核，为诸志之所不及，自序所称“文直事核”，洵无愧其言矣，其书最为当世所重。民间又有别本刊行，内多古迹一门，故晁公武读书后志有新、旧九域志之目，此为明毛晋影钞宋刻，乃元丰间经进原本，后藏徐乾学传是楼中，字画清朗，伪阙亦少，惟佚第十卷，今以苏州朱焕家钞本补之，仍首尾完具。案张氵昊云谷杂记称南渡后，闽中刊书不精，如睦州，宣和中始改严州，而新刊九域志直改为严州，今检此本内，睦州之名，尚未窜改，则其出于北宋刻本可知。近时冯集梧校刊此书，每卷末具列考证，其所据亦此本也。
１２、《四库全书总目提要》卷七二史部二八地理类存目一
新定九域志十卷。（浙江汪启淑家藏本。）此书与王存等所撰元丰九域志文并相同，惟府、州、军、监、县下多出古迹一门，详略失宜，视原书颇为芜杂，盖即晁公武读书后志所云新本，朱彝尊跋以为是民间流行之书也。首卷四京及京东东路俱已阙，次卷亦有讹脱。彝尊曾见昆山徐氏家藏宋椠木，所纪阙文，与此本同，盖即从徐氏录出者。张氵昊云谷杂记称南渡后，闽中刻九域志，误改睦州为严州，今检毛晋家影钞九域志旧本，“睦”字未改，而此本已作“严州”，足知其出于南宋闽中刊本，而古迹一门当即其时坊贾所增入矣。王士祯居易录载所见九域志与此本合，而误以为即元丰经进之书，则亦未见王存原本也。
１３、《郑堂读书记补逸》卷一一
元丰九域志十卷，（德聚堂冯氏刊本。）宋王存等奉敕撰。（存字敬仲，丹阳人，登进士第，历官尚书右丞。）四库全书著录，郡齐读书志、通考、宋志俱作九域志，惟书录解题作元丰九域志，殆“元丰”二字，其后所加也。前有进书原序，大略谓：宋自天禧以后，历年滋多，事有因革，以今淮昔，损益实多，而稽地理者，猎以唐之十道图、本朝之九域图从事，有司建言，乃诏臣肇、臣德刍，撰次于秘阁，而臣存实董其事，缀缉大体，略仿前书，旧名图而无绘事，乃请改曰志。郡名之下旧附以氏族所出，以禹贡、周官考之，皆无其文，且非当世先务，兹不复著。其云肇者，谓集贤校理南丰曾肇；德刍，谓官制所检讨邯郸李德刍也。考宋志，李氏别有元丰郡国志三十卷，图三卷，盖亦精于地理者。是书始于四京，次及京东以下各路，终于省废、化外、羁縻诸州，于地理、户口、土贡以及州县之等第，无不备载，叙述简括，条理井然，而体例详于元和、太平二志，宜为当时所重也。此本乃桐乡冯鹭庭（集梧）从宋刻摹本钞得重刊，中亦不无阙文，然首尾备具，与提要所载本同，鹭庭复取各本参校，分注其下，至于己见所及，间有可备讨论者，亦为条系于各卷之末云，其目录后，有鹭庭识语。
１４、《四库全书总目提要补正》卷二一地理类一
元丰九域志十卷。又有别本刊行，内多古迹一门，故晁公武读书后志有新、旧九域志之目。此为明毛晋影钞宋刻，乃元丰间经进原本。
丁氏藏书志有校钞宋本新定九域志十卷，云：“晁氏读书后志载九域志有新、旧二目，别本刊行者多古迹一门，此有之，殆别本欤？而四库提要云，此为毛晋影钞宋刻，乃元丰间经进原本。果尔，不当再列古迹，孰新孰旧，当再考之。”玉缙案：经进本无古迹，新定本有之，丁氏盖未详考存目新载新定本提要说耳。
１５、新定九域志吴翌凤书
新定九域志十卷，青芝山堂影宋抄本，复以元丰旧志校勘，卷首原缺四京以下十六版，又脱曹州济阴郡半版，亦从旧志抄补，并录进表一篇，略成完书矣。新定本较旧志多古迹一门，朱竹谓旧志乃经进之书，此则民间传本，未知然否？慨自祝穆方舆胜览残山剩水，仅记偏安州郡，惟此与太平寰宇记犹见全宋规模，而流传甚罕，校者所当什袭而宝之也。乾隆戊戌秋九月，枚漫士吴翌凤书。

        </div>
      </div>
    </div>
  </div>
</div>
<!--update:2025-08-30 10:01:41-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>