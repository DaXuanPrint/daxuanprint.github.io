<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="太平县志序,太平县志序,太平县志续修姓氏,太平县志目录,太平县志卷之一,太平县志卷之二,太平县志卷之三,太平县志卷之四,太平县志卷之五,太平县志卷之六,太平县志卷之七,太平县志卷之八,康熙太平县志全文在线阅读,康熙太平县志全文在线下载,大玄古籍书库">
<meta name="description" content="八卷，清曹文珽等修，林槐等纂。清康熙二十二年(1683)刻本。首有康熙二十二年曹文珽序、旧序等。太平县，明成化五年(1469)由黄岩县析置，治今浙江省温岭县。明、清隶温州府。1914年更名温岭县。卷一舆地;卷二建置;卷三田赋;卷四职官;卷五选举;卷六人物;卷七祠祀;卷八杂志。职官纪事至康熙二十二年。“弘”“历”未避讳。中国国家图书馆、北京大学图书馆、日本内阁文库、美国国会图书馆等有藏。"_康熙太平县志_全文在线阅读_康熙太平县志_全文在线下载_大玄古籍书库">
<title>康熙太平县志_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙太平县志</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]111874</span> <br/>
          说明： <span class="inputVal" id="bkdec">八卷，清曹文珽等修，林槐等纂。清康熙二十二年(1683)刻本。首有康熙二十二年曹文珽序、旧序等。太平县，明成化五年(1469)由黄岩县析置，治今浙江省温岭县。明、清隶温州府。1914年更名温岭县。卷一舆地;卷二建置;卷三田赋;卷四职官;卷五选举;卷六人物;卷七祠祀;卷八杂志。职官纪事至康熙二十二年。“弘”“历”未避讳。中国国家图书馆、北京大学图书馆、日本内阁文库、美国国会图书馆等有藏。"</span> <br/>
          封面： <span class="inputVal" id="bkimg">Z_11336.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙太平县志
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]111874
[book_dec]八卷，清曹文珽等修，林槐等纂。清康熙二十二年(1683)刻本。首有康熙二十二年曹文珽序、旧序等。太平县，明成化五年(1469)由黄岩县析置，治今浙江省温岭县。明、清隶温州府。1914年更名温岭县。卷一舆地;卷二建置;卷三田赋;卷四职官;卷五选举;卷六人物;卷七祠祀;卷八杂志。职官纪事至康熙二十二年。“弘”“历”未避讳。中国国家图书馆、北京大学图书馆、日本内阁文库、美国国会图书馆等有藏。"
[book_img]Z_11336.jpg


[book_title]太平县志序
尝览广舆记，载四方之形胜及物产土风，虽地异势殊，靡能指屈，要不外乎皇风之所渐被，而总范围于一统中也。辛酉孟春，余膺简命莅平邑。未几，奉宪檄，以邑志未备，督修最严。时方烦剧于簿书，惧无以胜任，因集诸绅士，谋襄厥绩。诸绅士告余曰：兹邑肇建于明成化巳丑年，旧志作自谢文肃公，有抄本而无镌本。迨嘉靖庚子，邑候曾讳才汉、乡先生叶讳良佩，并邑之多士数十辈，修辑成书，始有刻板，及今百四十余载。当皇上御极之十二年，特允大学士卫公纂修一统志之谦，天下郡县皆开局奉行。时平邑侯郭讳治、司教张讳允谐，偕诸生于癸丑孟冬开局会修。越次年甲寅仲春，事几告成。不谓逆氛叛踞，毒熖煽炀，而散失遗亡者复大半。故自乙卯恢复以来，经今七载，屡奉宪檄，究无成功。余闻是言益怅然，惧无以胜任，且深惜郭、张二公之劳著昔日，而功废垂成也。爰偕诸同志，不惮艰辛，力图继举。于山川之流峙，而寻其故迹，若者为名胜，若者为险隘；于人物之标特，而溯其流风，若者为忠孝，若者为节廉；于文章之著作而考其遗帙，若者为军国之嘉谟，若者为理学之懿训，若者为景物之留题。凡皆阐微括隐，无复遗漏。至于秩官之姓字，则有若存诸祀典，而永隆其报，则有若见诸志传，而独扬其芳。至于土田之贡赋，则有若遗弃于前，而减额蠲征，则有若展复于后，而计亩再敛，尤不敢不详为审察，以无致讹谬。外此灾祥占候之不一，其事，禽鱼草木之不一其名，上以验天天时，下以征地利，广搜博引，亦考证之藉也。余幸与诸同志殚精竭力，共襄厥典，夫孰非皇风之所渐被，而总范围于一统中也哉？
时大清康熙二十二年癸亥腊月榖旦，文林郎知太平县事曹文珽书。

[book_title]太平县志序
明郎中叶良佩𬤥，太平县志地舆、食货、职官、人物、外志、杂志，为目六，凡八卷。而吾邑之故，亦略可与巳。先是曾侯明乡来议志事，良佩曰：县僻左最晚著，历三国六朝，载籍希阔，志难乎其始。又新所置县，析黄岩，截乐清境土，犬牙莫之距，分志难乎其中。今子孙之贵显者，孰不欲美其祖先，殉或致讥，否斯速谤，志难乎其终。侯曰：吾尝商略之矣。自宋嘉定以上，取诸陈寿老郡志，即不备，则采之诸家文集，以及断碑残碣。嗣是以后，则赤城新志可据也。又黄岩故有黄岩志，乐清有乐清志，前博士黄君缙常辑之为太平草志。顾其文义芜莠，而事或可采，又不备，则问之父老，博之传闻，乃若矢公任怨，吾以身与子同之，又何难矣。乃除馆县西野之精舍，聚诸书于馆，选学宦弟子博达者四人，郑珂、金庆章、沈升、吴中孚相予凡四阅月而志成。叙曰：在昔汉成帝时，刘向常略言其郡图地分，而张禹使朱□条其风俗为地理志，顾但系之史，无□书。及东汉南阳撰风俗志，自后郡县始各自为□，至于今滋盛焉。且志者，史之一体也，而其法则具史而微。是故兹志之有地舆也，犹史之郡国也；之有食货也，犹史之食货也；之有职官也，犹史之百官也；之有人物也，犹史之列传也。而刑政、上下、礼乐、律历、兵权，具兹四志。顾其为书，史大而志小。史贯穿数百，季章皇九州志不越乎一邑尔矣。而猥曰具史而微，不巳夸乎？然有一焉，昔吴越王好画，史问难易，有一史进曰：夫画，摹其似也。然而画龙凤易，画猿鹤难。是何也？猿鹤人日见之，一不似则以为不似矣，故难；若龙凤，即不甚似，亦难为辨，故易。夫志之舆史也，何以异是？虽然，其大归有三：事核则信，文美则传，义精则法戒立。反是而事或不实，斯为窾言也。文或鄙陋，斯𭣧而废；义或亡取，将使人奚所适从？或曰：是三者，吾为子惧。予日：嘻！其然乎？吾兹志也，核或庶几，即美与精何有哉？罪我者有余辞矣。四世孙叶楠重识。

[book_title]太平县志续修姓氏
裁定集成：林槐雯汉。
稽疑核实：谢国隆复旦、林章平伯。
考遗补阙：邬琛译来、丘天民澡心。
校次参阅：朱捷岸先、王士杰振叔平。
平邑志初修于海峰叶公及当年令兹土者之曾公，迄今时移代迁，又兼兵火之余，无论诸款散失，即其诸先辈旧序，多残阙不可考。唯海峰公一序，得于叶子楠，属公四世孙，故克存其口泽，且俾昔日同修诸贤，亦得于兹序见，故不再列。特以今日之姓氏备列于右，见余之幸获诸君子为指南以见诸君子之大有功□斯志云。曹文珽再识。

[book_title]太平县志目录
舆地
沿革、分野、疆域、山川、险要、街市、乡都、风俗、古迹。
建置
城池、卫所、公署、学校、仓廒、坊表、驿铺、水利、津鿄、台寨。
田赋
户口、土田、贡赋、役法、盐课、物产。
职官
知县、县丞、主簿、典史、教谕、训导、衙所官、调防、城守、属官、史役、留绩。
选举
征辟、科第、岁贡、武科、杂选、武选、貤封、荫叙、童科。
人物
理学、节义、名臣、官业、文苑、勋阶、孝友、隐逸、遗逸、寓贤、厚德、侠行、贞烈、仙释、方伎。
祠祀
坛𭏸、庙祠，寺观。
杂志
祥异、遗事。
太平县志图，县境之图，县治之图，舆地之有纪也，自禹贡始也。舆地之有图也，目禹鼎始也。纪以志事，图以绘形，图具而志之，事备焉矣。有县境之图焉，有县治之图焉。县治，政之所由出也；县境，政之所由敷也作境治图。

[book_title]太平县志卷之一
舆地志
舆地志何？志职方也。方之所殊，斯有沿革；方之所丽，斯有分野；方之所限，斯有疆域。由是而山川险要、街市乡都、水利津梁，莫不备具。溯焉而有古迹，流焉而有风俗，凡皆职之者之为也，故悉为之叙，作地舆志。
沿革
太平县故黄岩南壤，禹贡为杨州之域，荒服之地。汉光武为未宁县，唐武德攺木宁为黄岩县，宋因之。元升为州，明洪武仍攺为县。成化五年，割黄岩三十都至五十都置太平县，乡有太平岩，故以名。成化十二年，又析温州之乐清下山凡六都以附益之。
章恭毅公纶新建县治记曰：天下之有县治，治之始也，起于五家之邻。五邻之里，而有里胥。四里之酂，五酂之鄙，五鄙之县，而有县大夫。其职掌邦国稍甸、夫家、人民、田米、六畜、车辇之数。凡导扬风化，抚字黎甿、劝课农桑，兴举学校、听讼决狱，弭盗戢奸，以至赈济轮纳之事，皆掌而治之。三年，则考其职而诏废置焉。由是而州郡、而岳牧、而天下，要皆权舆于此矣。故曰县治，治之始也。台之属邑曰黄岩，本汉之木宁县，至唐更名黄岩。元升为州，明洪武仍以为县。所生之人多聪明，好读书，知礼义，科第仕宦，绳绳接踵，恒甲于他邑。然东南距邑八九十里，连乐清界，呼召猝不能至，征徭赋役，往往后时。用是知府阮侯勤具奏添置县治，诏有司议可否。于是参政何君宜、参事李君炳会阮侯咨询民情，谋及卜筮，佥谓为宜。且谓泉溪太平乡土地肥美，居民繁庶，闾阎市井，无异县治。于是相阴阳，辨方位，经野书，界起黄岩三十都至五十都为一县，名日太平。奏闻，报可。铸降印信，简除县令常完、学官裴弼等，以次授职。而阮侯暨同知杜俨、通判孔彦纶时来提督，以官藏羡余银千有余镒，命有司鸠工庀材，营造公廨。肇于成化庚寅五月，迄辛卯正月落成。阮侯谓常尹曰：是不可无文以记其事。乃遣儒生陈彬等束贽来，属予为记云。
国朝顺治三年入版图，仍为县，属台州郡，隶浙江东道。按江山之形，千古不易，郡县之设，随时而更。禹贡九州，分疆定界，此经野之始也。乃尔雅言商制有幽、营而无青、梁，职方言周制有幽、并而无徐、梁。三代沿革，巳自不同。古封建诸国，必画地置侯，自秦罢侯置令，天下始有郡县。举四境而封树之，周域轮广之别，土壤绣错之殊，世异代更，未能殚述，爰略记之，以备考览云。
分野
太平，古扬境也，为于越国。历代星书，皆以斗、牛、女为吴越之分野。郡志亦云：台与两浙皆为南斗、须女之分。特晋志州郡躔次，以会稽入牛一度。陶弘景亦谓天台山当牛女之分，上应台宿，故以名山。太平地旧属会稽，今为台之属邑，分野当在牛、女之间。于次为星纪，于南斗为天梁星，于北斗为权星，于三台为司命下星，于天市垣为吴越星，于五星为荧惑，于辰为丑。其占验杂出传记。
占月食南斗，吴，越，灾。岁星犯南斗，吴，越，福。彗孛犯斗，吴，越，起兵。水土犯斗福。月晕斗，损，犊。天梁星不明，广营宫室，妄凿山陵。荧惑出兵，起。验，月入南，宋至道直斗此，两浙大祲。岁星犯南斗，春秋时，吴伐越，史墨日：越得岁而吴伐之，必受其凶。巳而果然。符坚议寇晋，符融曰：岁镇牛斗，吴越之福。坚不听，乃败还。太白犯北斗，晋惠帝，永典，值此陈敏寇吴越。牛斗间旺气。唐咸通中，务章人有善术者，望牛斗有旺气，因游钱塘，占之。在临安。至乾符二年，临安钱镠起封吴越王。
按周官保章氏以星土辨九州之地，观厥妖祥。历代星书，皆以斗、牛、女为分野。太平地属吴越东南，故亦不离于牛、女之次者。近是先贤车若水著分。如河阳之满。县奇花，亦庶几于公余少效苏公之眷爱云尔。复于听事之前，芟芜蔓，辟旧址，搆东廊七间，俾胥吏有所廨舍。凡此皆予捐清俸、节烦费之所致也，而县治遂焕然矣。后之官斯土者，甚勿视为传舍，勤加修葺，虽非国计民生之巨务，然亦为政之一端也。东廊之外，则为土地祠，匕极甲隘，庭楹下仅容数武。岁朝月吉，都人士之瞻礼于神者，迫遽回令，无所施其进退，不足以成大观。且神像冠金冠，衣绛袍，殊非土神之宜，予心憾焉。即有更新之意，因编审之期迫，遂默祷于神，殚精竭虑，履𤱔正经界。三阅月而匿者出，淆者整，疆里厘然，极从前之宿弊，一举而廓清之，民咸称便。因自庆曰：此虽平之福乎？未必非神之赐也。今年春，案牍稍睱，仍捐新俸，即以祠后隙地负土加筑，鸠工庀材，广其祠宇而鼎新焉。复为攺装神像，以伟观瞻。庶使人之崇奉者，睹庙貌之巍峨，感其资生之德；瞻声灵之赫奕，仰其持载之功。间有不恒厥德，奸宄自肆者，知刑政之外，复有明威，或可以戢其邪谋，而动其畏志，则先王神道设教之意，于斯庶有合乎。祠既落成，爰设奠以妥之。其祠曰：繁育百昌，士之功；滋培万物，地之德。厥德冥匕，厥功默匕。式奠尔居，惟灵之宅。以绥以愉，鉴观靡忒。惠我蒸黎，永兹庙食。又知县曹文珽奉宪刊立平田碑记在内。其碑文详见赋役。
寅宾馆、在土地祠西。旧为延宾馆，知县郭治易今名。馆额夙知堂，今为受益堂。狱禁、在仪门外西，屋九间。仓屋在仪门外东，详见后仓廒。大门。三间。
野图考引纬书志注，以玑衡七星所主之辰为占候法，参诸裨灶、史墨之言，亦庶乎知有天道。然则天道可必乎？曰：天道远，人道迩，仰观者姑节取焉可矣。
疆城
县治在府城南一百五十里，县境界于台、温之间，东西相距七十五里，南北相距八十三里，是为分方之境。东三十五里新河城，又五里抵海。西三十五里石桥入乐清界抵海。南三十里隘顽所，又三里抵海。北四十里小塘岭，又五里入黄岩界，是为四正之境。东南五十里松门抵海。西北四十里岭店驲入乐清界。西南七十里楚门抵海，此陆路也。东北四十五里新乔入黄岩界，此水路也。至浙江布政司八百一十二里，至盛京五千九百一十八里，此驲路也。是为至于省城达于京师之境。
按天下之势在五方，自几甸迄要荒而止；一邑之势在四境，自县治达都鄙而止。周礼：土方氏掌土圭之法，度地制城，隶之版图，所以分民，限之管辖，所以分土云。
山川
盘山在县西北四十五里云南塘。庠生王昌松诗。绣岭云没足，烟岚如可掬。结茆三两间，盘山亦盘谷乙。王梅溪诗：一岭迢迢十里赊，行人终日踏烟霞。青山遮莫盘千匝，归计何曾不到家。二明郑善夫诗：绣岭行不极，盘山宵汉长。谁将钓渭意，同寄雁湖傍。王城山、在县西北三十三里。本名方城山，绝罅壁立如城。相传越王失国，常保此山，见舆地记。唐天宝六年攺今名。中有仙境，皆绝胜。山顶平矌，可百亩余，号仙人田，俗又呼为方岩云口。明谢贞肃公省、方石公铎偕陈儒珍，国朝端黄汝彝登方石联句诗曰：此会频年约，穷高尽力跻。半岭分台雁，千村隔犬鸡。路愁牛背窄，山怯虎头低。怒瀑寒飞雪，奔崖险韱溪。涂平潮涨海，河断草分隄。路酌坚投辖，村耕巳繋犁。诗成浑草草，囊锦付苍奚。金山、在王城山西北。上锐下阔，宛若金宇。华盖山、在王城山西北，下有金仙寺，南东有虎头山。缌山、在王城山北，旧名杜山。明谢太守省作会缌亭、望海台其上，故攺今名。赵太守大佶有题句曰：天留馆阁文章在，地拥湖山蜒蜿来。楼旗山、在县西北二十里，山极雄峙，上有龙湫，其下出石米，通明如雪，世称仙米山。明谢文肃公诗：参差石外峰，彷佛楼上旗。空怜太守䟄，不作磨厓碑。西原山、在县西十二里，其绝顶有丹灶、丹井，唐张兆期修真于此口。宋陈耆卿访赵公戴诗：西原仙境即西山，流水桃花隔世间。自笑重来湖海客，红尘惹到白云关。峤山、在县西十里，有东西两峰，其地常燠小寒，又名温岭，路通乐清，有市有街。宋时置温岭驲，今废。龙鸣山、在县西十里温岭有龙湫，旧传有龙。鸣百千山、在县治后，县之据山也。凤凰山、在县百千山十，小东五。步。罗山、在县治东。堪舆家谓罗里，故名。明叶海峰公良佩诗曰：两溪流水去溶溶，百丈岩前翠帱空。圹浪波澜添华表，虚无楼阁见芙蓉。下保山、在县北五里。石牛山、在县南一里。鹤鸣山、在县南，与儒学相值，一名雁鸣山。明郎中林璧诗：兹山秀压蓬菜岛，古洞云深长瑶草。仙人天上骑鹤来，长笛声秋月皎。飘然此去三千龄，至今人世犹知譬。何当侯尔重来过，相从绝顶吹瑶笙。天马山在县治南五里儒学门面之石盘山、在县治南二里。山春平衍如盘，有二石笋巍然并峙。下有石潭三，其形如釜，亢旱不竭。大雷山、在县南十七里，周三十余里，峭拔峻绝，上有龙□。载广舆记。大闾山、在大雷山东，有东西两峰，为火楼尖，旧置烽嫉。莞山、在县南十。五里。桂岩山、在县东南二十里，长沙之北。山原平衍，□岐头山，与骊洋对，今隘顽所置烽娭其马鞍山，在县南四十里。由大雷山、行𬦧二山十里为马鞍山，又十里至玉环山。金竹山、在玉环乡，连马鞍山、丫丫髻山，俗呼为竹冈。丫山、在玉环乡口。方铠诗曰：奇峰高耸嵂，秀出白云端。气拥青鬟湿，香凝翠黛寒。氤氲春沐后，缥缈晚妆残。几夜□栏际，徼吟柱烦看。玉环山、在县西南七十里楚门港中。顾野舆地志：乐清东南港有地肺山，一名木榴山，因嫌钱王讳，攺今名。又云：宋高宗南渡，遗玉环于此，故名。乙宋曾觌诗：天宝风尘暗两京，祸从妃子笑中生。玉环两字真堪恨，好与青山攺别名。灵山、在楚门港，有灵山寺在焉。日元潘伯修诗：玉环诸山灵山深，环以大海根太阴。空青水碧澹相映，散为风露来萧森。嗟予赋命落台雁，调笑鱼乌成滞淫。南游华盖动连月，胜地在近徙歆歆。风帆径度不再宿，绶裹长□携青琴。种榆琼田中，吹笙王山岑。吾将于兹养年命，岐路四断谁能寻五。龙山，在县东南八里。临海记云：五龙山春有石耸立，如妇人危坐，俗号消夫人。殳老云：昔人渔于海滨不返，其妻携七子登此山望焉，感而成石。下有石人七躯，盖其子也。今人率呼为石夫人云。一曰消山，其下有湖，有消村。又按鬟宇记谓山北湖阴有萧御史庙，故俗讹称为萧山萧村云。口。宋徐困子题石夫人诗：消山偃蹇消湖碧，夫人此恨消未得。海上人妇会有时，怪尔鬓云非旧色。锦屏山在县东南八里，与五龙山连，奇石峭立如屏，每春夏花开，五色如锦，旁有卓笔峰口。明林之干诗：锦织天孙片石中，台霞仿佛路堪通。山光掩映屏如巩，眼界清华色在空。春入花枝浓布彩，涛翻松顶朗吟风。呼朋欲作登高赋，卓笔峰前兴未穷。屏山、在县东三十里，东西二石，耸立如屏。国朝王士俊诗：远眺双屏石，登山欲住山。寻春从马□，漱石傍溪湾。可有神仙地，堪忘儿女颜。茆庵供信宿，日日踏烟还。楼山、在县，稍北十里。岩石如楼阁，旧传为仙人石楼云。紫山、在县东十皋五里，土膏泉冽。石仓山、在县东二十里，产石可为碑础。叶茶寮山、在县东三十里，昔有隐者于履居之，山际有应声岩。黄监山、在长屿深谷中。产石，堪为桥梁柱础。有石，妇人立于其上，俗传为石新妇云。狮子山、在县东三十三里，上有石庵，修炼者常居之。盘马山、在县南三十捌里海上。山形四断，盘旋如马，故名。石粘山、在县东北二十里，絫石相粘，故名。大塘岭山、在县西北四十里，其岭始通自唐，故名。白塔山、在县北三十里。旧传山有石庵，遇晦则光彩旁烛，土人异而撒之。顶有龙湫，亢旱祷雨即应，又名石潭。其下环数十里，居民每望银瓶见辄雨。其乡村亦号白塔里。天王山、在白塔山东。其下有毗沙门天王庙，故名。凤城山、天王山稍折而北，群峰环峙如城，故名。有岭旁走两麓，曰聚石。灵湫山、在县北四十里，圣水山之。南有□□寺，崖壁峭立，瀑布喷流而下，可数十丈。旁有郑公台。丹崖山、在县北三十里，崖石俱赤，有金银星。旧传葛洪炼丹于此，有池在焉。或云即葛洪丹井口。宋胡融诗：荒巅有野井，古意豁冥搜。藓石巳摧剥，云萝秘清幽。忆昔抱村翁，炼石栖高丘。丹成巳蝉蜕，岩花几春秋。占郑瀛诗：丹崖之山丹气浮，葛洪老仙居上头。丹成一去几十载，至今猿鹤生清愁。丹井有泉石有拇，流芳直与天地久。我来问山山不知，坐费山僧一杯酒。新渎山、在县北三十里。宋乾道间，凿山以通水道，故名。其上有走马岗口。明王伦诗：山春昔年曾走马，垄头今日但眠牛。金鞭堕地豪华尽，铁笛横烟草树秋。玉山、在县西北三十三里，由塘岭分支山石色白而润，厓上有玉坡二大字。下珠、山，在白山东南。灵㐲山、在县北三十里。其上有龙湫，灵气隐㐲，故名。新建在县西北三十里，山渡水而南有石屿，一名双屿。谢太守贞肃公诗。明月满滩人系艇，清风隔树，客临窗。松门山、在县东南五十里海中。王羲之西郡记云：未宁县界海中松门坞屿上皆生松，故名。旧有松门寨。伏龙山、一名常宝山，在松门废城。茶山、在县东南五十里，旧属茶园。苍山、在县□南四十五里，下有普照寺。石塘山、在县东南六十里海岛中。明初以倭寇数犯徒，其民遂虚。积榖山、上锐下阔，如积榖场圃状，故名。赏头山、山下有石阔，寻□宝而得泉，居人皆汲之。悟空山有悟空寺在焉，故名。三女山有石如松状，号石松。潮平则没，舟行必避之，世传为如来出世。山距东镇一港云。丕山、赤礁山、大陈山、自积榖山以下至大陈山，皆在东南海岛中。凤山、龟山、黄茅山、在县南，三都。凤山、在县东二十五里，形如飞凤，其下有孝感坊。鹳顶山、一名金鹅山，在县东二十五里，有资圣寺。雪山，一名晋源山，相传晋王居此，其下有晋湖、明觉寺，唯小□□晋王游适之地，建寺日，天雨雪，故名。明林之□王应伴同游兹山，遇雪宿寺中，林诗云：笑将冰玉染霜毫，寒夜风生散广涛。莫讶阳春无和者，千秋谁似五陵豪。曰王诗云：何处飘来顷刻花，风生千里浪翻沙。俄惊淡抹山色数白川不，江城月万家。峰山、在县东□十五里。岩石□险，岩畔穿石洞，其下有庙。石龟山、在，第四都。披云山、在县东三十里，每云冒则雨，居民常以为候，又名静应山。北五龙山、在县东三十五里，上有书院，宋陶昭建，绘渊明小像于壁口。宋朱晦翁诗：慧远无此冠，靖节无此巾。此巾要亦有，无此洒洒人。乙。明盛圣泉诗：尘居趣自幽，脱巾挂龙石，浮云宿檐端。幽□翳暝色，万卷伊吾声。半山灯火夕，笑谈紫阳诗。跻攀谢公屐，皓鹤唳海东月明，松露滴。花园山、在，第十都。锦鸡山、花园山连，旧传有天鸡鸣其上。镇岩山、在县东三十五里，迂圃后山也。中多奇怪，有二石壁，高广四丈，古刻漫漶，不辨颜真卿姓字，列焉。岩前有小石井，久旱不涸。后山有崇岩，岩中有大小二石佛，世传下有龙湫云。阻浪山、在县东北三十五里，其阴距峨，海浪入时，借以为阻，故名。山，一名鹅鼻山，下临湖雾，状如鹅鼻，有三井。龙鸣禅院。椒山、在县西，源山北。湖雾山、在县西二十五里，西连雁荡，北接唐岭，常有海气升腾如雾，故名。小球山、在县西三十里。大球山，在县西毛山门乡。陶山、在县西二十八里，有大小毛陶。石鼓山、白壁山、俱在，二十一都。矌望山、在二十三都，又有花坞山。横山、在二十三都。大小乌山在山门乡海中，水连花坞，旧名乌根，今海名亦称为乌洋云。琴山、在玉环乡。大陡山，在五都。金山、在二十六都，有笔架峰。西南有小山，岩石突起，方五尺许，如砚，分朱墨迹。大尖峰、在石盘山顶。有笔架峰，有瀑布，有幞头岩，并大小尖四奇云。石柱峰，在王城山，一名文笔峰。峰其上，广可二亩许。金字峰、在楼旗山北，一名青丝尖，又名饭𮤲峰。象狮峰、在，屏。南鼻峰、在县东二十里。五龙峰、在泾岙，一名望海峰。笔架峰、在金钿山。百丈岩、在五龙山，一名白象岩。世传有禅师来游，曰：此吾百丈禅师也。故名。又名拍掌岩。太平岩、在县东十五里，高百余丈，乡名太平取此。龟岩、与五龙山相连，下有井泉，常白色。晒鳞岩在石盘山东，高数十丈，相传有龙晒鳞，下有石溜，名龙榻肚，光平如砥。玉楼岩、在锦屏上，连甓上下二层。其傍有香火岩、侍者岩，屹立如人。云鹤峰、在屏山南塘。王菊所子应诗：杖藜携酒历高岑，万壑南开暑气深。青汉不通黄鹤梦，碧山长繋白云心。龙门挂瀑晴犹□，药圃浮烟晚自阴。更羡小堂幽谷里，短墙蕞桂正森森。桂岩、在二都，长沙又有象鼻岩。石壁岩、在别岙海际。响岩在茶屿寮山侧。下有石壁，可容十余人笑语，则谷声遥应。一名应声，岩头。巾、名应声岩。头巾岩、在八都。石船岩、在八都。虎岩、在九都铁坞，又有乌岩。香炉岩、在凤城山，又有石龟岩。双桂岩、在丹崖山南，两峰对峙曰明应志禾诗曰：双龙蜕骨留丹谷，二剑腾光射碧空。狮子岩、在王城山，状类狮子。南松岩、在王城山南。由部渎上，岩门壁立，路从石椿上入，其境极幽胜。元祐间，僧秋月建松岩讲寺。又明水月禅院，明初归并澄照寺。石夫人在五龙山。石屏在南塘。石船在长屿山。石境、在新渎山顶上。瓦屿、在县东五里。明嘉靖间，知县曾才汉建塔其上，名曰兴文塔云。夹屿、在县东北三十里，两山仅容河流，傍有二小山，对峙如眉，名曰夹屿。门有广济、演法两寺，有街有市。东金山下，宋王居安作轩，号东屿。齐有诗：平东真生爱奇石，如见古君子。一卷窗牗间，时复为隐□关、屿，在县西四十里，一名冠屿。四山环拱，水自善岭诸山来。有白溪。木杓□、在关屿南。王家屿、在新建山东。长屿、在县东北二十五里。自紫高来，率粗厉雄猛无畜水川至此，独柔嫩娫蜿，有浦有河。撮屿、在长屿东，近海。突起平地，而可远望。下有庙。鹜屿、在县北三十里。山形如鹜，故名焉。小屿、在九都。无林木，又名秃屿。叶屿、在县北五十里，一名星屿。横屿、在楼旗山东五里。朱砂屿、在娄旗山惠众寺西。砂状如铁，可为朱。居人以曲撒其上，小间即有。油屿、在王城山东五里，有麻车屿、仇家屿。䈽竹屿、在新建山北。南瓦屿、在新建山南。茶屿、在凤城山东，与聚石山相对。一名蛇屿，又有龟屿。褊屿、在丹崖山南。腰屿、在楼旗山西北边。杜家屿、在镇岩山北。金华屿、在雪山南。前岙、在莞山海上。嵊屿、在峤山西北。罗屿、在娄旗山东南，有神童石门。衫屿、在唐岭东南。截屿、在县西二十五里。杨梅屿、在县。西南，三十五里。龟屿、在松门城外。青屿、在县西三十里。梅岭、在县治西，通温岭江下。江岙岭、在县治北，通莞田大路。芝岙岭、在，芝岙。莞田岭、在县北。虞岙岭、在县北五里。石牛岭、在县十，治南。八曲岭、在县南一里，通楚门。亭岭、在县东南五里，南通隘顽，东通松门。闾岭、在县南十里，岭上峻极，名百步溪。半岭、在县东南一十五里，地甚平旷。铁场岭、在县东二十里，又有黄川岭相连。娄旗岭、在县北二十里。小塘岭、在县北三十五里，系大塘岭界。半岭、月岭、在县西四十里。岭西黄岩、柏岙、秀岭至盘山，系台、温分界，故名半岭。又傍有月岭，形如覆月口。明鲍纪善原弘半岭诗：石径沙田陇树新，数家烟火岭头人。片云不必分台雁，花落鸟啼都是春。椒湾岭、在县东南一十八里。湖雾岭、在县西三十三里。乌根岭、在县西二十五里口，宋、吴生一诗：峡门云散路如□，江上潮来山欲浮。人生何必专支遁，到处青山是沃州。隘门岭、在县北三十三里，通乐清界。燕幅岭、在锦屏山。深不可测，投石有声如雷，及底而止。梅花洞、在小泉村，有庵。明逸士林元振、翁子实、丘海、何及、丘镡、王礼、何起直、狄常、程完九人，常于此结为吟社，号为花山九老。罗汉洞、在雪山，百丈岩。穿石洞、在白峰山，高广各一丈。仙人洞、在盘马山南，高广一丈许。大乙洞、在紫高山。童礁、在东南海上，有上下二处，天霁分明，宊见阴雨，或见或伏，风雨大作，望之如伞、如舡如屋。凡值阴雨，舟人不敢过其侧。白玉坡、在莞山海上，出石华，萦洁如玉，或可以为笔架云。泉溪、在治南。有二溪：前溪自梅岭山谷发源，至石林溪；后溪自三井潭发源，至江家溪，故名双溪。以其地常有泉觱发仰出，总名泉溪。东流入浃口河。先是，溪流沙塞，每暴水至，邑辄荡折。泰和间，令曾才汉疏之。其东偏垒石为水洞，作飞阁跨其上，置钟焉。后圯，令郭沽重修。桃溪、在王城山下，其源出自王城山，南北二孤，东流百浆渚，入新建河，旧名桃夏溪。大溪、小溪、在十六都。大溪自乐清大安山发源，小溪自湖雾山发源，各流五里，将至泥桥，总名双溪，达于外河。下有双溪堂。南岙溪、在十六都，接黄岩界。自盘山发源，人下村。大塘岭溪、在大塘岭下，发源同。翁岙溪、在十四，二都。三坑溪、在十三都灵湫山中。明夏𬭤诗：两舍鸡声篁竹地，数椽林影白云村。千山北望连华顶，万壑东行到海门。渡口风烟留短照，道傍水雪霁微痕。谢家酒赋经年断，去坐方岩仔细论。松溪、兰溪、在十八都。洞山溪、自鹅鼻山下发源。珠溪、在一都。闾溪、在二都。莞溪、在莞岙。平溪、在六都。梅岭、西溪、在二，二都。赵岙溪、在二十二都。小闾溪、在二十五都。横溪、在亭岭。横湖、在县东，百丈岩。下，东南溪流三十有六，皆会焉口。明县令袁道诗：新县迢迢合更南，水村如釜海涂咸。临行泪滴横河上，流作忧民万顷潭。湖没、在消湖南。淀湖、在长屿山下。消湖、在五龙山下。湖雾、在二十一都。东湖、在邢田山外。月河、在十七都，一名官塘。夹口河、在，县隅。渭、漳河、在县东。新建河、在十五都。能仁河、在二十四都，章岙。江心河、在玉环乡。寿昌河、在二十四都。永宁河、在二十四都。百桨渚泾、在新建河。蔡家泾、在灵伏山北。五里泾、在十七都。小泾、在十八都。横泾、在，十一都。鸦鹊泾、在，十。泾，在六都者。泽库、一名泽国，在十三都。以三坑及百岙诸水皆□此，故名口。明戴豪诗：不受京尘染，真怀泽国清。平生无所爱，观水独多情。柳外新矶净，鸥边小艇横。沧洲未得去，吾欲濯吾缨。江洋、在十四都。水洋、在十七都。蒋洋、在十七都。迂江、在新河城外，阔二里。凡水乡月河及山谷诸水，至北入海。温岭、在温岭南，俗号江下。南山门港、楚门港江入海。凡海舰西至温州、乐清，北至台州，率于此舣舟云。大闾港、在长沙海口，南有骊洋，其下有骊龙窟，出此殊旡畔岸。松门港、在甘岙，海口。麻车港、在九都。净社港、在二十三都。山门港、在山门乡。楚门巷、在玉环乡，水源出自山门诸山谷，南流入海。高浦、在四都。车路浦、在五都，旧名南浦。宋高宗南渡时，于此上车，因名。水源出晋岙，南入海。乌沙浦、在五都，北入海。团浦、在六都，会于平溪，南至松门，入郡邑漕运所经之处。后峰浦、在六都，北入海。迂浦、在十都，近海。凡水乡河泾，皆于此宣泄云。金清港、在八都。水自麻车港宣泄，东入海。三井潭、在县治南。牛轭潭、在钟鼓楼东。鹅鼻山、三井潭、在十八都。白塔潭、在白塔山。白龙潭、在方岩山上。春夏晴明，远望有白练布于岩上。白溪潭、在白溪山。大雷潭、在大雷山。圆岩、潜济潭、在松门山下。宋高宗南巡，赐题其上，有庙。碧萝潭、在雪山百丈岩侧。相距一涧，水常汹涌。中有巨石如牛，欲诣潭俯循，牛皆以度祷雨。或雷声发于潭底，大雨随之。碗潭、在长屿。大如碗，其底空洞莫测。淀岩潭、在娄山上，宋徽宗封为圣水都督龙王。花园潭、在丹崖山。袁五娘潭、在温岭，相传袁五娘浣纱溺于此。碧水潭、在紫高山。沙头井、在县北江岙，深不二尺，日汲不竭。伍家井、在七都，象山下。陈婆井、在黄淡岙山下。泉上甘而冽，陈妇所浚。林井、在石盘山下，深五丈，泉味甘美。石井、在三都。后山井、在，松门。石池井、在长屿。深不满三尺，大旱不竭。张师井、在披云山下，相传张真人所凿。仙人井、在锦鸡山。旧志鸡山旧志：葛洪炼丹丹崖，道经此山，以杖击地成泉。镇岩井、在万安寺前。钱井、在十一都。相传井底有钱，至今水尚铜臭，故名。老鸦井、在丹崖山。官井、在温岭，味甘而冽，暑月饮之愈腹疾，居民尝试之。龙聪井、在鹅鼻山。元至正间，大旱，祷雨不得，蜃公孙氏溺焉。还至井所，见净盂浮出，中有蜃，舁归即雨。横山井、在二十三都。智者泉在雪山明觉寺东竹间有小窍引水，以筠筒引至二石槽，昼夜点滴不绝，其水足供缁流一日之用。无余，亦无欠。沙冈泉、在盘马山南沙岸，不溢不涸。瀑布泉、在方岩山前后溅沬岩端，清澈可爱。范庄池、范五经故居，今学宫泮池即其地。砚池、在锦屏山中，傍有卓笔岩。茭池、在晋岙，广数十亩，岸侧多茭。九𤱔池、在山坑下泾中，大鳗出，风雨。自涌池、在十四都。致江中池方十丈，尝在十觱沸，或移徙不定，盛冬不冰。荷花池六都□缨池、在缌山。长池、在十四都。双菱池。在十六都。
按太平古东瓯地，为南纪山河之终。南纪之山，首自岷嶓，蜿蜒迤逦，缘江南北。其北为湖北襄、邓江、黄、舒、庐、广陵诸山，其南自荆山逾江汉，至于衡阳，乃东循岭徼，达于闽中，稍折而北，达于东瓯。星传所谓南为越门是巳。越门之山，虽以会稽为望，然括苍山最巨。由括苍而东北为天台，南为雁荡、复田。雁荡折而东北至盘山，入太平境。宜平之诸山，列胜于雁湫、台荡间者，所在都有，盖由其肇基发迹之远也。
风俗
冠士人家择瑞日，行加冠礼，谒家庙，请字于长者，次第拜父毋伯叔，设庆贺筵席。平民家礼从简，拜礼亦如之。女笄，则于将嫁前数日，父母设筵席，会诸姑母、婶，为之加笄婚。凡议婚，各以门□相当者，凭媒妁问名、纳采；而亲迎、奠雁，惟大家间行之；他则催妆、合卺礼，俱从简。
丧闻计于至亲。五服毕临，本日家不举火，戚属以糜粥相馈遗。至再浃成服，或开吊、或免吊，率视其家为丰啬。葬则用堪舆卜地，审向背而窀穸焉。祭二分、二至、元旦、除夕，大家小户必祀其先，或于祠堂、或于家，各循其分之所当行，□其力之所能行。其他朔望节序及生忌诸辰，则举废不等。元旦长幼男女皆夙兴盛服，拜天地神祇，次谒祠堂，设祖图像或木主于中堂。拜毕，亲族贺岁。各以酒食延款，是夜祀灶，谓之迎灶。立春前一日晨起，邑宰率僚属迎春于东郊，设土牛。鞭春毕，士民各具酒肴祀土神，送旧迎新。又以生菜作春盘，茹春饼，谓之会春客席，谓之春台座。元宵，人家门首县挂灯毬，有莲花灯、百花灯、走马胥灯、塔灯、字灯之类，各极伎巧以争胜。或五夕或三夕而止。惊蛰人家以石灰置柱础，谓不生虫蚁。清明，是日插柳于门，人簪嫩柳，具牲醪扫墓，悬纸钱于墓上，谓之标坟。又率取青艾为饼饵食犹存禁烟遗意。
祭社，村落咸钱为会，祭社庙。春社日祈谷，谓之洗苗；秋社日报谷，谓之食新。四月八日、浮屠皆于是日浴佛。人家采乌桐叶和米为饭，谓之乌饭。五月五日、男女皆饮菖蒲酒，插艾为角黍相餽。先时有龙舟竞渡以争胜者，今亡。六月六日、人家晒衣，士人晒书，父老食芡实粥，谓能补阳，是时阴极故尔。七夕，妇女，乞巧。七月十五用，浮屠，设醮。中秋玩月多用西瓜团饼，亦取月圆之义。九日士人率于是日登高赏菊赋诗，或有作糕以相馈遗者，谓之重阳糕。冬至，人家各具酒肴，屑米为丸，以祀其先，官僚士大夫于是日拜贺。腊月二十四日是日扫屋尘，谓之除残。其夕祀灶，谓之送灶。祀品俗用粉圆糖饼。除夕民率以牲醴祀先，为酒食以会亲朋，谓之分岁。又用桃符写春帖，夜则烧火盆，响爆竹，燔辟瘟丹，老少相聚，谓之守岁云。
按于越之俗，汉初犹在荒服，风气未辟也。自郑广文流寓台郡，创风雅之宗；朱晦翁驻节黄岩，开理学之奥。平固台属黄封也，其风俗亦相去不远云。
街市
十字街、在县治东百五十步，东适新河、长浦，南通隘顽、淋头，西通梅岭，北通温峤。旧为泉村街，明立县，攺今名。三日一市。元明天东诗：五桥风月双溪水，两岸楼台十字街。最是夜深难及处，家家灯火，入书斋。县前直街、横街、在县治东。县后街、明弘治十六年，知县刘弼筑。学前街、在县治东南五百步。宅前街、在县治南，宋□少监良齐宅前，故名。丁字街、在县治东。明正德年，知县□英□末宁巷、在县治西。明弘治十六年，知县□□筑。仓后街、在县治东。弹子巷、在县治西。中央园巷、在县治东。中厢巷、明天津司训丘元善筑。温岭街、一六市在十八都峤岭。陆路东通乐清，水路右通江，下入海，北通路桥。采时为峤岭镇。国朝设城驻防。南监街、二七市，宋时为迂浦监，今黄岩埸在焉。塘下街、一六市在七都，宋、元时戴氏筑。泽库街、四九市在十三都。四面临水，故名。旧传郑氏筑。下村街、二七市在十六都。东通本县，南通乐清，北通黄岩。明嘉靖间，赵尚书大佑筑。潘郎桥街、五十市。潘郎桥街、五十市，在十五都。鹜屿街、三八市，在十二都。石粘街、六市在九都，国朝初辟。石桥头街、三八市，在三都。箬横桥街、五十市，在六都。新河街、五十市，在新河城中。夹屿街、宋蔡武博镐筑。旧有市，今废。陈家宅街、在十八都，陈氏筑。白山街、在十四都。桃夏街、在十六都，云桥。侍郎街、在十六都大溪，宋侍郎王居安筑。隘顽街。在隘顽所城。
按街市群萃州处，往来贸易之地也。神农氏日中为市，周礼亦有朝市夕市之说。平邑街有常所，市则迁徙无定。郊野互异者，或三日一市，或十日再市，非其期，缓急猝不可得。即宾朋燕会，淡素粗粝，咸习为固然，风土古朴，概可见矣。
国朝兵火初宁，新丰鸡犬旧制不可复见乎？取前志而增损之，水汇可以舣商舶，陆挽可以通车贩，无地非街，即无街非市也。自城而所，而卫而乡，街市错见，悉列如右，以备观风者采览云。
乡都
太平乡、宋、元管里五：繁昌、三门、练溪、白水、游屿。明初犹隶黄岩。繁昌乡、旧名万岁乡。宋正和八年，乡民陈氏妻乳四男，诏攺今名。宋、元管里三善、横屿、回浦。明初犹隶黄岩。方岩乡、宋元管里五：古城、仙岩、湖南、湖北、白塔，明初犹隶黄岩。山门乡、宋、元归义上下里，明初犹隶乐清。玉环乡。宋元金钿上下里，明初犹隶乐清。
东南隅：凡七图：原黄岩三十九都，管村八。小泉村、甓下、横湖、前岙、后岙、岩下、汇头河边。
西北隅：凡六图：原黄岩三十九都，管村六。莞田、高洋、下堡、渭川、江岙、范岙。
第一都、太平乡凡一图：原黄岩四十都，管村六。黄淡岙、谷岙、林岙、坦头、珠村、白溪。
第二都、太平乡凡一图：原黄岩四十一都，管村五。大闾、长沙洞、黄三岙、莞岙遣。
第三都、太平乡凡二图：原黄岩四十二都，管村七。石桥头、河岙、山前半岭、沙舟、黄仙岙、阮岙。
第四都、太平乡凡二图：原黄岩四十三都，管村五。塘头、高浦坊边、应毛村、陈琅洋。
第五都、太平乡凡二图：原黄岩四十四都，管村五。淋头、乌沙浦、苍山遣、甘岙遣夏公岙遣。
第六都、太平乡凡二图：原黄岩四十五都，管村五。晋岙、箬横、后峰、盘马、平溪。
第七都、太平乡凡二图：原黄岩四十六都，管村四。屏上塘、下下鹜浦南。
第八都、太平乡凡五图：原黄岩四十七都，管村九。长屿、小屿、蔡阳、北闸、山西、新场、撮屿、牛桥、塘岙。
第九都，繁昌乡凡二图：原黄岩四十八都，管村六。琅岙、横塘、南山、罗西、铁场、娄岙。
第十都繁昌乡凡四图：原黄岩四十九都，管村十一。南监、高桥、渡首、新秋、湖亭、夹屿、路边、上桥、下蒋、滕家桥、光明。
第十一都、繁昌乡凡一图，原黄岩五十都。割土寄庄，人属黄岩，田耕太平。
第十二都繁昌乡凡二图：原黄岩三十四都，管村四。扁屿、鹜屿、新渎、沈桥。
第十三都，方岩乡凡三图：原黄岩三十四都，管村四。泽库、天王监、石桥头、五白、塔翁。
第十四都，方岩乡凡二图：原黄岩三十二都，管村八。江洋、白山、土屿、金岙。
第十五都，方岩乡凡三图：原黄岩三十一都，管村四。茅岙、潘郎桥、瓦屿新建。
第十六都，方岩乡凡四图：原黄岩三十都，管村五。冠屿、古城、大溪、沈岙、赵岙。
第十七都，繁昌乡凡四图：原黄岩三十五都，管村六。水洋楼、旗莞、渭前洋、小泾、马望头。
第十八都繁昌乡凡一图，原黄岩三十六都，管村五。温岭、山下、桐山、上珙、焦湾。
第十九都繁昌乡凡二图：原黄岩三十七都，管村四。虞岙、叶家屿、娄山、新塘。
第二十都，太平乡，凡。图原黄岩三十八都，管村三。泾岙、消村、鸡鸣。
第二十一都山门乡凡一图，原黄岩二十九都，管村八。湖雾、大球、小球、青屿、武溪、河岙、江下、梅溪。
第二十二都，山门乡凡一图。原乐清三十都，管村三。乌根、新坊、白璧。
第二十三都，门乡凡一图，原乐三十。都，管村四。石桥、横山、湖头、寒坑。
第二十四都玉环乡凡二图：原乐清三十二都，管村五。芳杜、三山、前岙、二徐都、溪沿。
第二十五都，玉环乡凡一图原乐清三十三都，管村七。田岙、路上、枫林、寨门、蒲洞、都、顿之、岭下。
第二十六都玉环乡凡一图原乐清三十四都，管村七。邢田、罗徐水、桶岙、遣沙头、南山、冈绾、遣洋坑。
按唐十道图，凡州县皆置乡里，其制以百户为里，五里为乡，廓内为坊，郊外为村，里及坊皆有正，以司督察。宋神宗行保甲法，各有都，都各有保。南渡以还，累修经界考、诸郡志及经界录，有乡里保而无都。元承宋制。明洪武中，遣官疆理天下，乃去保立都图，而税粮上中下则仍依各乡之旧云。太平割黄岩、乐清五乡之地，以为两隅二十六都八十五里，后并为七十二，又并为六十六。
国朝初，编里六十六，仍因明旧。顺治十八年，于沿海要地扦界立寨，徙边海民于界内废置。界外都图存留者四十有四。康熙八年展复，弛前禁，边民仍归外地筑室垦田。康熙十年审编，奉督抚藩司颁行条例，减前编定役田一里五千亩者为三千三百亩，儒民共计六十里，及今康熙二十年界外开荒成熟者约十之九。额载既有升科，而都图亦宜加广，惟邑之贤父母善筹焉，斯为此方之蕃庶衣赖，而富教亦可以渐几云。
险要
龙王堂山东南距海，与海中手门、深门二山作值。大鱼肉山、南距海，与悔中看塘山相山。磊石出南距海，与所中铜樵山、相山。安事山。南距海，舆海中零门山、年洋山相值。山西南照海，与海申重环山相值。
古迹
朱文公遣尽大人为犹事健曹蕴圭镐林府角独自张家有题见本利裔日高雁声。夫地州更师分我门以怃其一。题洪氏菊诗曰：解印归来叹寂寥，黄花难觅旧根苖。祗缘三径荒凉后，移向洪家不姓陶。至明洪宣间，遗墨犹在，后为有力者取去。海涂铁盘新河海涂上，成化间，居民获一大铁盘，如车轮，重数千斤，輹中俦文有二十八宿及十二肖之象，舁至家，椎击不碎，询之故老，无能知者。或云此地神龙出没，文公提举水利时，鼓铸此器，镇压海口。或云金者水之母，浑潮见铁则清，所以障于泥也。理或有之。古城在县西北三十五里大塘岭东南。外城周十里，高仅存二尺，厚四丈，遗隍断堑，隐约可稽。内城周五里，有洗马池九曲，池故宫基址，崇十四。级上有乔木，故老相传即徐偃王城东有偃王庙。孙恩城在温岭，高四丈许，周回六百步。永嘉记云：妖贼孙恩所筑。按晋史隆安三年，贼孙□陷，会稽七年、太守辛景，斩之。玉环古城、在玉环海岛上，与楚门隔港。明洪武二十年，徙缘海居民于腹里，今墟。松门城、宋熙宁闲，置土兵，设巡司。嘉定初，阇婆国番舡八寇失印记，后复降给。元因之。明洪武二十年，开置松门卫，故址尚存。晋原在县东三十里屏山之南。相传晋王之裔尚居此，故名。山有明觉寺，寺有小碑，如临海招贤洞，亦此类。两驿温岭驿在台、温界限之地。宋赵清献公拚有诗云：昨朝初泛临海舟，今暮巳登温岭驿。秋风阁雨波不扬，风伯江神俱有力。元时裁革，置巡检司。明洪武初复徙置三山云。白峰驿在丹厓山北，元时革去。三巡司元时置。湖雾司，在山门乡，明洪武七年裁革。北监司，在玉环乡。石塘司，在石塘山□松门隔港俱洪武二十年徙缘海居民于腹里，革去陶。渊明小像、在县北五龙山书院，宋陶昭建，绘朱文公题诗。葛洪丹井、在丹厓山石俱赤，有池深尺许，群鸟浴其上。晋王碑、在雪山明觉寺，相传晋王游适居此山有小碑，其文曰：晋王游适之地。晋王不知何人碑亦旡考。颜真卿古刻姓氏、在真岩山石壁，今漫漶无辨。朱文公义役碑、在三都梵兴寺。其文曰：淳熙九年，浙东提举朱熹行部至，有乡士诸葛蒸硕请使民义役，文公奏行。今寺废碑没。仙人田。在王城山中，有渔翁岩、石柱峰、仙人濯足滩、烂柯石、鸡母石、平霞嶂石。
宅墓
侍郎王方岩故居、在方岩乡，大溪金山之南。戴太监故居、在县治东南五百步，有宅前街。范五经宅、一名范章池，今学宫泮池即其地。李宅、在县西街。考功林茂弘初继舅氏袭姓李，称李宅者，因其初云。虞司马仲房故居、在邑之东，横溪。宋于恕遗址、在桃溪，元判官盛。象翁遗址、在三坑溪。元万户赵师闾故居、在，花坞。南塘戴氏故居、在石屏山之阳，俗名塘下。应番阳志和居、在下，珠。缪守谦恭居、在，茆岙。蔡武博镐故居、在方岩乡之白山。药林宅、在叶茶寮山。宋于履居，号应声岩。丁园、在温岭。宋嘉佑间，丁仲镒始创。旌善亭、在十九都宗。咸淳间，为旌表陈宇建。郑公台、在十三都威神寺后，灵秋山上。林处士铭可宅、在石盘山，号石盘山人。金山堂、在金山下，侍郎王居安所作。读书堂、在洞黄轲之所，叶水心有诗。会文亭、在亭岭，宋周充典建。松桂轩、在洞黄，元黄谷春所居。又有集怡楼，陈石门钟有记。崇善亭、在泽库。元至正间，毛、郑二姓建。修撰王静学故址、在亭岭。林侍郎恭肃鹗宅、在凤凰山。黄侍郎文毅孔昭宅、在洞山。谢祭酒文肃铎宅、在，桃溪。李都宪匡宅、在长屿。赵尚书大佑宅、在冠屿。王太守应璧宅、在小屿。邵少卿诚居、在虞岙。潘教谕古莘居在沈岙。陈敬所彬故居、在莞山，其祖笙在焉。环清轩、在泉溪，丘慎余海建。会辅堂、在川，学正叶居暹建。望思阁、在泉溪南，孝子丘蓬□屋建，翰林王叔英有记。酣云轩、在泉溪北，林养民建，林公辅有记。莞山草堂、在莞岙，陈氏筑。多山楼、在二十都，明赵献筑。驾鳌轩、在泉溪三台下，明林周民所居，御史范克瑾有记。宗鲁堂、在县西三十里，江绾。鲁青轩、在江绾，孔克瑜建，鲍原弘有记。听松轩、在温岭，饶阳郭灌所居。后灌免官归，舍于椒山。潘均弘氐颜其轩曰听松。鲍纪善元弘有记。贞则堂、在桃溪之赵岙里，为谢节妇赵氏建。谢侍郎定之冇记。春晖楼、在茅岙。孝子林大登建。赵司马诗，见燕石集。罗山亭、在县治东。会令才汉以溪流湍急，风气亏泄，建亭于山上。悦亲堂、在星屿。明初陈子安建石门，陈铿翁记。收春堂、虞岙，邵氏建。便休亭、在。都元陈少乡建，便行人休息。楼清草堂、在二都。许仲蔓建，有楼。清诗方崖赵公叙。解愠亭、在渭漳桥侧。思庵、在白山，叶主事建。存思庵、在莞岙，陈彬建。锦屏庵在翁岙，谢元思建。遗后庵、在木杓屿，陈存高建。福远庵、在洋岙山，李阁老东阳有记。会缌庵、在方岩乡杜氏山，谢温良墓在焉。楼云庵、在茅岙，林潜齐建。终慕庵、在阳岙，陈麟昆季建。来清庵、在白山古塘门，叶处士伯山之影堂也。其从子本源，亦有致庵西云庵、在长屿凤山下。金氏建。明翰林林增志有记。西原庵、在梅岭山下，明司训丘存菊建，修撰余本有记。翠屏庵、在七都屏山之阳，王朝比建。庆远庵、在茅山，叶方城建。宋安禧王陵、在十八都，新山澄源庵上。钱王女墓、在天□山。晋岙坟、在七都，世传晋帝藏真之所。载庵、在十四都大监后，志道建。为合族墓，祭者。晋王氏墓、在楼奇山下。墓磗旁有文云：晋木和十二年，岁次丙辰八月壬午朔，琅琊王。余漫不可辨。蔡家墓、在十四都灵伏山下，杜清献范有记。王侍郎墓、在十六都梵安寺侧，宋工部侍郎王居安葬焉。谢交肃有诗。戴少监墓、南隅瓦屿，宋秘书少监戴良齐葬焉。盛圣泉墓、在十三都，三坑。王修撰墓、在广德州祠山之麓。先是，台人有盛希年者，避乱广德，为祠山羽士。修撰叔英死于节，希年为收葬之。杨文贞士奇为表其墓。成化初，知州周瑛为之修砌，仍立墓田若干亩。谢孝子墓、在十六都桃溪细山，谢孝子伯逊葬焉。黄松坞墓、在二都洞。黄金字山松坞黄□君礼遐葬焉。侍郎墓、在西关前岙，赠刑部侍郎纯葬马。谢贞肃墓、在十六都，桃溪之东。林恭肃墓、在北，䦺芝岙。徐秘书墓、在湖雾半岭山，宋秘书小溪徐两葬此。陈忠简良弼墓、在庆思寺东坞，石碑尚在。戴石屏式之墓、在第七都，塘下。郭饶阳灌墓、在十八都，温岭。陆康墓、在河岙。世傅为宣公贽之后。宋初擢进士第，葬于此。应志和墓、在十五都，流庆寺后。谢文肃墓、在桃溪之华盖山。应黟县纪墓、在下珠山西。李考功茂弘墓，在官鉴山。林郎中璧墓、在官鉴山东麓，戴孝子守温墓、在十四都小塘岭南，邑会袁道营造。叶士冕墓、在温岭。赵尚书大佑墓、在十三都，马嘴山。戴参政豪墓、在温岭，大岭北。邵少卿𫍯墓、在大岭南。潘松溪从善墓、在小泉村。林佥书克贤墓、在瓦屿山。林给事霄墓。在十八都，祗园寺侧。
按式庐志敬，过墓思哀，人情也乎哉！仰止前贤，不能仿佛其咳貌，庶几遗垄故墟，犹足深人凭。吊乎九原可作，吾尚或见之也，悲夫！

[book_title]太平县志卷之二
建置志
建置何？作邑也。既邑矣，必设官，官必有出莅之所与宣化之地，则城池、公署、学校先焉。其他仓库、坊表、驿铺，缺一焉不可也。经之营之，斲之砻之，亡者创，圯者缮，而规模弘远矣。作建置志。
城池
城垣围四里二百七十五七步。敌台九座，凡六门。东曰迎辉，南曰观海，西曰延照，北曰仰山，西南为小南门，西北为小西门，东南二门外复立月城，西北二门增置敌台、水门二，在西城。者为上水洞，在东城者为下水洞。遇溪流瀑涨时启泄。明嘉靖间，知县曾才汉疏合溪流，实上水洞。又于东偏修筑襟抱亏泄，作楼跨下洞之上，曰淇菉门城楼。俱系正德八年知县祝弘舒建。国朝初置，红衣大炮。十七位于城上钟楼并各门城。楼年久倾坏，康熙十二年，知县郭治庀功重修，增置窝铺凡十一处。池邑城枕百千山下，外无深沟椠广堑，溪流潆绕，去城颇远。国朝顺治八年，环城开浚河濠，重立木城干城外。后提督张公杰按其地，笑曰：邑城去海数十里，不□沿边严捍御，而欲于此作燕雀台、处堂计耶？命撤去。<
卫所
□所门□□在县东五十里。□为松门寨，元为巡检司。明□武二十年阳□□为衙□高丈四尺，周围五里九步。经历司在卫治东，镇抚司在卫西，旗纛庙在卫治东。教场在卫治北，今遣。楚门所城在县西南六十里，城高二丈四尺，周围七里一十步。明洪武二十年，信国公汤和建。今遣隘顽。守御所城在县南三十里。城高二丈四尺，周围三里三十步。明洪武二十年，汤和建，国朝顺治间，奉遣城𣗙，今展界，即旧址修筑，攺为寨城，设兵防守。新河所守御城。在县东北三十里，隶海门卫。城高二丈三尺，周围五里六十八步。洪武二十八年，汤和命指挥方鸣谦建。
按卫所之设，历代无考。自洪武二十年信国公汤和沿边集城，遂建松门、楚门、隘顽卫所，置指挥、同知、镇抚千百户屯守其中。二十八年，筑新河所。此军政设城之始也。阅洪武至成化，相距六七十年，乃建县治，是太平未立邑，而卫所巳先分设矣。国朝以海氛未靖，徙沿边居民以空其地，卫所要害，尽为坵墟。随开遣参酌前规，凡要害之处，城中军而外，调置诸营，分险更戍。若今之六都、东岙两寨城，仍近于松门、楚门，而隘顽、新河犹依其故址，边疆遂借以盘巩。信乎筹边固圉，在地尤在人也。
公署
县治在百千山下。正堂，三间。明初为琴堂，后攺为亲民堂。左右耳房、右耳房为县库，税赋藏焉，今存。左耳房为架阁库，籍册藏焉，久废。康熙二十年仲秋，知县曹文珽重建。露台、甬道、戒石亭、俱在亲民堂前。东西两廊、东廊为吏、户、礼、粮科，西廊为兵、刑、工、承发科。自寇焚劫后二十年余，至康熙二十年六月，知县曹文珽重建东廊七间。吏舍、在东廊后，今废。赞政厅、在亲民堂东。明崇祯间，知县彭承荩建，今废。仪门、三间，明季建，年久朽蠹。康熙乙丑年八月，为飓风所壤，知县曹文珽重建。升任台海道张讳岍嘉奖知县曹文珽平田伟绩，给“起敝维新”扁额置上。土地祠，在仪门外东偏，凡三间。知县曹文珽重建，有碑记土之有神，犹郡邑之有宰也。宰职阳以理民，神职阴以生物，其功用同也。顾宰之政教有所不及之处，神得而济之，以默牖吾民。然则神之于民，亦甚亲矣哉。予自康熙辛酉奉命莅兹土。甫下车，见夫兵燹之余，蒿莱徧四野矣。即公解之中，环视皆颓垣废址，所仅存者数椽，风雨莫能蔽。予踌躇久之，遂毕力经萤，次第修举。于省观堂之后，建厅五间，小屋数间，以为室家燕息之所。左右各置书室六间，竹亭一座，杂植卉木，虽不能。榜廊、在县门两介。旌善亭、在县门右。申明亭、在县门西，今俱废。知县宅、在亲民堂后。省观堂、康熙八年，知县孙如兰建。思诚堂、在亲民堂后，有真西山题守令诗录额于上，今废。隹声馆、在省观堂左。明崇祯年，知县胡学戴建，今废。后乐堂，在省观堂右。知县曹文珽建，有题额曰后乐堂。题词云：作令者，难乎其乐矣。作令而至兹邑，其为乐更难。前乎此者，是其验矣。虽然，亦未得古人后乐之旨乎？余至，始也，焦心劳虑，谋遂民生。越期年，弊除利兴，民乐其业，既无催科之扰，亦鲜听鞫之烦，几不知作令之苦。乃即其中隙地，削土石，去蓁莽，作堂三楹，周以花竹。退食之暇，时与宾客僚友游息于此，额曰后乐。非敢自附于古人，亦聊以志其实云。来蜂亭在后乐堂前，知县曹文珽建，有题额。本学训导顾人龙有铭，曹文珽题额云。辛酉春予奉情命，来守兹土，视事三阅月。公余之暇，偶憩于此乎。有蜂聚如斗，翔集木端，顾而异之。时有老吏侍前谒曰：有明嘉隆间，人和政通，风俗惚穆，蜂穴于堂左柱，岁数登，民殷厚，为富庶之乡。逮夫声教渐衰，俗□浇漓，而蜂亦遂去。今复来集，其休征之先见者，欤予手额曰：圣太子德化旁洽，土榖惟修，雨旸时若，蠢动蜎飞，咸若其性。诚如斯言，可以为吾民庆矣。乃就旧址，伐竹织茆，作亭于其上，旁艺花竹，以为憩息之所，颜曰来蜂，以志其祥。甲子夏杪，为飓风所破，而吾亭不复存，一似忌吾之乐者，心甚缺然。遂谋易竹以□，易茒以瓦，即于是秋重见落成。岂天亦厌前此之不能经久者，欲为巩固久远，以留俟后人，俾得共有其乐，而非忌吾今日之也。爰题以志之。顾人龙铭：西秦曹使君穆斋，以辛酉仲春莅任太平，即以来蜂作亭，自为文以记之矣。甲子风灾，亭毁重建，余为铭以落其成。瞻彼凤麟，长自西秦。帝简作牧，以活斯民。方城飞舄，化日长春。群蜂来集，瑞应吉人。作亭翼匕，创自时昔。飓风为灾，亭毁旦夕，鼎建复新，丹臒加饰。时接高朋，屡宴宾客，竹木纷如，呈妍几席。春则含芳，秋则傲霜。葡萄压架，萝薛悬墙，芙蓉娇面，蔺蕙素妆；棕榈𮉠扇，榴花缝囊。芬□左右，饮侑杯觞。琴堂鞅掌，退食徜徉。为勤为逸，一弛一张。况逢今日，海波不扬，岁书大有，时际平康，与民借乐，其乐无疆。蜂亭重搆，浸炽浸昌。后贤来憩，眷兹勿忘。东书署、知县曹文珽建。前书房、知县孙如兰建。县丞宅、在正堂左。主簿宅、在县丞宅左。明天启间裁𬏦。至康熙十二年，典史马三畏攺建为典史宅。典史宅、在县丞宅南，今废为蔬圃。布政分、在县治东南三百步，明知县常完司建。成化二十年，县丞范亮修，今废。按察分司、在县治西南三百步。明成化六年，知县常完建，今废。府公錧、在按察司东五十步，明成化县丞范亮建，今废。教塲、在西门外。置厅三间，今废，遇操期，布帐操演。皇华亭、在迎辉门外。里。阴阳学、医学、俱在县治后街，今废。巡检司、在松寨。宋时设巡检一员。元仍之。明移于长浦，又增设盘马、三山、沙角三巡检，后又割乐清，有小鹿、蒲岐二司，今裁废。南监场、系黄岩管太平之青林、平溪、高浦、沙港四仓属焉。其场使驻太平南监街，即宋时所为迂浦监是也。洪武三十二年，厅屋三间，后屋三间，石牌一座在厅西。仓凡九所，余在黄岩。北监场、系乐青管太平之得字，峡门、华严、清港四仓属焉。其场使驻所在玉环遣腠废河泊所。在十都南监街。明洪武十七年建，嘉靖八年裁。后太守周志伟奏请设官署，管九闸河道今废。
按邑之有治长吏，政教表率之所自也。凡簿书、计会、刑名、礼乐，宰总其成。而又有丞有典及外僚杂职，以为分理，则由廨署而厅堂，仪戟森列，百度景瞻，非直为轮奂之美巳也。
学校
先师庙在县治东五百步。明成化七年，知县常完建。旧址在百千山下，以地渍故徙今址。凡三间，丹楹砻桷，窠拱攒顶，中尽盘螭，边书菱花。背门用青琐，基高五尺许，前为露台，东西石级，备陟降焉。成化十七年，知县丁隆、邑人陈允英为之董工重建。国朝顺治间，教谕张佐极修。康熙初，署教谕举人龚瑛又修。十年，县丞张光恩又重修。东西庑在庙之前，左右对列各联七间。明成化十年，县丞范亮重修。康熙初，教谕龚瑛重建。康熙甲寅年乱后，两庑悉倾圯。丙辰年，训导钱向仁捐银五十两，倡率诸生不等捐助，生员林士螭、高尚绍、邵士培董工重建。工将竣，资犹不给，适教谕冯宿荣至，措银十两助建。又详府宪鲍、道宪卢捐助完工，复以其余银重建名宦、乡贤两祠。至辛酉春，其西庑因后基土虚，忽被大风雨复倾。教谕顾弘会县官曹文挺议重建，生员林理董工。戟门在两庑之前，为间者十一，中三间列二间两门挟，左为名宦祠，右为乡贤祠。成化间知县常完建。国朝康熙初，龙风毁坏。十一年，知县许经世、城守参将周祺、训导张尹谐捐俸，生员林槐等董建。名宦祠、在戟门左。乡贤祠、在戟门右。泮池泮桥、在戟门之前。棂星门在泮池南，石柱凡三座，高二丈有奇。明成化间，知县袁道建。其前通衢有溪引学宫内，鉴泉流常不竭。启圣祠、在明伦堂西南，凡三间一门。明嘉靖知县陶秀建，圯废。国朝康熙初，教谕龚英重建。明伦堂，继明伦再攺明教明洪堂宋名女会，名武，复名明伦。在先师庙之后，凡五楹，中三间分布师席，东北立卧碑一座，东西序用版碑刻历朝科第、岁贡名氏，后屏隶书大学圣经一章，今废。尊经阁、在明伦堂后，明万历知县陈龙光建，藏五经、四书。性理大全及一切书籍。崇祯间，大风雨湿壤尽，今阁亦渐圯。魁星阁在文庙之左，三间，南向。国朝顺治间，知县刘履昌徙建于文昌阁之南，塑像于上，今亦废。土地祠、三间，在文庙右，今废。学仓、在明伦堂之左腋，师生之廪藏焉。今废。题名、碑亭、在明伦堂之南，今废。文昌阁在东庑之后，西向，凡五间。旧在尊经阁之后。明崇祯间，知县刘应鼎徒今址。学门在棂星门之左面天马山，凡三间，中监门额曰儒学门，两旁为守视之所。国朝顺治年，知县刘履昌建。敬一亭、在儒学门内东偏，今废。射圃、在西庑之西。缭以石墙，广五丈，长三十丈。有观德亭，今废。神库、在东庑之上，西向。今废。神厨、二间，在西庑之上，东向。今废。教谕廨、在明伦堂之西，南向。训导廨、一在明伦堂左，一在文庙右，今废。钓鳌阁。在儒学门外。明万历知县唐世盛建，今废。
按立学必释奠于先圣先师，春秋二仲上习舞祭莱，其仪文礼制，为天下之所同隆，由来久矣。平虽丸邑，由斯礼以登斯堂，庶几于圣教之无𭣧，其尚有在乎？
仓廒
际留仓在县治仪门外东偏土地祠前。厅三间，东西廒屋各三间，西三间今圯，门一间。凡官吏月俸，使臣廪饩，与夫祭祀日明之需皆在焉。预备仓在仪门内东廊南首。厅三间，廒三间，门间。国朝康熙元年，知县张国谓栋奉檄建，今圯。便民仓在县治西当街井。正厅楼三间，左右平屋各一间，东厢平屋一间、西厢平屋二间，门一间。国朝康熙十一年，县丞张光恩买民房攺建，地本通衢，周以墙围，便民输挽，且便于唱筹云。广盈一仓、在松门卫城西南。仓廒四座，凡二十间，厅屋三间，后屋一间，门屋三间。今遣废。广盈二仓、在楚门所城西北。仓廒二座，凡十五间，厅屋三间，后屋三间，门屋一座。今遣废。广盈三仓、在隘顽所城西北。仓廒二座，凡十五间；厅屋三间、后屋三间、门屋一座。今废。广盈四仓在新河所城西北。仓廒二座，凡十二间，厅屋、后屋、门屋俱同，今废。朱文公社仓法洪熙八年十一月，浙东提举朱熹奏。臣所居建宁府崇安县开擢乡，有社仓一所。乾道：四年，乡民艰食，本府给常平□六，委臣之居庙奉郎刘如愚同共赈贷，至冬收到元米。次年夏□，本府复令依旧贷与民户，冬间纳还。臣等申府措置，每石量收息米二斗。自后逐年依此敛散，或遇小歉，即蠲其息之半，大饥则尽蠲之。至今十有四年，量收息米，造成仓廒三间收贮，巳将元米六百石纳还本府。其见管三千百石，并是累年人户纳到息米，巳申本府照会，将来依前敛散，更不收息。每石只收耗米四升，遇敛散时，即申府差县官一员监□。以故虽遇凶年，人不缺食。窃谓其法可以推广，行之他处，妄意欲乞圣慈行下诸路州军，晓谕人户，有愿依此置立社仓者，州县量支常平米，责与本都出米人户主执敛散。其有富家情愿出米本者，亦从其便。息米及数，亦与拨还。如有乡土风俗不仝者，更许随宜立约，申官遵守，□为久远卷之之利。㣕望圣慈详察施行。圣旨下户部看详，合依上件施行。十二月日，三省同奉圣旨，依户部看详到事理施行。周文襄济农仓式一劝借则例之一赈放则例，一稽考则例。每岁秋成之际，将商税等项及盘点过库藏布疋，照依时价收籴。一，丰年米贱之时，各里众人户每户量□，劝借□石，上户不拘石数。一粮里人长有犯迟错斗殴等项情轻者，量其轻重，罚米上仓。一每岁青黄不，接车水救禾之，时人民缺，食验口赈，借秋成抵斗还。斗一孤贫无依之，人保勘是，实赈放给，食秋成不。还，一府县及该仓每年各置文卷一，宗俱自当年九月初一日起，至次年八月三十日止，将一年旧管新收开除实在数目，明白结数立案。附，卷仍将一年人户原借该还粮，米分□还未还总数立，案付与下年卷，首以凭查。取宣德九年正月十九，日巡抚京畿工部右侍郎周忱，奏奉圣旨准他这等，行钦遵。养济院。在县后西街。
按仓有预，备所以行任恤之，政而与民通其变。也按时有常平之，设隋唐有义仓之，立宋朱子有社仓之，法或收贮于官钱之，余或积累于贷息之，羡无非权其盈，诎以救荒政之，穷初未闻有定式。也太平曩时建立六，仓二在城，隅四在卫，所除祭祀黍，盛官师廪俸，外大半属军需月要岁会尃力以，饷兵且不，给何暇计及于水旱灾祲之？事而仓廒旧，制亦复圯，壤预备之，设名留而实去。矣国朝蠲恤屡，颁迩岁荒田之诏下于台，左颇慊舆。望然止济困于一，时尤不能不有赖于当事者之重为筹云。
坊表
牧爱坊在县治前。正德八年，知县祝弘舒建。名卿薮泽坊在儒学门左边，初名兴贤坊，后攺腾蛟坊。明万历年，知县吴从道修攺为名卿，薮泽坊。大圣宫墙坊在棂星门外右边，初名育秀坊，后攺起凤坊。明万历间，知县吴从道修，改为大圣宫墙。世科坊在县治东，一曰奕世天官坊，为侍郎黄尚斌赐进士黄彦俊、文字司郎中黄孔昭、黄浦、尚书黄绾建。科甲联辉坊明知县曾才汉，为历科进士举人建。天官坊、明郎中林璧建，上列林氏累朝。名爵尚书坊、在天官坊之南，为明兵部尚书赵大佑建。千古如生坊、在关帝庙左，阜民桥之酉，明万历间建。都御史坊、在县前横街之东，为明都御史赵大佑建。名臣坊、为明刑部侍郎林鹗建。忠节坊、为明刑科给事中林霄建。继美坊、为，明举人李谟建。进士坊、为，明佥事林贤建。联辉坊、为元进士潘从善，给事中潘时宪建。状元坊、在小泉村，为殿元潘时显建。解元纺、为明给事中戴□建。恩荣坊、为明钦天监司晨陈操建。承恩坊、为鸿胪□，主簿邵冲建。贞节坊、为高端表妻陈氏建。旌节坊、为王新妻，金氏建。旌表坊、为丘椷妻吴氏建，巳上俱在县治。父子承恩坊在东门外，为明知县陈朝宾、通判陈应荐立。三名臣坊、在东门外，为明尚书谥恭肃林鹗、谥文毅黄孔昭、祭酒谥文肃谢铎建。节妇坊、在莞田，为郑谷祥妻陈氏建。神童坊、在范岙，为明神童詹会龙建。联锦坊、在大闾。为宋进士陈甲陈也甲建。蟾坊、在洞黄，为明举人黄彦俊建。进士坊、在莞岙，为□县□建。郡守坊、在三岙，为朝州守□□化建。□节坊、在三都小岭下，为明柯易妻王氏立。贞节坊、在三都山前，为明蒋江□妻□氏立。孝感坊、在四都。元至正间，为孝子张寿朋建。旌义坊、在六都盘马司侧，为义民江□孚建。节妇坊、在七都塘下街，为王崇仁妻潘氏建。三边节制坊、为明都史。延英坊、在长屿淀湖，为明举人李阳建。世科坊、在长屿东庄，为明举人李会建。进士坊、在金清闸南，为明进士陈绮建。旌节坊、在长屿，为明李露妻赵氏建。聚秀坊、在长屿东溪，为明举人李珏立。祥麟芳。在东溪，为明举人李洪繁立。百岁坊、在屿头，为县丞陈瑞立。进士坊、在镜川，为明刑部郎中叶良佩建。应宿坊、在白塔，为叶良缩建。太主事坊、在白山，为叶钊建。进士坊、在牛桥，为明刑部主事叶凤灵立。世英坊、在白山，为明举人应纪建。孝友坊、在赵岙，为元孝子谢温良立。励俗坊、为明谢故乾妻赵氏，十立。宗伯坊、为明礼部侍郎谢铎建。攀龙坊、在登云桥，为明进士谢省建。奉直大夫坊、在关屿，为道州守赵崇贤建。贞节坊、为赵𫓴妻，叶氏立。百岁坊、在殿下，为明赵湛立。贞节坊、在赵岙，为明谢兴毅妻金氏立。旌节坊、在上珙，嘉靖二十一年，为项贵妻潘氏立。巍科坊、在温岭，为明进士戴豪建。攀桂坊、为明举人戴镛立。桂香坊、为明举人戴通立。进士坊、为明评事戴驳立。内翰坊、为明翰林庶吉士，戴颙立。经魁坊、在虞岙，为明光禄寺少卿邵𫍯立。擢秀坊、在虞岙，为明乡科邵恒立。所承恩坊、在叶□，为明大医院吏目陈德立。秋官坊、在桃溪，为明刑部主事谢邦廌立。尚书坊、在十六都，为明大司马赵大佑立。四代都督坊、在新河所城为张、张清、张恺、张元勋。盛世干城坊、在松门城，为李超建。百𬜨坊、在泾岙，为陈□□建。侍郎坊。在竹冈，为陈璋立。
桵声各重于乡□，奖劝行于□朝廷。二者常相表里，坊表设而名以傅，非励世巨典哉？立德立功立言，三大不朽，吾知其人矣。即或一节之美，一官之荣，亦得于斯而志不忘焉。洵乎扬闾旌闬之功为不巳也。
驿舗
县前总舗旧即三元堂故址，明成化十七□□□。东北至黄山铺，南至亭峰铺、西温岭各十里。黄山舗、在总舗，东北十里。铁塲舗、在黄山舗北十里。新河□前舗、在铁塲舗北十里。由此而北行十里，则为黄岩之冯洋舗。若东行十里，则为塘下舗。塘下舗、在新河所前舗东十里。箬横桥舗、在塘下舗东十里，盘马司之西。横路洋舗、在箬桥舗东南十里。由此而东行十里，则为松门。若西行十里，则为高浦舗。松门卫前舗、在横路洋舗东十里，今遣。温岭舗、在县前舗西十里。武溪舗、在温岭舗西十里。小球舗、在武溪舗西十里。青屿舗、在小球舗西十里。由此又西行十里为岭店驿，人乐青界。亭峰舗、在总舗南十里。由此而南行十里为油亭舗，东行十里则为石井舗。石井舗、在亭峰东十里，沙角司之北。高浦舗、在石井舗东十里。由此而东十里，则为横路洋舗。油亭舗、在亭峰舗南十里。由此而东北行十里，则为石井舗，南行十里则为芦殊舗。芦殊舗、在油舗南十里，隘顽所城外。张家井舗、在芦殊舗南十里，小鹿司之北。隘山舗、在张家井舗，南十里。金田舗、在隘山舗南十里，楚门所城。清港舗、在金田舗西北十里，三山司之南。今遣。九眼□门舗。在清港舗。西十里，由此北行十里为武溪舗今遣
水利
永丰闸，在繁昌乡第十都，原黄岩四十九都监侧小埭。宋元祐间，提刑罗适始建，为闸两间。各广一丈六尺，深一丈六尺，中置劈水堆，两傍墙壁各长七丈，五尺。淳熙间朱文公熹及提举勾昌泰修。元大德中知州韩国宝修，今圯。黄望闸在繁昌乡第八都。原黄岩四十七都黄望埭，亦罗提刑建。间阔一丈六尺，深如之。两傍墙壁各长七尺。淳熙九年朱文公及勾昌泰修。元大德中知州韩国宝修。明天顺间同知钟鼎修，今圯。周洋闸在繁昌乡第十一都，原黄岩五十都葡萄掤埭，宋罗提刑建，为闸二间，各阔一丈六深如之。旧作四槽牌身长四丈，中置劈水堆，两傍墙劈，各长七尺。此间系众流要冲，随筑随溃。先于闸侧荒地别创河泾，通黄岩场中扇，分缓水势。闸之上下筑埭，分限山水，海潮方得，经久淳熙间，朱文公及勾提举修。元大德三年，知州韩国宝重建为周洋闸，今圯。迂浦闸在繁昌乡第十一都，南与永丰闸相望百余步，旧属灵山乡。黄岩五十都。迂浦埭，宋淳熙间，朱文公及勾昌泰始建。为闸三间，中广一丈六尺，旁各广一丈四尺，深一丈七尺，中置劈水堆，两傍墙劈各长一十三丈，其水盘折达海。明成化中，知县袁道重修，今圯。金清闸在繁昌乡第八都，原黄岩四十七都金清埭，宋朱文公及□提刑建为闸，阔一丈六尺深一丈四尺，两旁墙壁各长七尺二寸。元大德巳亥，知州韩国宝重修，仍开闸道，通水出海。明景泰闲，知县张彦修。弘治、正德间知县刘弼修，通判王宸再修。故老言：朱文公议闸河时，尝谓蔡博士镐口、南监五闸底石须齐平如一，使河流五道□通。若一稍□，即众流归并之，久而余闸必堙。巳而勾公用其议，乃于净应山上树旗置铳，俟潮退正及闸底时，即拽旗放铳。五闸俱志定水则。由是五闸齐平，河流俱通。明张令彦修金清港，下其底仅二寸，刘令弼复下三寸。至王公宸复移闸，去旧址南可一里许。由是众流皆归，而金清之河愈深，波流湍悍，不可复御，而诸闸堙矣。噫！先贤之规昼不可轻如此者。姑记其言于此，以为绍文公之政者告焉。西屿闸在繁昌乡第十都，旧黄岩四十九都细屿埭。宋淳祐甲辰，知县李锷议创。宝祐间，黄岩，知县王华甫建。二间各广一丈七尺，深如之。作四槽，中立劈水堆。元大德中，知州韩国宝重修，今圯。车路闸在太平乡第五都，原黄岩四十四都。元至正庚辰年建，今圯。永通闸在繁昌乡。明嘉靖辛巳，知府周志伟奏建，今圯。沙埭上下二闸在太平乡北隅，芝岙山脚。宋端平间林乔年建。明隆庆间，其孙贡士林应祯修。以上九闸俱太平境内。
鲍步闸旧，鲍家埭。长浦闸旧长浦埭，在灵山乡。陡门闸旧陡门仙埭，后名仙浦，在桃凫乡。蛟龙闸。以上四闸俱在黄岩境上。宋朱文公建。旧志以与本邑水利相关，故书，今仍载之。
高浦埭、浦礅埭、临清泾埭、车路大埭、西堡埭、娄子埭、五婆埭、蒋家埭、㹀牛埭、月河埭、黄三浦埭、流沙埭、以上太平乡。李家埭、在繁昌乡。净社埭、在山门乡。九眼陡门、六眼陡门、在山门乡，俱元至正间筑。薛家浦、三都。沙角浦、三都。中扇浦、三都俱明崇祯壬午知县胡学戴修。萧万户塘、在太平乡，北起盘马，东抵松门。截屿塘、在山门乡。长沙塘、塘下塘俱大平乡。能仁塘、江心塘、灵山塘、俱玉环乡。巳上七塘，皆元时筑。牌下塘。在太平乡洞黄山外，明尚书黄绾筑。
朱文公熹奏状
宣教郎直秘阁新提举两浙东路常平茶盐公事具位臣朱熹臣体访到本州黄岩县界，其田皆系负山濒海，旧有河泾堰闸，以时启闭，方得灌溉，收成无所损失。近年以来，多有废坏去处，虽累曾开淘修筑，又缘所费浩瀚，不能周徧。臣窃惟水利修，则黄岩可无水旱之灾，黄岩熟，则台州可无饥馑之苦，其为利害非轻。遂于降到钱内支二万𦈏，付木县上居官宣教郎林鼐、承节郎蔡镐，公共措置给贷食利人户，相度急切要害去处，先次兴工，俟向后丰熟年分，却行拘纳。其林鼐曾任明州定海县丞，敦笃晓练，为众所称。蔡镐曾任武学，论沈详果决，可以集事，伏候敕旨。
知府周志伟奏疏
浙江台州府知府臣周志伟奏为复除残官兼管水利事：窃见黄岩、太平两县，负山濒海，形如仰釜，雨则众流奔趋，顿成湖荡；稍旱则诸源隔绝，辄成斥卤。故水利之在两县，尤为切要。宋元祐间，提刑罗适开河置闸，地始可耕。淳熙九年，提举朱熹奏请官钱增修诸闸，继之勾泰昌之，精思力行，遂迄成功。旧在黄岩者五闸，若长浦、鲍步、蛟龙、陡门、委山是也。分隶太平者六闸，若金清、回浦、周洋、黄望、永丰、西屿是也。潦则泄之，旱则蓄之，潮则捍之，而又立为爬梳之法，以时洗荡之。经画区处，至为详□。其间田亩细计七十余万，尽为膏腴。景泰、天顺间，两次差官修筑。
弘治以来，有司废不之讲，旋复壅塞。频年旱潦，饥馑相因。臣于到任之初，访之父老土人，皆云此河不复，民无生日。遂督同黄岩知县方介、太平知县曾才汉，往来相度，遂行两县□倩人夫，恊力开濬，未及两月，幸巳通流。又见各闸去海颇远，潮淤日积，未免有尾塞不通之患。乃请巡按御史傅凤翔，动支无碍官银，于近海之地建闸一所，亦渐次工成。但数十年间，旋修旋塞，其最为患者，海潮耳。潮水一石，坭淤数斗，积之旬日，即以丈计。最要者启闭耳。两县去闸颇远，率难照应。臣查得黄岩南监，先年设有河泊大使一员，专管沿海渔未。嘉靖间裁革。臣反复思维，惟有仍复此官，使之兼理诸闸，责之启闭爬梳，各以其时。事本因旧，计实经久。为此具本，差吏奏闻。
按太平水利之设，自宋元祐以来，有创置于前者，洎元及明，又有建修于后者。及今遗迹犹存，名□俱传。至读朱文公、周郡伯两奏，谋国爱民，规制缕列，何克继其绪者，□不一观耶？尝读易蛊之□，辞曰：元亨，利涉大川。谓坏极而有事，□不能无望于今日焉。
津梁
阜民桥、在县治前直街。三元桥、在十字街北。社堂桥、在十字街、云桥、在学官前东首，生员林尚冲鸠建。镇东桥、在迎晖门外。大远桥、在，外。江家桥、在江家溪上。泥源桥、在江家桥西。明□□间，丘氏建。国朝知县郭治重建。渭漳桥、在县治东里，知县郭。重建。横湖桥、在县，东五里。上下二桥、在□北。绛桥、在充屿南。新牛桥、在下岙。沙埭闸桥、在县东北三里。林乔建，林应祯修。百岁桥、在都。长沙桥、在长沙塘下，设闸堰水□溉田。石桥、在石井铺东。前宅桥、三都，黄氏前宅。清河桥、在四都。赵家桥、在，鸟沙浦。普照院桥、在县东北沙。箬横桥、在六都日。王库桥、在盘马山。伏桥、在□都。娄子大桥、在六都，官道。塘下五桥、在七都，元时戴氏建。塘下上桥、在七都，元时王氏建。虹桥、在八都官道。长屿桥、在八都。金清桥、在净应山前。阮家埭桥、在八都，阮氏建。黄板桥、在都。牛桥、在十都。下桥在县东，下有桥、撮屿桥、在七都。金佛在娄岙。郑人桥、在五都，米行人郑越。东麻车桥、在县东，府车。屿桥、都光桥、在南监街。叶朗桥、在十一都。湖亭桥、在十都。新渎桥、在新渎山下。光明桥、在十二都。前陈大桥、在扁屿。沈桥、在十都。官塘桥、在鹜屿。假山桥、在泽库东偏，无山，立此以应井山云。泽库大桥、在泽库。名月河上桥、新桥、在泽库北，黄岩连界。丹崖桥、在丹崖山南。监石桥、在监石南。金鉴桥、在三埙径口。应钱桥、在十四都，应、钱二家建。西新桥、在白山街。鸦鹊桥、在下朱山。双桂桥、在十四都，叶检校德骥建。白菩桥、在江洋。泾边上桥、在灵伏山北。九星桥、在江洋。潘郎桥、在茅岙南。新建桥、在新建山南。下戴桥、在娄旗山北。西麻车桥、在赵岙。登云桥、在方岩山东。俞家桥、在油屿。白箬桥在关屿。横峰桥、在横东，一名月河桥。楼旗桥、在娄旗山南。通济桥在马望山前。望云桥、在温岭。松溪桥、在温岭松溪。钟秀桥在虞岙。三王桥在三王。彭家桥在消湖。石桥在廿三都。江心桥、在楚门。灵山桥、在灵山寺前。上阳桥、在县治北十里。截屿渡、在廿二都，过渡入乐清界。清港渡、在廿四都。磊石渡。在县治南五里，今废。
桉桥梁所以济舟楫之穷，而通车徒之便也。一桥之成，享其利者颇远，故志其所筑之地，并以所建之姓氏有可考录之，在官在民，而利济之功为不可没矣。
台寨
七都湾台、在八都西北，距县三十里。东三里抵海，南十里至林家铺台。林家铺台在六都西北，距县四十里。东二里抵海，南十里至盘马山台。盘马山台在六都西北，距县四十里。东三里抵海，南十里至平六都台。平六都台在五都西北，距县四十里。东三里抵海，南十里至松门山台。松门山台在五都北，距县五十里，东南四里抵海，西十里至六都寨。六都寨寨城周围一百八十二丈四尺，设中军守备一员，把总一员，兵九十五名。管辖沿边七都湾等墩台五座，了兵二十五名。其经制兵一百三十名。东五里抵海，南五里至六都台。六都台、在五都北，距县五十里。南一里抵海，西五里至鸟沙浦台。鸟沙浦台在五都北，距县四十里。南一里抵海，西十里至后山台。石桥后山台、在三都北，距县三十里。南二里抵海西太里至叠岭山台。叠岭山台、在二都北，距县三十里。南里海涂，西九里至隘顽寨。
隘顽寨、即隘顽所故址。建城周围三百□丈，垛口三百余，设千总一员、兵九十五名，管辖沿边四都等墩台七座，了兵三十五名，其经制兵一百三。十名，又贴防兵五十名。西北距县二十八里。东南二里海涂，南五里至白岩台。白岩台在二十六都西北，距县三十五里，东南六里抵海，南十里至司边山台。司边山台在二十六都，西北，距县三十五里，东南半里抵海，南五里至田岙田台。田岙山台在甘五都西北，距县四十里。南二里抵海，西五里至山对山台。山对山台在甘五都东□，距县五南十里海涂。东岙寨城周围二百四十□，□□二总一员，兵九十名，□辖沿边。□□七座，暸兵三十五名，其经制兵一百二十，防兵五十名。东北抵县五十里八里抵海□至徐都台。徐都台、在廿四都东北，距县五十五里□十里抵海，西三十里至三山司台。三山司台、在廿四都东北，距县六十里，南□里抵海，西二十里至石桥山台。石桥山台、在廿三都东北，距县三十里。南一里抵海，西二十里至下楼台。下楼山台、在廿三都，东距县三十里，南一里海□，西北二十里至江下，西南十五里至屿台。青屿台、在廿一都东北，距县二十里。南九里抵海，西七里至大麦山台。大麦山台、在廿一都东北，距县二十五里。南五里抵海，西八里至亨头台。亨头台。在廿一都，初为寨，后改为台北，距县三十里。南十里抵海，西十里至湖雾、乐清界，再十里至大荆管泛巳上海，设兵五名。
按易谓王公设险以守其国，相地度宜，置守御，乌可忽哉？太平固山海邦也，海以负之，而倚山为屏，扼要守险，斯有其地矣。今览厥形势，有黄岩以障其东，田北而西，犄角子乐清之大，三面金汤也。独自南以往，若温岭、楚门、隘门、六都、盘马诸地，为门户锁锐，向以筹划未详，虽驻重兵于邑城，而窥隙搆衅，每乘不测，缘门户之失守也。康熙十一年，总督赵公廷臣、巡抚范公承谟疏访发帑金，建置官舍管房于各要地，驻兵守御，洵谋国胜筭哉！但兵惮于外驻，房舍虚设，外衅仍间发，邻援骆驿，甚为地方患。康熙十九年，城守参将袁升高来镇斯邦，躬历边界，筹划机宜，悉将旧建房舍，分调标下弁将部兵驻守。数载以来，民获粗安。殆治法与治人相湏而有功也欤。

[book_title]太平县志卷之三
田赋志
为治莫重于理财，田赋尚矣，然有人而后有土，故先户口，次土田。由是以任土作贡，则赋税、徭役、盐课、物产可类举也。虽古今异势，而增减靡常，要在于慎德君子通其变，以永斯民乐利之休云。作田赋志。
户口
晋合郡不满二万。见地志书。唐武德年，八万三千八百六十户。宋大观三年，黄岩主客户六万三千三伯八丁一十四万七伯四十三。嘉定十五年，黄岩王客户六万八千八伯六十八丁一十四万七伯四十三。元至大四年，黄岩南北户四万九千二伯九十一。明洪武四年，黄岩县户六万八千六伯九十三，口三十二万三千五伯八十。成化五年析黄岩县户七千二伯四十九二万九千五伯八十一，隶太平县。成化十三年析乐清县户四千四伯，口万八千七伯二十七，隶太平县，弘治五年户一万一千六伯五十一，口四万七千五伯五十六万。男子成丁，一万六千四伯二十二口，不成丁一万五千八十八口，妇女大口一万一千九伯六十四，小口四千八十二。嘉靖十一年户一万八伯九十二，内民户六千八伯六十六，军户二千八伯九十七，灶户六伯五十三，匠户四伯七十六。口四万六千八伯八十二，内男子成丁一万五千七伯四十一，不成丁一万五千六伯二十一；妇女大口一万一千二伯一，小口四千三伯一十九。平之户口额定于此。嗣后老除少补，故终明之季，大约无异云。<
国朝章皇帝顺治三年，户九千一伯五十。口三万三千一伯七十六。内男子二万二千八伯七，妇女一万三伯六十九。顺治十八年，免征男九千四十一、女三千八伯五十四、匠班四十六。时以沿海居民风鹤频惊，窜亡者不可数计。筑木城为界，令民入界内居，审耗豁役，实征男子一万三千七伯六十六，妇女六千五伯十一，匠班六十。今上皇帝康熙十一年。户三千五伯八十五，口一万四千七伯七。内民成丁三千四伯二十六灶，成丁二千六伯五十六单，成丁二千五十三，妇女六千五伯一十五，匠班六十一。
土田
唐口分世业，一夫授田百亩，岁轮租米二石。宋绍典十八年李侍郎椿年建行经界履亩，黄岩经界田九十三万九千一百六十三亩。明洪武十九年，遣官经量田土黄岩官民田地，山塘一万一千顷九十亩有奇。成化五年，割黄岩三乡立太平县，官民田地、山塘，四千五百六十四顷五十八亩四分五毫。成化十三年，割乐清东二乡隶太平县官民田地、山塘，一千十顷二分五厘六毫八丝二忽。沙水七处，台州等卫军。田本县居民带种五十六顷六十六亩八分五厘有奇。松门卫军人屯种田二十四顷一十三亩二分。嘉靖十一年。官民田地、山塘，五千七百四顷四十一亩六分三厘。
国朝章皇帝顺治三年官民田地、山塘，五千七十五顷八十三亩五分九厘九毫六丝有奇。台、松二卫原归本县屯田三十八顷七十九亩二分九厘四毫。内台屯三十八顷五亩五分四毫，松屯七十三亩七分九厘，松门卫续并本县屯田，二十三顷二十二亩一分五厘。海门卫归并本县，征收屯田九顷四十二亩二分。顺治十八年，诏令沿海居民于界内安插弃置界外田地山塘二千三百九十三顷八十六亩三分七厘六毫有奇。实征官民田地，山塘，三千三百一十一顷有奇。免征松门卫屯田，七顷一十二亩五分有奇。留存松门卫屯田，一十六顷九亩六分五厘。免征海门卫屯田六亩一分留。存海门屯田，九顷三十六亩。今上皇帝康熙十一年，免征官民田地五百二十一顷有奇，松门卫屯田，一顷五十九亩九分五厘。海门卫屯田，一顷三十八亩一厘。巡抚部院范承谟出巡边海，周知荒惨情形，具题请蠲。续总督部院刘兆麒巡查，所见荒喩无异，会题为清查实荒等事，奉旨依议。实征官民田地山塘二千七百九十顷八十八亩九分二厘有奇。民人带种台、松二卫屯田三十八顷七十九亩二分九厘。本县带征松门卫屯田，一十四顷四十九亩七分。本县带征海门卫屯田七顷九十七亩九分九厘。
按太平山海之邑，壤田而外，有山田、沙田、塘田、涂田负郭沃衍田负海斥卤田。统计之，为官民军灶诸田，错居杂处，而扦界弃置无征者不与焉。大约膏腴者十之三，硗瘠者十之七。其示隶土著世长子孙者固有，抛窜逋负者亦是逞，而是非无田可耕之患，有田而不耕之患也。兵燹浩劫之余，册籍之额泒徒存，而壕圩之实征渐紊。巡抚范目击其事，力为陈请，上允其奏，议蠲实荒田五万有奇，汲亘开仓，郑侠献图。仁人君子之用心，岂陡然哉！
贡赋
唐岁贡合郡甲香三斤，鲛鱼皮百斤。见元和郡国一统志。宋岁贡合郡：金漆三斤，甲香二十斤，鲛鱼皮一十张。见元礼九域志。嘉定锡贡柑子一百颗。见林昉记。夏税纳绢一万五千七百疋，苗米三万八千九百三十三石有奇。杂赋和预买太宗时，马元方为三司判官，建言三春乏绝时，预给库钱贷之，至夏秋令轮偿纳绢于官，谓之和预买。折绢折帛钱咸平三年，始令州军以夏税折绢折帛。高宗建炎三年，车驾初至杭，两浙运副王琮言：本路上供，自后可减半，每疋折纳钱四千，以助国用。既有夏税折帛，又有和买折帛，民始不堪此外又有上供钱，合郡七千六十七贯六百文，籴本钱九万。贯文，在京官吏顾钱一千四十二贯六百文，实花纱钱一百七十七贯五百文，僧道免丁钱六千六百二十三贯五百文，历日钱五十贯文，耗剩米钱一万贯文，代发平海军银一千两。征科无艺，而民于是盆困矣。课程经总制钱宋自李宪经始熙河，始有经制司钱。后陈亨伯以大漕兼经制使志。绍兴五年，复置总制司，以诸州酒务商筭及头子、牙契等钱起发，隶该司充军𬲯。建中靖国以后，至取顾役钱附益之。阖郡计经总制钱一十五万六千五十四，贯，此外又有坊塲正名钱七分，宽剩钱七分，酒息钱五分净利钱。黄岩县酒税并商税钱一万二千七十七贯六百五十四文。元岁贡阖郡柑子二万三千颗，沙鱼皮一百六十七张，管鱼鳔一百四十斤。历日钱，岁降授时历，大小七千六百八十三本，解中统钞一百三十七锭二十三两为定价。和买法宋太史景濂浦阳图经云：元时和买无定价，但欲买时对物支值，民咸便之。课务钞黄岩酒醋课，中统钞七百六锭一十五两五钱。窑灶课，中统钞四十两。茶课，中统钞一锭四十三两三钱五分，州税务岁辨中统钞三百一十五锭八两五钱，松门庶务岁辨中统钞九十五锭一十四两五钱。明洪武岁供初亦名岁贡。石首鱼、鲻鱼、鳗鱼、鲈鱼黄鰿鱼、龙头鱼、海鰿鱼。药味猪鹅、火熏猪肉、白蟹、螟乾蚌，茶芽。蜂蜜、黄蜡、泥螺、𫚥米、银鱼。后悉罢，惟贡茶芽六斤。岁办叚疋皮张历日纸，颜料弓矢弦翎鱼鳔等类。永乐初诸色课程黄岩县正额钞外，有酒醋课、茶果、树株、窑灶、摘税、茶引、油工带办渔米、河泊所等课钞，详见黄岩志。成化六年，初定太平额征夏税麦，二千七百一十六石八斗二升七合。秋米一万八千八百二十八石六斗二升六合七勺。地税钞、三百三十二锭三贯五百九十二文。农桑地税钞折绢一十三疋二丈七尺七寸。成化十二年，乐清东二乡始隶太平，额征夏税麦、四百二十六石六斗五升五合。秋米一千九十石八斗五合三勺。地税钞、二百一十六锭二贯三十七文。农桑地税折绢三疋，三丈五尺八寸二分。台州等卫军屯田，米五百六十六石六斗八升五合。松门卫军屯田。米六百二十二石九合。
弘治以来，岁办物料叚疋，颜料，鱼鳔，茶芽，药材，鱼油，皮张历日弓箭弦翎。嘉靖十一年岁征定额。夏税麦、九百三十五石九斗三升三合。苗麦二千二百五十七石八升二合。夏租麦、一石，三斗六升。秋粮米万六。千三百石，一斗八升三合九勺。秋租米、四千一百八十七石池，三斗五升三合三勺。麦租米，五斗六升一合五勺。内起运步折色麦、二千八十一石三斗二升四合。起运折色米、三千二百五十九石八斗五升，五人合八勺。存留本色麦、一千一百一十三石五升一合。存留本色米、一万七千三百二十八，云石二斗五升二合八勺。食盐米、一千八十七石九斗三升三合六勺。渔课米、二百五十六石九斗六升九合六勺，夏税钞二百五十四锭，贯一百一十文。秋租钞、七十五锭，四百二文。税钞九十八锭。赁钞、一百五十八锭，贯八百三十文。牛租钞、四锭，五百文。盐粮钞、一千五十六锭七百六十文。盐米、铜钱、一万五百六十文。渔课钞、一千四百八十锭二十四文。农桑地税丝绢，一十七疋，二丈七尺七寸。遇闰加额米，二十四石七合六勺。遇闰加额钞。九十三锭，三百四十五文。
国朝
章皇帝顺治三年，大木。岁贡茶芽，二斤四两。岁办、牛角、漆木、颜料、蜡茶、弓箭、弦翎、胖袄、叚疋、药材、牲口等类，后总入一条鞭内折色。岁征官民田地山塘总额，银二万五千四百六十九两三钱四分一厘六毫二丝三忽有奇，米六千八百九石四斗四升二合二勺有奇。邑民带种台、松二卫屯额银，五百四十四两六钱四分六厘三毫。奉裁归县带征松、海二卫屯额内门卫银六百二十二两三钱九分二厘，海门卫银，二百四十五两三钱九分三厘五毫。民状、丁徭、银，一千八百五十三两三钱七分九厘。妇女食盐课银三百一十一两七分。顺治十八年扦界减征内田地山塘，无征银万六百一十九两八。钱八分五厘一毫八丝七忽有奇，无征米一千一百。七十一石八斗八升九合一勺。松门卫军屯，无，征银一百八十六两八钱六分八厘七丝有奇。海门。卫军屯无征银一两四钱六分四厘，丁徭、食盐课，无，征银。千三十四两一厘五毫。外赋涂地税，无征银五两六钱七分三厘五毫。加征颜料、蜡茶折色。银一十八两四钱八分八厘五毫八丝四忽。
今上皇帝康熙四年秋，大祲，诏蠲民赋十分之二。康熙五年秋灾，诏蠲。民赋十分之一。康熙六年，诏蠲边卫瘠苦屯额。边海切荒弃外赋内松门卫，减征银一百九十四。两五钱八分六厘一毫，海门卫减征银一百一十，五两六钱七分二厘二一厘五丝。外赋、渔课，免征银六十四两八钱八分四一厘八毫二丝。匠班减征银四十八两六钱二三分六厘五毫。清丈开荒坦地加额加征银二两五厘三毫六丝。黄岩塲灶丁割额归县带征。课税，并车珠，银三百五十四两七钱一分五厘二毫一丝九忽。乙平民之苦，莫甚于塲灶。盍灶田与官民田之额征，均该五分九厘有奇，无异也。独是官民田全征在县，而灶户于一田中割出二分二厘有奇在塲征解，三分七厘有奇在县征解。此胜国之遗规，断宜攺辙者也。时幸李盐宪题准，并县征解手额，称庆者遍此一方。但奉法未甚周密，归县征解者三百五十四两七钱，留塲征解者，仍有二百三两三钱一分四厘五毫。识者巳知在塲之巧于留根，必为谋并计也。迄康熙十一年，果复为在。塲，并征。惜乎良法美意之不终，故备述之，而重有望于留心民瘼者。
康熙十一年，诏减积荒田地军屯额赋抚院范、督院刘题准官民田地减征银二千七百二。十六两二钱二分三厘一毫，减征米一千石四斗四升六勺有奇。松门卫减征银二十三两九钱四分一厘八毫五丝，海门卫减征银十八两九钱一厘二毫二丝五忽。康熙十九年，诏蠲十五年积逋。康熙二十年秋大祲，诏蠲岁征银三千两有奇，人展复升科开垦未完，在县逐年查报。绅衿止免本身一丁。共免银五十二两八钱一分康熙十三年，拨充兵饷。外赋杂欸课钞、一十二两六钱五分八厘五毫六丝八忽，铺行办纳。开荒，坦地，银二两五厘三毫六丝。匠班银三十一两，□钱一分。颜料、蜡茶折色，银，一十八两四钱八分八厘八毫八丝四忽。归县带征，塲灶课税仍并。塲征，银三百五十四两，又清丈出坦地银二两五厘三毫六丝。奉文见在所塲摊补充饷，银，四十一两一钱一分五厘四毫三丝有奇。起运存留，总额内起运各部寺项下，一条鞭，银一万六百三十八两九钱七分七厘四毫四丝有奇。奇。漕运项下，银一千八百五十五两二钱七分一厘四丝六忽。口盐课银，六百一十六两二钱二厘六毫五丝九忽有奇。口存留经费项下，一条鞭，银一千一百八十五两九钱四分八厘四毫九丝有奇。驿站银三百二十五两二钱三厘四忽有奇。口又外赋课钞抵经费银一十三两，银七钱三，征收支放运丁月粮秋储兵米内运丁月粮米一千三百九十五石七升五合五抄有奇。折色征银，日给兵米三千二百二十四石三斗四升一合五勺，征本色五积余米。一十七石六斗九升四合一勺，易银一十七两六钱九分四厘一毫，䌼入起运存留项下充饷。
按今之秋粮夏粗，即古两税法也。唐有租庸调，亦即三代粟米力役布缕遗意。然而正供不可缺也，杂供则费矣，额办不能少也，泒办则多矣。于是折绢折帛之异其程，和买、预买之增其课，大约各色愈纷，则蠹孔愈出。万历间，御史谢廷杰奏行一条鞭，至今行之，以为甚便。此钱粮之法所以贵于尽一也。
盐课
盐法源流，三代之时，以盐充贡而巳，官未尝槯之以为利也。自齐用管仰，而盐利始与汉以桑孔领大农事，而监禁始重，其源一开，而流不可复塞。唐刘晏上盐法轻重之宜令亭户粜盐摘人，纵其所之。此摘盐之所由始。郡县有常平仓盐，每摘人不至，则轻价以粜，此官盐之所由始。宋盐法始用常平仓盐，官自运卖。其后令馆户衙前𬦅塲取盐，运至县仓交纳，脚力钱则官给与之，计丁给盐而纳钱，以充官解。元盐法其法大略似宋。黄岩志载总管王君敬奏状可考。南鉴塲岁办额盐九千五百九十引。明盐法有户口支给之食盐，有客摘中卖之引盐。摘盐客摘轮粟于边，官给引目，支盐于塲，任其货卖。本县灶丁一千七百九十七丁，每丁岁办黄岩塲盐二引六十二斤一十二两七钱。每引四百斤，额盐三千八百七十六引四十斤一十三两七钱。煎盐每年例定二月起煎，先用牛耙土浮松，挑积堆垛，筑小增如炕，封涂其底，覆以剖竹，铺以净茅，实土增上灌沃，潮水渗及周时坭融水溢，卤方溜入增内。每卤一石，成散盐一斗，其色白，其味𬺍。食盐，有司开其户口名数，令人赴盐运司关支回县，而计口给散市民纳钞纳米，各随其便。后有司以关支不便于搬运，故不复请给，而纳钞纳米则仍其旧云。灶田旧额四百八十八顷二十二亩三分三厘毫四丝，每亩科银二分有奇，在塲征解三分有奇，在县征解，民不为便。
国朝灶田弃置后新额四百三十七顷七十亩七分七厘七毫二丝六忽有奇，分属黄岩塲、高浦仓、平溪创第四仓、青林仓，共该课税银五百五十二两二分四厘三毫八丝。又康熙六年丈田新税银二两五厘三毫六丝。其县塲每亩分解科则，偤仍明旧。盐引，台州各属共泒三千八百七十五引。太平坐分八百七十五引。天富北监塲峡门仓地。属太平课完乐。清顺治十八年遗弃，康熙九年展复。
按平邑之可为民利者，鱼与盐而巳。然鱼非航海，不足尽其利。今格于法，不必言，可言者惟盐。盖平孤悬海峤，地卤土硗，较台诸属厥壤下下，而亩赋与诸属无异。今僻海财穷，白襁倍贵于黄金，田间出粟与泥沙等视，以抵工力、牛种、器具之所需，犹不赋不足，赋将安办？人皆以有田为害。民生国计之可忧，孰大于是？今欲为之计，犹有盐利之可兴也。平邑编立里递，各有一定赋税，轮役催办。今请于每遁中各立盐户一名，给腰牌令赴塲，与旧盐户一体煎烧，更拨外郡之巨商赍引全塲，支递户所煎盐，估值投县，筭销其额赋，以惠民，以足国，以通商，一举而三善备矣，不亦民生国计之可以转忧为福者乎？或其言之有裨于邑治，唯当事者采择焉。
役法
唐正役一百家为里，设里正一人；五百家为乡，设乡正一人，掌按比户口、课直农桑，捡察非为，催办赋役。在邑居者为坊，别置坊正以掌坊门，皆选勋官六品以下白丁清平躯干者充，而免其课役。其后御史韩琬上言：往年里正、坊正每一员缺，先□者十人，令一人以充，犹致亡逸。至宣宗大中之诏，遂有轮差之议，而民始皆不愿为里乡坊正者矣。杂役。租庸调法，有身则有庸。民之役于官者，岁不过二十日，不役者日为绢三尺，有事而加役者，则免其租，免其调。
宋差役法，里正、乡正皆仍唐旧，以里长、户长、乡书手课督租赋，以耆长、壮丁逐捕盗贼。其他杂役多以厢军给之罕调丁男。宁保甲法，王安石变里正之法，以十家立一保长，五十家立一大保长，五百家立都。保正又以一人为都保副，皆用有心力才勇之人，以讥察盗贼，不当他役。故朱子言其犹有联比居民入长出法之意。助役法。令民出免役、助役之钱，而罢衙前之役。凡主典仓库、扛运官物及耆、户长、壮丁之类，皆募人充应，其意亦非不善。但行法之人，迫切苛刻，多取宽剩，民有不堪。况其行未久，免役之钱归诸官，不给于承役之人，以致役无所终，而仍责之民，是使民出钱免役而复执役也，其害有不可胜言者。
嘉定义役法，淳熙中，朱文公行部，邑士童蒙正、诸葛蒸硕请使自结义役，文公奏行之。乡都亦间有不能承命者。嘉定四年，令陈汶至，始劝人一以义役从事，随都分阔狭，役户多寡，以物力高下，为应役之岁月，次第排定，周而复始，仍俾役户亲立契约，均出田亩，都置役首，以统其网。钱谷出入，动有绳墨。掌以主事，储以义庄。有代役以供乡落之走趋，有递帖以应有司之期限。于是义役之法，遂遍邑境。元役法，县各四隅设坊正，外则乡设里正，而都设主首。后以繁剧难任，每都设一里正、主首则随其事之难易而多寡之，专以催轮税粮，追会公事，其所以周岁或半年一更，后又攺季役，大率以粮多者为役首，其次为贴役。其杂役则弓手、祗候、禁子、斗级、曳刺、铺兵、船夫、马疋之类。而制度之详，多寡之数，未有考焉。明役法，以一百十户编为一啚，选其丁粮多者为里长，其余皆为甲首。十年而轮役一次，专以催办钱粮，追摄公事，本县坊长六名，里长六十名。又有粮长，以征收二税，本县粮长五十五名，是皆所谓正役也。
老人每啚设老人一名，本县老人六十六名。总甲每啚设总甲一名，统管小甲十名；本县总甲六十二名。以上二项，亦皆正役。杂役其役过里甲，又充均徭之后，谓之杂役。本县均徭有银差、力差二项。力差布政司门子名银二两。
按察司门子一名，银二两。金衢道借拨皂隶一名，银七两二钱；贴堂道皂隶一名，银七两二钱；南关轿夫二名，银七两二钱；本县直堂门子二名，每名银三两；耳房库子一名，银六两；值堂皂隶二十八名，每名银七两二钱；狱卒四名，每名银七两二钱。解房二名，每名银一千十两。预备创斗级二名，每名银七两二钱际留仓斗级一名，银三两；广盈三仓斗级四名，每名银二三两；广盈四仓斗级一名，银三两；公馆门子一名，银，二。两。儒学门子三名，每名银七两二钱；库子二名，银七两二钱；射□子一名，银二两。
沙角、三山、小鹿、盘马、蒲岐五检司，每司弓兵七十名，每名银五两；渡夫二名，每名银二雨两。冲要七铺司兵共三十二名，每名银四两五钱。偏僻一十五铺，司兵共四十五名，每名银三两也。闸夫四名，每名银二两也。林待郎坟夫一名，银二两；王谢侍郎坟夫一名，银二两。山川坛门子一名，银二两；社稷坛门子一名，银二两。以邑厉坛门子一名，银二两，义塳土工一名，银二两。
银差本府县新官上任家伙银二十一两一银四分。
本府儒学膳夫四名，每名银一十两。本县柴薪皂隶九名，每名银一十二两，马丁银一百大十两；岁贡水手一名，银一十二两，路费银十两；加贡水手一名，银一十二两，路费银三十两。八富户七名，每名工食银三两；儒学齐夫六名，每名银一十二两；膳夫八名，银八十两；松门卫经历司柴薪皂隶四名，每名银一十二两。
国朝正役乡正、坊正悉仍明旧，共六十六里。一里十甲，每年轮出一甲，为现年催办各甲钱粮，为之正役。顺治十八年，奉旨弃置沿海无征图甲二十二里，存留四十四里，时兵燹之余，人多流亡，催办失期，令兹土者，迫于考成，往匕以流亡无着之役，加灭于现在承役者，人人皆自危，病不能堪，率而逃者，踵相接也。大□多一逃亡，则多一赔累，赔累愈多，而逃亡益甚。至康熙四年，赴县承役者仅七里，其余皆虚无人焉。督院赵讳廷臣出巡，廉得其情，特委严州府司李高讳凌云到县招抚，示谕里长，催办钱粮外，切杂役皆汰去。间有逃□，无论其疏远，即伯叔兄弟亦不相为累。越两月，民望风归者十之七。是役里长止承正役，俾尽力于催办，更无他役为□累。自康熙五年以后，钱粮稍获清理，不同三四年间者，职此故也。但苦于积荒虚额，无可为力耳。迄康熙十一年，抚院范讳承谟、督院刘讳兆麒具题积荒虚额巳旧，蠲宥钱粮宜无挂欠矣。乃犹岁有积欠，带征不下数千者，盖缘□革以来，故籍散失，奸豪舞弊，享不赋之田；愚善被欺，赔无田之役。又缘积荒虚额，虽奉皇仁蠲宥，其如奉行不善，真荒未得扣除，熟田反得肙免。由是里甲愈滋赔累，积困难堪，逃亡复甚。至康熙二十年，知县曹文珽留心力挽，博采与情，履亩踏看，丈熟清荒，不弹劳瘁，立法精宜，始得虚者悉除，漏者悉出。审度编甲，以三千三百亩为一里，尽民军灶，共成八十五里。里凡十甲，甲分十柱，田多者为柱头，田少者为子户。每柱条银二两有奇，均作十限全□，顽者无所容其匿骗，顺者无复累于摊赔。按月一比，民皆乐轮，上无考成之累，下鲜催科之扰。岁内全完，历有成效。士民感其德泽，呈忘□府，详准。□府详准，勒石永行。幸后之贤父母，不复更变其法，不惟国课无逋，得免现年正役之累，小民享利无穷，斯邑永为乐土云。
知县曹文珽奉宪刊立平田征比便民碑记，太邑之困。于徭役也久矣。强者享不赋之田，弱者苦无产之役，积逋累年，追呼莫应。揆厥所由，盖因海氛未靖之时，地罹兵燹，故籍毁失，其现存者，悉属子虚嵬簿，按图册而稽之，不知其为何人之户也。执里胥而问之，亦不知其为何人之田也。莅兹上者，虽□力以图，亦付之无可奈何。而卩余始至之日，正值编审之期，再四筹书，计惟清丈一后，可以革弊维新。乃详请各宪，谆告士民，不避怨尤，不辞劳瘁，毅然力任而无疑。爰是躬亲履亩，先为定□，号大□步，别轻重，分荒熟，辨民灶，查的主。始于二十年之春，毕于二十一年之夏，几历二载而成。从此□数得实而虚赔之累顿绝；□数得实，而诡混之计□□。凡荒熟民灶各为一册，则避重就轻者又无所容其奸，始为随实定册，注造的名，云览了。然复柱之法，按月征输，百年积困，子且水泽，上则以十。国赋无亏，下而民力以答。行之四载，具见成呈效民断永为忠例，详宪劝石，以垂久远云勺收必自细号也。从前大即九貌周利，貌无麾号可稽，混阙于逐司之下，细列自绝弊端。若苦造，则有石板印刘之劳，永海勿为奸，应册公正，此实痛华也。传例编之十人，名日直册，我任槛收。又有书用公正入得平差，意谓，经。见多，人知二三其平反易藏奸。今毋荀止用人，此胜彼收配明甲司，本县到局，亲筭平阙符，羞贵成游，而功山速矣之也。高南、平溪、青林第四等仓者，赋免差尽，谓辨误于字，侯免于民，此免即在民闻内通波收去，而槩县都定其某号为民，何贤为人下筿忠言灶也，因之副右田羞，且又分拱国黄，适欠故归弊寄立牡首，俾其民自办，民使自麟。灶未十注，必当分立也。从前催拜辍举完次，此，此图头三人，不独茫也。虚绝者，奸猾蒯差，亦，并。此曰人歌朴轮一荡空，继之产尽逃亡，欲累无巳。然巢又此和今，于每甲。之内均外十注，济立为注头零户，附于。其下，每柱差田三十，风先无二浅，然月乐输巴见刑惜之。赦肝比必宜按月也。地丁条鉴闲切，军饷州限九金完，若论二月开，致以十月，比六月金完，未免误违，定。恨。命奸邑倏镇一千八百，余，两易于。太月起征，而田赋一万八千，有苟。连内年各和，预征。漕艰，日去八分。按，日十久。
按役法之行，其来久矣。然布之宪章者，法也；卷之舒之，使民宜之者，人也。故曰：有治人斯有治法，愿仁人君子之留意焉。
物产
壳类：稻、蚤禾、稷、麦、胡脉。
蔬类：苶麻、豆、黍、元梦蕨、葱、薤似韭，而叶间多白。笋、苋、茄、薯蓣、韭、芹本草作蕲尔□，云楚葵，一名水英，可作□食之。有两种：芹、赤芹。在高者宜食之，生水中者不宜食。葫有重台者。有独于□，味辛温，微毒，主散□□□邪。蒜、姜、莱菔、牛蒡二岁一花，根可食。出山芋苔。门乡海中紫菜，海藻生松。鹿菜。而紫色者，亦生松门。苏有紫苏、花蒹、散苏，板苏。
瓜类：冬瓜、王瓜、甜瓜、西瓜、稍瓜、荔枝瓜。
果类：梅、桃、李、杏、梨、莲子、藕、石榴、枇杷、橘、柑、橙、朱乐柚、杨梅、樱桃、林檎、葡萄、栗、榛、银杏、枣、柿、木瓜、菱生水中，芡俗名鸡头菱，陂塘间出。茭手即菰也。生水中，八九月间，中心生苔，如小儿臂，甘美可啖。荸荠一名葧脐，性善毁铜。味苦甘微寒无毒。甘蔗有竹、荻二种，其茎有节，春种冬成，其汁煮之则成黑糖，又煮则成白糖、葛春生苗引蔓，根大如臂，主解酒毒。茨菰。即凫茨。东汉书作凫茈，叶如燕尾，生水田中。
药类：茯苓老松余气入地而生，离根者为茯苓，傍根者为茯神。天南星、二月生苗，似荷茎叶。两头相抱。五月开花，黄色，七月结子作穗，似石榴子，根似芋而圆。天门冬、杜诗作天棘，其藤柔弱轻盈，冬夏生白花，秋结黑子，俗呼贯藤。麦门冬、叶似韭，冬夏长青，其子附根生，形如穬麦，故名。呼沿街草。苦参、春生夏凋，开花黄，结子作荚。根味至苦。元参、陶弘景云：道家用以合香，能通气去疯。薏苡、形如珠，而稍长。地黄、有三种：以水浸试沉者最佳，半沉者次之，浮者为下。枸杞其根，即地骨皮。茱萸、似椒青色者□山茱萸，粒大而黄黑者曰吴茱萸。又有一种紫色曰食茱萸，九日人以泛觞。卷柏丛生石上，以叶似柏卷，故名。半夏独茎生，皮黄肉白，一名守田椒，红色，香胜蜀椒。细辛、白者良，士名马蹄香。牵牛子、有黑白二色，蔓生蓠落间，一名鼓子花，碧色。陶弘景云：此药始出，野人牵牛以易之，故名。蛇床子、名蛇米，每枝上有花头百余，同结一窠。车前子、丛生，大叶长穗，俗呼虾蟆皮。决明子叶似苜蓿而大，实似马蹄者，号马蹄决明。又有草决明，类细靛。苍耳、一名羊负米，俗呼兼蕬子。何首乌、赤者雄，白者雌，本名交藤，因何姓者服之，白发还黑，故名。覆盆子、以老者食之，可温水脏，故名。俗呼大麦莓。莓音妙。菖蒲、生石罅者曰石菖蒲，叶细。生陂泽者曰水菖蒲，叶大。五棓子、子青，大者如拳。葶苈、月令：冬夏蘼草死。注云：藤草，荠□苈是也。萆薢茎有刺者根实，无刺者根虚，虚者胜。又一种俗名山阿娘。苽嵝、诗所谓果嬴之实，是也。紫苏、下气，发表。益母草、即□蔚子，俗呼野天麻。地肤子、一名落帚。茵陈。叶类香薷而细，有山茵陈、家茵陈二种。
花类：牡丹，芍药、酴醾、海棠红色，以木瓜头接之，则色白。又有二种曰黄海棠，曰垂丝海棠，以樱桃为接头，垂丝淡红而枝下向。岩桂一名木犀，红者号丹桂。又有黄、白、柴、碧四色，重台而黄者尤香。山茶有红，白二色。蔷薇、红紫黄色，枝干有刺。山樊、极香，木高数尺，北人呼曰杨花菊，有四十余种。又有自海外得种者，曰过海菊。瑞香、一曰，睡香。丁香、一名字花，有紫、白二种。杜鹃、俗号映山红，一曰红踯浊。又有一种紫色。丽春、茎生花媚而香。金钱、深黄，花圆如赤仄。玉簪、质素而香，其形似簪。金棣棠、淡金色。迎春、一名黄雀儿花。锦带、长条，而花缀其上，有红、白二种。金凤、有五色，状若飞凤，又曰凤仙。木笔、初发如笔状，一名辛夷。木槿、诗名舜华，曰日及花。玉绣毬、白圆如毬。剪金分叶数岐，如剪裁之状。水仙本名雅蒜，又有一种金盏银台。栀子、一作支子。百合、红白色，根如胡蒜，垒生二三十瓣。又有川百合，光宝后花黄色，上有墨熙，如洒墨然。鸡冠、其之佛书所谓波罗□花，是也。紫荆。俗呼百红。
草类：芝按芝与菌蕈等皆不种而生，菌蕈是土木气所蒸而生，芝是天地和气所蒸而生，故芝瑞草也，世不常有、兰每干一花而香浓者兰，五七花而香薄者蕙。萱一名鹿葱，可以忘忧。夏开者大，秋开者短而叶细。蒲生陂湖中，似莞而褊，有脊。白苹、茜、生山谷中，三棱，可以染绛。马鞭、茎方，花钿色，下如鞭鞘。蒉，尔雅谓之望，又曰芒。江生者为淡蒉，近海生者为咸蒉。人以为缆，为席为屦。苕可为帚，茅可为覆屋。龙须草、莎缘地遍生稗，实亦可食。蓍草、出蓍岙，今稀有。候潮草。叶间有夹如榆夹，潮至则开，退则合。
竹类：斑竹、晕，紫色而点大。紫竹、紫色，张文潜所赞紫君是也。筀竹、方竹、茎，方。箭竹、尔雅谓之筿箭，即禹贡会稽之竹箭是也。淡竹、石竹、节疏而平，可编壁。董竹、音与斤同。坚而促节，肉厚，可为弩。慈竹、又名子母，叶丛生。苦竹、以笋味苦，故名。临海异物记云：以苦毒竹为枪，中虎即毙。佛面竹、节，如人面。钓丝竹、可为钓竿。桃枝竹、茅竹、俗名笆，篱竹。四季竹、长，笋不绝。筿竹、叶似箬叶，以裹物，不渍润。公孙竹。长尺许，成丛。
木类：松、杜、松、杉叶柏身，柏叶匾而香。桧、槐、尔雅作怀。叶大而黑、樟树最大，色赤气辛、桐有黄桐、毛桐、梧桐等种、枫厚叶弱枝，善摇，枝可为香。榆、楮、一，名谷传。传皮斑而有办者为楮，皮白而无办者为谷。冬青、宫中号万年枝。练子可熟绢。樗、乌臼实如鸡头，液如猪柳。其叶下垂细者曰西何脂，可压消为河。柳又□一种榉，杜甫诗所谓榉柳枝枝弱是也。黄杨、岁长三寸，遇闰则缩一寸，东坡所谓厄闰年者是也。水杨、叶圆而润且梗短，生水滨。苦条。材可为弓、桑有黄桑、青桑、花桑，水柔过海、桑、柘叶不类桑，蚕惟三眠者食之。
货类：茶、盐、蜜、木、棉花、山田多产，春夏间种，秋开。色白者上，淡黄者下。蓝靛、蛎仄、黄蜡、白蜡、红花、樱榈、槐花、柏油、油烛、桐油、香油、茶油、菜油、周油芥子压为油麻，有白麻、黄麻、青麻、苧，一年三收或四收。出古城桃。夏织布，漂白染红，兼丝成者，曰苧兼丝。桑丝、宜为细绢。今妇女多治蚕，其丝比杭、湖稍次云。柘丝、作琴瑟弦清鸣响亮胜桑蚕绵二季蚕□多绷绵。䌷土、纱绢、苧布、木绵布、粗者名蛮布，稍细者名腰□。以苧经合木绵纬成者，名散制纬。麻布、纬，麻为之。葛布、纯用葛者，上路葛以丝为经，缉葛为纬者曰丝葛，以苧为经，乾曰淡□。草席、出渭川，莞田等处。皂荚、可用浣腻。又一种名肥皂，可浣衣。南史云：黄尘污人衣，皂荚相料理。冶铁。锅釜犁锄等器，出泽库街。
畜类：羊礼为小牢，以以充宾祭猪。其，为。性在之，次。狗、鸡。雄者有冠有距，毛羽烂斑。雌者暗然无章。古三牲，鸡居其一，今为常食。又按：家畜有鹅，礼所谓舒雁也；有鹅，尔雅所谓舒鹜也。六扰未尝及之，今附见。
禽类：鸟说文云：一名慈鸟，以其能反哺而名其腹自者曰鸦。又种名寒鸦，状差小，初冬来自西北去、鹊俯鸣则阴，仰鸣则晴，闻其声则喜，故曰喜雀、鹳有似鹄而巢水者为白鹳，黑色；曲头者为鸟鹳、鹰苍黑色、鸠斑色。方言曰：鹪。又一种色不斑，人以其鸣为耕候，名布榖。黄鹂名仓庚俗呼黄莺雉，即书华虫。竹鸡、俗呼白蚁，闻之即化为水。山鸡、觜与足，皆红色。鹌鹑、列子云：蛙变为鹑。又云：鼠亦为鹑，善斗，人以密网取之。鸲鹆、人畜其雏，以竹刀剔其舌，可使能言。鸽一舶鸽。翠碧、毛可为饰，南方人呼为红翠。郭公、身赤，而头尾黑。画眉、白眉，褐。画眉白眉褐质，善鸣好斗。雪姑毛，黑白相间。谢豹、一名杜鹃，又名子规雀，斑褐色。又有黄色者曰黄雀。八九月群飞稻田，或云海鱼所化，八月为雀，十月复入海为鱼。啄木按本草褐者为雌，斑者为雄，穿木食蠹。捣药禽其声丁之山，当似。鹧长尾而碧色，嘴与足皆红。伯劳、一名鵙，三名博劳。黄头褐色，喜斗、鹗似鹏而小，名鸺鹠。鸬鹚、口中吐雏，土人以捕鱼、鹭足修而羽白。南越志云：随潮上下、鸥臆白翅青。南越志云：随潮上下，凫飞甚速。鸳鸯、毛羽五色，雌雄相逐水滨。百舌。名孟桑，遇春初作百鸟鸣。
兽类：虎、山兽，虎为之君。牙有棱，上下相脗合无缝。其舌生倒刺，爪钩戟藏缩不露。其毛浅，其须刚，其铁无小肠。及怒而作势，则毛张爪露，大号风飒飒。生食不择肉、豹有青、黑二种，又有文圆者名金钱豹熊形类犬豕，而性轻健，好攀缘上树，见人则自投而下。背上有脂曰熊白。寒月有，夏则无之。其掌为珍味。方言日：胆可入药。豺豺犬貌似虎而小。野猪牙利如镰刃，毛黑如锥，名豪猪，即封豕也、鹿廋，身高脚长颈秃尾色黄，有白点，性最惊虞。角脱新生为茸，补虚劳。麆、香狸、形如羊而小，有力，味甚珍。兔生缺唇，前两足短，后两足长，其行必跳，其尾下粪窍。岁生窍云猿善授，故名。有通臂猿，左引则亦德类右短，右引则左短。臂可作箫。猴最黯。狐似狗而小，尾如长帚，能作妖惑人。鲮鲤、似鲤，有四足，能陆能水，一名穿山甲、獭似犬而口锐毛细，水不能濡，善捕鱼。鼠狼。生田野中，似鼠而尾如帚，善捕鼠。鼯似小蝙蝠。栗鼠，名鼯鼠，能鼠。
鱼类：鲈肉脆者，曰，脆。脆者曰脆鲈，味鲈，肉极珍。又有江鲈，差小。然此鱼与鳜鱼相类，能食诸鱼。凡池塘放鱼秧，拣而出之，不然则败鱼。石首一名鲮鱼。首有两白石，故云。又名黄瓜鱼，又名金鳞鱼、鲑俗称鸟狼。腹多刺肝，毒杀人，烹之必去齿目□血冬月为上味。有脂白如酥，名西施乳。鳉身褊而短蹙，色苍无鳞与鲠，以其首锐腹广尾细，有似镖𬬰，故呼鳉鱼。马蛟、身圆而狭长，色亦苍，无鳞与鲠。谚云：山食鹧鸪獐，海食马鲛鳉。皆言其美也。沙二十四种，有白浦沙、黄头沙、白眼沙、白荡沙、青顿沙、鸟沙、斑沙、牛皮沙、狗沙、鹿皮沙、𬶕沙、鲈沙、燕沙、虎沙、犁头沙、昌沙、丫髻沙、刺沙、比目双则比目，单则王余、鱼状如牛脾，鳞细，紫黑色，眼相合而行。鲻身圆长而鳞细黑，味甘、鲤无大小行，背有三十六鳞。陶弘景称为鱼王。银鱼、口尖身锐如银条，以为鲊尤美。梅首形类石首而小，俗呼梅童，土人暴以致远。觔火鱼触身如膏髓白，骨柔无鳞。白似牛而白，每自海入江，为水潦之兆。鸟泽、与缁，相类。细鳞生溪塘中，以鳞细，故名。带鱼、鳗鳝章巨、八足，首圆正，名蜛蠩。郭璞江赋蜛蠩森衰而垂翘是也。今海滨人讹曰章鱼，有形似而小，曰望潮。江珧螺、虾鳖、蛏蚶。鸟虽蛤蜊、䗯、似蛤而长，壳有毛。龟脚以状似之。郭璞江赋石蚴应节以扬葩是也。牡砺、蝤蛑、八足四螯，随潮退壳，一退一长。肉亦随潮而生，潮大则虚，小则满。蟹、螃蟹、带毛糟之可致远。东坡云蟹微生而带糟是也。彭越、尔雅：名彭螖，土人以其色青，呼为青越。又一种为彭蜞，性极寒。千人擘、海物异名记：聚刺犷壳，擘之不能入。蚌有珠。郭璞江赋曰：琼蚌晞耀而茔珠。鲎雌常负雄而行，渔者双取之，子如麻酱之可藏。蚱蛤、每一潮生一晕，海滨人以后取淡苗栽泥中，伺其长然。菜，一名夹壳。或有产珠者。龟跳鱼。生海边泥涂中，其大如指，色黑味礼，土人呼为摊涂，一曰弹涂。
虫类：蛇、蜈蚣、腐草所生，足有青、赤二种。蜥蜴、蝇、虎、蜻蜓、小而黄者，曰胡梨蜂，有蜜蜂、沙蜂、山蜂数种。萤、螳螂、青色长臂蜩。诗云：五月鸣蜩。本生土中，夏则登木而蜕，秋鸣为蝉。斑猫。生大豆叶上。
按王者不贵异物，故方贡所出，必辨其土之所宜。古之君子，耻一物之不知其为政也，亦耻一物之不得其所。是故有土宜之法，以辨王物坏物，而蕃鸟兽，而毓草木，而教稼穑树艺，庶物咸若，山川鬼神亦罔不宁。由是道也，故备列之，以资采览。

[book_title]太平县志卷之四
职官志
职官志何？设官分职，各有攸司。凡司民社，司教铎，司武备，其事绩之可傅者，代不乏人。虽纪载缺略，莫得其详，或仅存其姓氏，或并书其行实，而职守之要与官方之品，亦由之以定。作职官志。
知县
明常完山阳人，由举人成化六年以彭泽令调至。时县治初立，经理营建，悉出其手。袁道字德纯，吉水人。成化十年由进士至。公存心正大，莅治廉平，视民患如切巳。有强盗林环者，诬指应华等二十三人，司府巳鍜炼成狱，公力为辩理，至以去就决，曰：民冤如此，何以官为？一时旁观者为之泣下，华等卒得白。又备倭张总督勇，以沿海仓粮腐析，责偿于民，莫之敢后。公独据法与抗，曰：粮在仓而责之民，吾官可去。实不能以是，令民。张，卒无如之何。黄岩界有贼杀捕盗官，姜昕者，民。惊悸甚，相卒拒，户艳白旗，几至激变。公亟至其地，招谕之曰：独杀人者死耳，吾为尔等白之，无忧也。众始安，上之人卒从其言。居常杜私竭，公庭无事，乃哀锾金，新学校，建乡贤祠，行保伍法，廉请耆宿主乡约，月朔呈报善恶，以示劝惩。布衣有行义者，公必躬礼其庐，疏治迂浦。闸兴水利，岁以大穰。邑西乐清民闻其风，皆愿属焉。乃奏割东南凡六都慧平邑。然不善事上官，府符下设有不便于民者，公执不行。郡守刘公忠憾之，□以法□公，诇无他过。会储道参政行部督粮急，公念夏月民艰食甚，约民使以货物为质，权宜令仓官预出朱契，以粮完报，俟秋熟输米还质。刘诇得以白于巡按，逮公责问，民老稚相扶携，无虑数百人，控监察御史，愿代公罚，巳竟释公。逾一考，以忧去，行李萧然，假货以给路费，而赆赙一无所受。起复尹宜兴，治如太平。徽入擢监察御史，出按广东。公巳去邑，士民列状于府，转请于巡抚彭公韶，为立去思祠，有司岁一祀之，仍祀名宦祠，至今伏腊公不衰。丁隆字时雍，南昌人。成化十七年以进士至，寻迁监察御史。未几，降为州判官。刘用上饶人，成化二十二年由举人至，未几，以忧归。樊轩、崇明人，由监生弘治三年任，以述职去。罗政、新喻人，进士。弘治九年以黄岩知县起复，至后罢免去。刘弼字邦直，南京锦衣卫籍，华阴人。弘治十六年由进士至。承罗政之后，一反其旧，以袁道为师表等。县街修学宫，民翕然称之。以调繁知黄岩，陛兵部主事、户部员外郎，仕终袁州知府。卢英字文华，四川崇庆州人，古之遗清也。由进士知黄岩县，百姓爱之如父母。巳而为御史车梁所劾，因调简任平邑。以正德元年至黄岩，民相率走吁于朝曰：有成命。乃砻石请谢文肃为去思碑。公母太孺人就养官舍，公三日一市肉，仅以为养具，而公与家人止食菜茹蔬以为常。或以事至司府，及行。都鄙，皆自赍馕具，不以烦民。遇过客乡士大夫，礼物戋戋，字民如子。审里徭工役均甚。尤明于治狱，民自以不冤。催科第，严程限，不甚箠楚。顾独严于吏胥及势要之家，一犯科条，辄置之法不少贷。用是公庭肃然，豪强敛迹。暇则校试诸生，为说作文读书之法。一日秋祭举，召屠户，以所得丁胙、坛胙，悉与之。曰：吾将以考满上京，尔三日馈，吾毋肉一觔。馈巳，呼吏人扃吾舍门署封乃退。屠者持其肉去，亹高叹。及行，有松门卫官一人持赆来馈，公却不受。卫官曰：闻公囊橐萧然，到都下，费大恐。公在铨部前伺候，求一杌子坐，亦不可得。公徐应曰：坐阶石地上何伤？卫官亦亹亹叹不休。己而以征去，邑老稚遮道留靴。擢户部主事，值逆瑾擅权，调公教授镇江。瑾诛，复南京礼部主事。先是，平邑称贤令者，惟袁吉水为□，时人以公比之，谓之袁卢云。迄今与黄邑皆崇祀名宦。颜灌龙溪人，正德三年由举人至，后攺教职去。梁瓘顺德人，正德五年由举人至。祝弘舒字文安，温江人。由进士正德八年以含山知县调繁。至公综理有方，剖决无滞，吏民咸不敢欺以私。后迁户部主事，历员外郎中、楚雄知府、两淮盐运使，致仕。林正、长乐人，正德十一年以国子监博士至。吕川、同安人，正德十二年由举人至，以述职卒于途。邹山龄、丰城人，正德十五年由举人至。毛衢字大亨，吴江人。嘉靖二年由进士至。明敏有治才，尊崇学校，遇诸生以礼，厘剔奸樊，治市豪以法。至有盗窃者，公命捕其首而赦其从，余党尽散，且进田野小民服役公庭，使知礼法。先是，迂浦街有金星菩萨阁，横湖堂亦有神祠，祠主岁敛民金钱为穿臂会，云能消灾致福，远近趋□。男女混杂，公因毁其阁及祠曳神象火之罪主者，数人，而邪教以息。调知永康，士民□□□靴。后升刑部郎中，四川按察司佥事，仕至副使。李伯润字文泽，山海卫人。由举人嘉靖四年以永康调至。公念民役烦，欲请于上官，减去五寨民兵十之二。巳而以觐期迫，弗果觐。巳，吏部考公才力不及，调去。公犹具减省民兵移文上，吏部转闻于朝，檄布按勘议。民曰：李公于我有遗爱乎？事竟停，寖不果行。刘友德、漳浦人，嘉靖八年由举人至。公优于德而短于才，寻以述职左调去。陶秀字子实，南城人。嘉靖十一年由举人至。先是里役不均，田多脱漏。公至，设为十甲，均田之令，又清稽脱漏田，以克旧额，民甚宜之。滨海故多军卫庄田，勿属编管，军豪率逋租抵禁。公建议立军啚，奔走服役。又垫甃道路，起皇□、息肩二亭，筑治义冢，民益权悦。第讼牒羁縻勿薮决，用是寖失誉，竟左调高淳去。父老为立政绩碑云。曾才汉字明乡，泰和人。由举人授将乐县，未仕，丁外艰，起复攺除于嘉靖十七年。至精勤敏干，凡县治攺创，经书悉出其手。纂修邑志及今赖有所据，皆公之功也。魏豪履历，失考。方辂，嘉靖三十二年，值倭变，邑无城垣，营度创筑，民借以安。祀集贤祠。赵孟豪嘉靖壬子，倭寇犯境，公率民兵守御。寇攻南门几陷，公用邑人王庚计，以火药攻退平邑，赖以获全。徐𫓰、进士，信丰人。履亩以正经界，无所畏忌，竟以此获𬤦去。叶浩五开卫人。黄应忠、履历，失考。翁仲益、字受甫，福建晋江人。莅任之初，适岁饥，缓征赈乏，天旱祷雨悉应。旦出视事，吏人持文牒鹄立，无一敢窥伺，亦不求要结，以广上誉。次年调剧邑。王国宾、进士，升南京户部山东司主事。陈时行、进士。唐映、贡士慈祥，不妄鞭朴，时呼为唐老佛。阎恒悟、举人，万历十七年至。俞咨益号星海，五开人，乙□。万历二十年至，廉干勤敏，摘奸锄盗，定祀礼，树保障，平渔税，均铺□筑天柱塔于芝岙山上，以壮邑势。至二十六年，戊。戌，以考最升任，民感其德，遂祀于山麓，以志永恩。今祀集贤祠。晏文辉字怀泉，江西南昌人。以进士授太平令。修葺学宫，置备祭器，俱捐俸为之。躬迎耆老以励俗，旌奖贞妇以维风，循河造舟以利涉，滨海除道以通商。事皆切近平易，公以实心行之，不事虚文，故民皆翕然向化。至于除奸锄猾，又风烈矫矫，人不得干以私。一切美政，不可殚述。百姓作隐太正县语谣之语谣之，有万里长空妆暮云之语，益云晏青天也陛南京礼科给事中。临去之日，挽车涕泣者载道。士民相率立碑，作留靴亭，岁时祀之，至今口碑不衰。崇祀名宦祠，御史林国材𬤥文以志其事。胡登明、进士，万历八年至。吴从道、举人，湖广人。伍元正、举人，号泰宇，万历十六年至。唐世盛、举人。陈龙光、举人。王存理、举人，金坛人，万历四十六年至。卢天钖、举人，河南人。许成章、进士，长洲人。调定海，升员外郎、温处兵备道。崇祀集贤祠学。谢坚字用卿，江西信丰人。天启五年至平邑。里甲旧有陋规，岁输无名之费，公惟洁巳自爱于正赋之外，一无所。取豪蠹敛手。他若汰冗役严保甲缮城隍，种种芳规，难以槩述。崇祯三年，升员外郎。刘应、鼎贡士，宿松人，号定庵。衣冠严肃，有南面之度，礼士惠民，美绩备著。彭承荩、举人，杨州人。全鸿志、贡士，石阡卫人。胡学戴字白庵，湖广五开卫人。博学能文，待士极优，立泰社以振人文。居官自奉朴素，抚按交荐，擢升福建漳州同知。黄弼。福建人，由副榜进士至。风度超雅，温平和易，民乐其简。<
国朝刘履昌、号元吉，盛京保定府清宛县人。由举人顺治三年至。时鼎革之初，公至，抚民以恩，待士以礼，奉公执法，奸宄敛迹。因饷解，中途被劫，以此去官。士民即其先所建泉溪书院为课士者以祠公于不忘。于大成辽东人。由生员顺治十一年至。以簠簋不饬罢。王道鹏、举人，四川人。顺治十三年至。张国栋盛京人，由贡士顺治十七年至。孙居相、杨州人，由贡士。康熙二年至。刘定国、广东人，由举人。康熙三年至。孙如兰字翘年，顺天大兴籍，河南祥符人。由生员康熙五年至。时饥馑瀳臻，迁移殆尽，即有存者，城居苦于供应，村落疲于转徙。公招抚流亡，民始安堵。有不便于民者，即上令亦坚执不行。奈兵饷绎络，借箸无策，竟以罣误去官，而民犹思之。陈心澡字秋沇，山东济宁人。由进士康熙八年至。廉静慈祥，以实心行实政。时方展界工料所需正供，无可支给，悉捐俸犹不□。民感其诚，子来竣事，其法严去莠，其癝悬□，尤难殚述，惜天不为平邑福，竟以忧民陨于官。许经举人，福建人。十康熙十年至。郭治、字醇子，河南彰德府临障县人。戊子科。康熙十一年至。汪潜号□庵，江南长洲县人，由吏员。康熙十四年八月至。以积连带征违限罢职。十七年去位，奉□复任。刘豫祥字顺勤，号竹岩；北直蠡县人，庚戍进士。康熙十七年四月至。调攺江都县。前令汪复任。十九年，汪以□□。曹文珽。字穆斋，陜西平凉府固原人，由官生。康熙二十年到任。平久称□邑侯，甫下车，询民疾苦，士民具呈，以地方之积困，由于钱粮之多逋，钱粮之多逋，由于户甲之不实；户甲之不实，由于经界之不明。善良之家，或一□而两赋；奸猾之辈，或□赋而管田。由是□□恒□于无辜，□科莫诘于诡骄。下滋赚赔累，上头檄催。有一人分作数十户者，苦于应接之艰难；亦有一户丛集数十人者，便于彼此之推托。故自十六年经今五载、十七年，经人□□□十八，□□□□九年，经今两载，每年各有带征，或二二千，或三四千，分日挨□号冤痛哭于县庭者，昼夜靡宁。历□父母，非不□知其獘，苦于整理之无术，因循至今，流祸日甚。若再阅数年，逋欠愈多，顽顺莫分，功令森严，性命曷保？伏祈大施斡救之方，详立稽查之法，垂恩万户，流惠千秋。侯阅呈，蹙额良久，适值审编，即至局，将从前之啚册户籍尽皆撤去。特申履亩踏勘之令，大书条约，示谕绅衿、民灶、军屯人等，各先自具田地实数一呈存案，准除虚挂之累，并宥匿漏之愆。俟履亩勘明后，与自具之数不符者，置之重罪不宥。阅两月，履亩壕册俱齐，虚者悉除，漏者悉出，并无一人敢以虚数报者。由是审啚编甲立户，以三千三百亩为一啚，一啚凡十甲，一甲凡十户，仍每年输出一甲，为守柜管催记串之现役。凡每甲之十户，每户约该银贰两，分作十限全完。每月一比，各户投柜充满，贰钱者即宁家免比。自二十一年至今，钱粮俱得于本年报完，较诸二十年以前，非先顽而后顺也，良由立法之得与不得耳。□邑老稚均感其恩，尤恐以各年之带征𫌀欠，重累父母，交相劝输，委曲措办，亦获全完。向时多逋长令被泰罚，而且累及上宪之考成，恒目此方为无良自今以往，庶获免于无良，皆侯赐也。
县丞
明齐礼、无极人，由举人成化六年至。清谨自持，未几以忧去，行李萧然，即暷赆礼槩却不受。王渊旌德人，成化八年由监生至几两考，以致仕去。撰、李仓、德化人，成化十三年由监生至，以忧去。范瑛、山阳人，成化十五年由监生至，卒于官。范亮、瓯宁人，成化十九年由监生至。慈祥慎慎，勤恤民隐。尝摄署邑政，修学宫，两庑攺创公馆繥治镇东桥，岁旱，素食草履，祈祷恳切，廿雨如注。巳而以奏荒事忤当道，罢去。去之日，民依依不□舍。然贫无以归，父老相□赆之，一无所受。民又列状于□，欲以配祀袁公祠，竟亦弗得请，以为恨云。万友谅，长寿人，成化十年，由吏员。至邹胜、弘治五年，由吏员至。魏能、弘治十二年，由吏员至。常盛、弘治十七年，由监生至。姚积、正德二年，由监生至。庄敬、正德七年，由监生至。黄通、正德十二年，由监生至。王凤鸣、辽东人，正德十五年由监生至性疏爽，当为贡院供给官，巳而生忧去。张𬭰、泰和人，嘉靖四年由官生至世禄之家。落拓不善事，上以免去。王元辉维阳人，嘉靖十年由监生至。廉健有干局，凡上官有所委遣，致期必办。亦尝为贡院供给官，逾一考，升林县知县。卢潮字文溥，江都人。嘉靖十六年由监生至。韩希琦、嘉靖二十年至。吴天钖、嘉靖二十八年至。谭镗、嘉靖三十年至。杨旻、万历四年至。汪从清、万历五年至。石蕴玉、万历十一年至。陈太杰、万历十三年至。火铣、万历十七年至。范道行、万历二十一年至。张大治、万历二十一年至。苏煯、万历二十□年至。许楠、万历三十□年至。陈筹、陈云鸾、万历三十六年至。刘大用、崇祯年至。吕胤昌、崇祯年至。林宸谟，莆田人。崇祯□年至国朝，升光宅知县。国朝赵暗修、贡士，顺治三年至。周钦、贡士。顺治五年至，卒于官。江左龙、顺治七年至。荣守坤、内院中书办事。顺治九年至，升青田知县。文时成、贡士，顺治十四年至。何标、贡士，顺治十七年任，升郇阳知县。焦万言、贡士。康熙四年至，升永嘉知县。张光恩、福建福州人，由儒士，秀水县主簿升。康熙九年至。丁国泰、号太寰，顺天府大典人。由吏员康熙十四年至，升江南金山卫经历。董全光。
明
主簿
史驯、临驹人，成化六年由史员至。张沔、沔阳人，成化十二年由监生至。张质、安东人，成化十八年由监生至。黄熹、永福人，成化二十一年由监生至。陈俊、岳池人，弘治元年由监生至。陈瑀、建平人，弘治五年由监生至。董珍、杨州人，弘治八年由吏员至。谭章、由，监生至。柏凤、由，监生至。蔡昂、正德五年，由吏员至。王元宝、正德十三年，由监生至，福州人。梁校、泰和人，嘉靖二年由监生至。唐翰、抚州人，嘉靖七年由吏员至。康磐、潞州人，嘉靖十年由监生至。张钰、邵武人，嘉靖十四年由监生至。高举字凌汉，柳州府象州人，嘉靖十七年由监生至。杨梅、嘉靖年，至。胡天挺、万历四年，至。夏彬，万历年至姜志学、万历十三年，至。钱应旗、万历二十年，至。蔡宪忠、万历年，至。陈以期、万历。濮阳麓、万历。杜乔楚、黄一棣、万历。周应梦吉字惟修，号慎斋，湖广荆州府监利县人。三十三年至万历四十年四月去任。有□爱碑。叶茂宷、万历四十五年至。嗣后衙门裁汰。
典史
明王琮、杞县人，成化六年由吏员至。崔富、成化十年，至。汤志、当涂人，成化十一年由监生至。陆安、上海人，成化十六年由吏员至。吴珍、电白人，弘治二年由吏员至。江铨、贵溪，人。马琏、宁国人。陈赋、弘治十五年，由吏员至。傅智、新喩人，弘治十八年由吏员至。吴松、正德六年，由吏员至。钱榖、正德十二年，由吏员至。高忠、正德十六年，由吏员至。张、张箎、福建莆田人。戴、唐、麻城人，嘉靖十哪买、一年，由吏员至。周时、雍南昌人，由知印。嘉靖十五年。□槩、嘉靖二十。年朱鳌、嘉靖二十八年。吴时、嘉靖三十年，至。徐廷敕、万历四年，至。陈法、万历十年，至。邹轮、李文超、万历十三年，至。江宗海、万历十七年。唐谦、万历二十一年。梁乔、万历二五年，至。郭廷栋、万历二七年，至。蔡宸恩、万历三十年，至。张瑞、万历三十八年，至。王自亮、崇祯八年，至。唐廷谌、崇祯十三年，至。王政选，福建人，崇祯十五年至。国朝王三才、顺治三年，由吏员至。郑应廷、顺治三年，由吏员至。田元春、顺治十二年，由吏员至。杨茂、顺治十四年，由吏员至。李如珍、顺治十八年，由吏员至。李熙昌、康熙二年，由吏员至。马三畏、康熙九年，由吏员至。王国宰、康熙十五年，由吏员至。吴国瑞。
属官
盘马司巡检、一员，明季裁。沙角司巡检、员，国朝遣裁。三山司巡检、一员。国朝遣裁。蒲岐司巡检、员。国朝遣裁。小鹿司巡检、一员，明季裁。广盈一仓大使、一员，今革。二仓大使、一员，今华。三仓大使、一员，今革。四仓大使、一员，今革。黄岩塲大使员，医官训科、一员，以医生精其菐者为之。其属有医生五名，今缺。阴阳官训术、一员，以阴阳生通其术者为之，今缺。僧道官僧会，一员。道会一员，今缺。
吏役
县六房科吏。户礼兵刑工各司吏一名，典吏二名。户房添设粮科司吏一名，典吏二名。承发架各铺长、司吏各一名。儒学司吏、五名。巡检司吏、一名。广盈仓吏、四名。黄岩塲吏。一名。
按汉诏问民疾苦，必亲询长吏。宋元来以京朝官知县事盖甚重乎其职矣。古封建不过百里，士子释褐登仕，一经通籍，便膺雷封，先儒所谓今之墨绶，古之诸侯也。平邑自建治设官以来，其间循良著绩，镌碑立祠以纪之者，亦既有人矣。厥后之劳心抚字，功德及人者，犹得于口碑舆诵之遗。载考芳嶶，
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:26-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>