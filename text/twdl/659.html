<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="表,凡例,纂修官员,目录,卷首,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,卷二十九,卷三十,卷三十一,卷三十二,卷三十三,卷三十四,卷三十五,卷三十六,卷三十七,卷三十八,卷三十九,卷四十,卷四十一,卷四十二,卷四十三,卷四十四,卷四十五,卷四十六,卷四十七,卷四十八,卷四十九,卷五十,卷五十一,卷五十二,卷五十三,卷五十四,卷五">
<meta name="description" content="湖南、湖北合修省志。120卷，卷首1卷。清迈柱、魏廷珍修，夏力恕、柯煜编纂。迈柱，姓喜塔拉氏，满洲镶蓝旗人，康熙四十八年(1709)由笔帖式授国子监助教，历官工部员外郎、监察御史、工部右侍郎、江西巡抚、湖广总督、吏部尚书、工部尚书、都察院右副都御史等。魏廷珍，直隶景州(今河北景县)人，康熙五十二年(1713)进士。夏力恕，湖北孝感人，康熙六十年(1721)年进士。柯煜字南陔，号实庵，浙江嘉善人，幼承家学，见多识广，康熙六十年进士，因磨勘除名，雍正元年(1723)复成进士，官湖广宜都知县，改衢州府教授，后充">
<title>雍正湖广通志_迈柱_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">雍正湖广通志</span> <br/>
          作者： <span class="inputVal" id="bkauthor">迈柱</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]1837660</span> <br/>
          说明： <span class="inputVal" id="bkdec">湖南、湖北合修省志。120卷，卷首1卷。清迈柱、魏廷珍修，夏力恕、柯煜编纂。迈柱，姓喜塔拉氏，满洲镶蓝旗人，康熙四十八年(1709)由笔帖式授国子监助教，历官工部员外郎、监察御史、工部右侍郎、江西巡抚、湖广总督、吏部尚书、工部尚书、都察院右副都御史等。魏廷珍，直隶景州(今河北景县)人，康熙五十二年(1713)进士。夏力恕，湖北孝感人，康熙六十年(1721)年进士。柯煜字南陔，号实庵，浙江嘉善人，幼承家学，见多识广，康熙六十年进士，因磨勘除名，雍正元年(1723)复成进士，官湖广宜都知县，改衢州府教授，后充《明史》纂修官。是志上承《(康熙)湖广通志》，增康熙、雍正朝湖南、湖北近事。为两省合修的第四部省志。体例类目大致以康熙旧志为本，稍有增并。总为32门，又附见11门，为圣制、星野、舆图、沿革、疆域、山川、关隘、城池、户口、田赋、水利、学校、军政、礼典、世纪、藩封、职官、选举、名宦、乡贤、人物、忠臣、孝子、义士、列女、流寓、仙释、风俗、古迹、陵墓、艺文、杂纪。星野附祥异;舆图列总图及湖南、湖北两省分图;部分门类按两省分卷。艺文收载两湖历代名人和流寓骚客文士诗文词赋数千首。全志门类精当，条分缕析，按籍可稽。雍正八年(1730)开局于武汉，采访、编纂、刊刻同时进行，故时有各地咨册未齐而有续增者，均分类载于各门类末尾。其详湖北而略湖南之不足处亦与旧志相同。雍正十一年(1733)编成刊竟。现存原刻本、《四库全书》抄本。</span> <br/>
          封面： <span class="inputVal" id="bkimg">Z_11704.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]雍正湖广通志
[book_author]迈柱
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]1837660
[book_dec]湖南、湖北合修省志。120卷，卷首1卷。清迈柱、魏廷珍修，夏力恕、柯煜编纂。迈柱，姓喜塔拉氏，满洲镶蓝旗人，康熙四十八年(1709)由笔帖式授国子监助教，历官工部员外郎、监察御史、工部右侍郎、江西巡抚、湖广总督、吏部尚书、工部尚书、都察院右副都御史等。魏廷珍，直隶景州(今河北景县)人，康熙五十二年(1713)进士。夏力恕，湖北孝感人，康熙六十年(1721)年进士。柯煜字南陔，号实庵，浙江嘉善人，幼承家学，见多识广，康熙六十年进士，因磨勘除名，雍正元年(1723)复成进士，官湖广宜都知县，改衢州府教授，后充《明史》纂修官。是志上承《(康熙)湖广通志》，增康熙、雍正朝湖南、湖北近事。为两省合修的第四部省志。体例类目大致以康熙旧志为本，稍有增并。总为32门，又附见11门，为圣制、星野、舆图、沿革、疆域、山川、关隘、城池、户口、田赋、水利、学校、军政、礼典、世纪、藩封、职官、选举、名宦、乡贤、人物、忠臣、孝子、义士、列女、流寓、仙释、风俗、古迹、陵墓、艺文、杂纪。星野附祥异;舆图列总图及湖南、湖北两省分图;部分门类按两省分卷。艺文收载两湖历代名人和流寓骚客文士诗文词赋数千首。全志门类精当，条分缕析，按籍可稽。雍正八年(1730)开局于武汉，采访、编纂、刊刻同时进行，故时有各地咨册未齐而有续增者，均分类载于各门类末尾。其详湖北而略湖南之不足处亦与旧志相同。雍正十一年(1733)编成刊竟。现存原刻本、《四库全书》抄本。
[book_img]Z_11704.jpg


[book_title]表
题为钦奉
上谕纂修省志成稿谨奉
表上
进者【臣】等诚惶诚恐稽首顿首
上言伏以
帝德光昭八表星辰拱极
圣谟洋溢千秋江汉朝宗
标骏业於金题左图而右史
焕鸿猷於玉简一道以同风楚书以宝善为归式遵条贯周礼有职方之载分挈纲维祗绘方隅恭祈
宸鉴窃惟书列荆州之域地接雍梁传称鹑尾之辰星垂翼轸自古有云阳之纪於周启熊绎之封岳惟五而峯表祝融渎有四而江司奇相箘簵三邦之贡肇自唐虞鱼龙七泽之区岂惟云梦任地利则火耕水耨从王事则棘矢桃弧验倚相之博闻资献纳於典坟邱索珍左徒之采佩托比兴於兰芷荃蘅唐焕鸿名浯水摩崖之颂宋开道脉濂溪太极之图画湘水之东西渺矣羣雄事业指洞庭之南北遐哉诸将功勲岳阳风土荆楚岁时觉见闻之犹古楚国先贒襄阳耆旧谱姓氏以如新钦惟我
皇上
治洽两仪
恩周六合
诞敷文德越裳传南掌之名
载缵武功青海纪西陲之绩矧此舟车所至近在方岳之中瞻仰
宸晖照临南纪
湛恩汪濊史不胜书瑞应纷纶图莫能绘蠲租减税视旷古而有加整俗观风顾羣黎而倍切在昔荆襄甫辑太和之金凤齐鸣即今干羽初陈保靖之卿云五色红苗诸寨竞稽首而称臣永保二司请设官而置吏湖洲与江堤竝筑感洽农商南闱与北院双开欢腾儁乂厪
圣心之筹画致下土之盈宁
皇上特念寰宇同文宜修一统之志又以藩宣分土先成列省之书於是采访羣材广徵卷轴既发凡以起例爰渍墨而磨丹信传信而疑传疑竹箭南金验网罗之有据乐其乐而利其利羮鱼稻饭纪风俗之常淳首扬
尧典禹谟次及星垣舆地乃至人伦庶物灿若列眉政事文章了如指掌包举一十六郡罗列三十二门虽殚力於编摩犹抱惭於挂漏【臣】等谨稽成宪厘定规条摭鲍罗袁盛之遗登一方於小史外史采习范邹余之旧陈四始於周南召南将昭盛事於千秋窃效扬言於万一伏愿
瑶图益固
玉烛长辉
离照宏开绾玑衡而重光永耀
泰阶式叙铭岣嵝而万国咸宁企帱载之同符觐图书之协应修周六典羣瞻法纪之详明作唐一经莫罄臣工之扬颂【臣】等无任瞻
天仰
圣激切屏营之至谨奉
表随
进以
闻

[book_title]凡例
湖广通志凡例
一我
朝
世祖章皇帝
圣祖仁皇帝
今上皇帝登极诏书及
特下湖北南者煌煌
天语万世典谟旧志例载艺文今恭列卷首以冠全编
後可续增俾垂久远
一星野直省各有定分今悉照廿一史考正其余诸书不敢滥引至祥异中水旱蠲赈前代有可考者皆为补入我
朝昇平永久间遇水旱必先蠲赈万民感戴理宜备
书
一图考凡地方新增新减及分隶并属者俱绘新图其余重加校订
一建置沿革乃全书根据一有缺讹则山川人物皆罔所依据旧志不无舛错今悉以廿一史为主参以文献通考地理直音等书及府州县志至近奉改拨添设府州县其沿革缘由俱细为分析
一疆域四至方位道里远近俱据府州县志册参订编次
一山川旧不分类且多简畧今分地分类竝分东南西北四正四隅道里远近依次编序俱以府州县志参订凡有原委可考见於各书者备为采摭
一自康熙甲子年纂辑通志以後凡修濬城池建葺学校必备书不敢没守土者之劳勩也
一水利堤防有增修有新筑俱照府州县志册续订至荆江堤岸洞庭舵杆洲
皇上轸念农商发帑修建恭载简编兼绘舵杆洲图以
昭
圣朝盛典
一
本朝各处驻防兵弁有增有汰有归并有移驻俱按现在军制条列其历代兵防随地因时一一详载
一祠祀寺观俱分别时代依类序编
一职官不论有无事绩凡官楚者例得列名旧志文职止佥司武职止提镇今悉分类增补文自郡守以上武自参游以上咸得书
一名宦乡贤旧志有因地名偶同误入者有本非楚而强入者有时代姓名官爵俱讹者有采取史传而文义不贯者有数事牵合为一事及人地互相舛错者有名宦载生平行事竟似人物志者有忠义漏载亏节滥録者俱照廿一史明一统志三楚文献録楚纪横云史稿本传改正悉标书目以明所据惟有明一代未有成书旧通志列传间有较他书更为详核者俱参互纪载
一历代名宦旧志不分巳未崇祀无从查核但据志载本传参考他书漫无事绩者删之其确有功德可纪者悉仍旧至新增名宦悉遵雍正二年　部册核留者始行登载
一历代乡贤祀典所关宜另帙以示崇重旧志统於人物内今据郡邑学校印册巳经崇祀者録出另为一编又按各志书间有久登俎豆行事卓然可纪旧志遗载者亦为补入惟
本朝乡贤一遵　部册登载其未经崇祀而人品事
功可为矜式者另入人物项内
一旧志止载孝义列女我
皇上特命各省州县建立忠孝节义祠千秋俎豆有司行礼於以扶植纲常广励风俗诚历代未有之
盛典也谨分忠臣孝子义士列女四项各详事蹟从此
瞻祠宇而诵芳徽人心益加振兴矣
一凡忠臣孝子巳入名宦乡贤如我
朝粮道叶映橊总督额伦特仍立传入忠臣志旧志老莱子孟宗董永之类仍立传入孝子志其名宦乡贤志内只注名云详某志
一人物志内首理学次行业次文苑次隐逸间有传列於此而名仍注彼者传从其重名取其称
一春秋传所载楚地名卿大夫皆楚产也悉编入人物志内秦汉以後官斯土者始入名宦遵
今制以编往事於义为当
一古有愿为良臣勿为忠臣之说其实良亦忠也今择患难之臣以身许国者虽生死不同悉编入忠臣志内其有捐躯而害义如鬻拳之类不可为训者不敢阑入
一孝义列女旧志有止载姓名而无事实者颇加采摭补録又凡郡邑志流传巳久者酌存之自康熙甲子年以後惟巳经奉
旨旌表者按年编载
一流寓凡正史各书巳载者则详考本传缺畧者补之谬讹者删之间有流传已久如宋米芾称米襄阳之类虽宋史本传不载其事亦先书本传而録旧通志於後盖既云流寓则行踪靡定不敢槩行删除也
一方伎仙释俱详考各书存其确有可据者一艺文凡各家文字有专本行世如鬻子离骚太极图说等类亦止选载数篇诗集亦然至儒学诸记一学或有数首但择其善者存之其大传墓志铭非名贤钜公不敢泛载
一自历代暨我
国家武功文德有能赓扬其美者登载以备雅颂各体文字有关地方时务及言忠孝节义之大可为劝惩者存之名山大川胜蹟留题者次之其余风云月露不敢槩録以庶几采风问俗之意
一旧志有备遗杂辩二项今统曰杂记凡荒谬错误辩证无当者删之仍参考各书应增者采入若干条编类以便观览
一通志於雍正八年二月二十七日开局雍正十年七月十五日开刻十月二十五日接到　部文议准湖南桂阳州改陞直隶州辖临武蓝山嘉禾三县其舆图疆域户口田赋及一切人物乡贤等志巳渐次刋刻成书谨识沿革志末以备将来考核又各省咨册未齐凡有续增者亦以类载各志末云

[book_title]纂修官员
湖广通志纂修官员
总裁
湖　　　广　　　总　　　督
【臣】迈　柱陞　　任　湖　北　巡　抚
【臣】魏廷珍陞　　任　湖　北　巡　抚
【臣】王士俊湖　　　北　　　巡　　　抚
【臣】德　龄湖　　　南　　　巡　　　抚
【臣】赵弘恩湖　南　观　风　整　俗　使
【臣】李　徽
提　督　湖　北　学　政
【臣】凌如焕陞　任　提　督　湖　南　学　政【臣】习　寯
提　督　湖　南　学　政
【臣】吴大受湖　　　广　　　巡　　　察
【臣】归宣光
提调
原　任　湖　北　布　政　使
【臣】徐　鼎陞　任　湖　北　布　政　使
【臣】徐　本湖　　北　　布　　政　　使
【臣】锺　保陞　任　湖　南　布　政　使
【臣】杨永斌湖　　南　　布　政　　使
【臣】张　灿原　任　湖　北　按　察　使
【臣】王肃章陞　任　湖　北　按　察　使
【臣】刁承祖原　任　湖　北　按　察　使
【臣】唐继祖湖　　北　　按　察　　使
【臣】王　柔陞　任　湖　南　按　察　使
【臣】张　灿湖　　南　　按　　察　　使
【臣】胡　瀛
原　任　湖　北　粮　道
【臣】张廷枢陞　任　湖　南　驿　盐　粮　道
【臣】刁承祖湖　南　驿　盐　粮　　道
【臣】李正茂湖　北　分　守　武　汉　黄　道
【臣】朱　?湖　南　分　守　岳　常　澧　道
【臣】孙　元原　任　分　守　湖　北襄阳　道
【臣】赵之均湖　　北　分　守　襄　阳　道
【臣】武弘彦湖　　北　　驿　　盐　　道
【臣】杨　晏湖　南　分　守　衡　永　郴　道【臣】许登瀛
陞　任　湖　北　分　巡　荆　州　道【臣】高　起湖　北　分　巡　荆　州　道
【臣】钱兆沆
陞　任　湖　南　分　巡　辰　永　靖　道【臣】王　柔
纂修
日　讲　官　起　居　注　翰　林　院　编　修【臣】夏力恕原　任　宜　都　县　知　县
【臣】柯　煜
校閲
日　讲　官　起　居　注　翰　林　院　编　修【臣】夏力恕翰　　林　　院　　检　　讨
【臣】程光钜
分修
原　任　孝　感　县　知　县
【臣】张锺秀
黄　州　府　学　教　　授
【臣】彭士商
永　州　府　学　教　　授
【臣】王楙绩
锺　　祥　　县　　进　　士
【臣】李　苏
江　夏县学　教　谕
【臣】侯执信
东　安　县　学　教　谕
【臣】谭尚笏
长　　沙　　县　　举　人
【臣】文　山善　　化　　县　　举　　人
【臣】李文炤
善　　化　　县　　举　　人
【臣】黄文宪
汉　　阳　　县　　廕　　生
【臣】李能哲
汉　阳　县　副　榜　贡　生
【臣】方　璲
宁　　乡　　县　　监　　生
【臣】陶　煊
汉　阳　县　学　生　　员
【臣】李　灏
益　阳　县　学　生　员
【臣】曾　璋
分校
公　　安　　县　　知　　县
【臣】洪元声
学　　习　　进　　士
【臣】沈孟坚
学　　习　　进　　士
【臣】陆　峻
学　　习　　进　　士
【臣】张　松
学　　习　　进　　士
【臣】杨璋森
学　　习　　进　　士
【臣】慕泰生
学　　　习　　　进　　士
【臣】方纯儒
学　　习　　　进　　士
【臣】沈爕文
学　　习　　　进　　士
【臣】方暨谟黄　　冈　县　　举　　人
【臣】王光佩蕲　　州　学　　训　　导
【臣】王一宁原　任　竹　县　学　训　导【臣】李正奇江　夏　县　副　榜　贡　生
【臣】陈本立武　　昌　　县　　贡　　生
【臣】贺　桓黄　　冈　　县　　贡　　生
【臣】王道明罗　　田　　县　　贡　　生
【臣】徐乾源云　　梦　　县　　贡　　生
【臣】黄灏起宁　　乡　　县　　贡　　生
【臣】何中辉汉　　阳　　县　　监　　生
【臣】张学诚
汉　阳　县　学　生　员
【臣】常生华
汉　阳　县　学　生　员
【臣】程秉礼
蕲　水　县　学　生　员
【臣】李生盘
应　城　县　学　生　员
【臣】王永祚
监刋
布　政　使　司　经　　历
【臣】卞　澍

[book_title]目录
钦定四库全书　　　　　史部十一
湖广通志　　　　　　　地理类三【都会郡县之属】目録
圣制
卷一
星野　祥异附
卷二
舆图
卷三
沿革【湖北】
卷四
沿革【湖南】
卷五
疆域　形势附【湖北】
卷六
疆域　形势附【湖南】
卷七
山川【武汉】
卷八
山川【黄安】
卷九
山川【德荆】
卷十
山川【襄郧归】
卷十一
山川【长衡永】
卷十二
山川【宝岳常辰永沣郴靖】
卷十三
关隘　津梁附【湖北】
卷十四
关隘【湖南】
卷十五
城池　公署附【湖北】
卷十六
城池【湖南】
卷十七
户口
卷十八
田赋　屯田附　物产附【湖北】
卷十九
田赋【湖南】
卷二十
水利【湖北】
卷二十一
水利【湖南】
卷二十二
学校　贡院书院附【湖北】
卷二十三
学校【湖南】
卷二十四
军政
卷二十五
祀典　祠庙附
卷二十六
世纪　后妃公主附
卷二十七
藩封
卷二十八
职官【历代】
卷二十九
职官【文】
卷三十
职官【武】
卷三十一
选举　武勲附【荐举】
卷三十二
选举【进士】
卷三十三
选举【进士】
卷三十四
选举【举人】
卷三十五
选举【举人】
卷三十六
选举【举人】
卷三十七
选举【贡生】
卷三十八
选举【贡生】
卷三十九
选举【贡生　武勲附】
卷四十
名宦【总名宦】
卷四十一
名宦【总名宦】
卷四十二
名宦【总名宦】
卷四十三
名宦【武汉黄安】
卷四十四
名宦【德荆襄郧归】
卷四十五
名宦【长衡永】
卷四十六
名宦【宝岳常辰永沣郴靖】
卷四十七
乡贤【武汉】
卷四十八
乡贤【黄州】
卷四十九
乡贤【安德荆襄郧归】
卷五十
乡贤【湖南】
卷五十一
人物【理学暨总部行业武昌行业】
卷五十二
人物【汉黄】
卷五十三
人物【安德荆】
卷五十四
人物【襄郧归】
卷五十五
人物【长衡】
卷五十六
人物【永宝岳常辰永沣郴靖】
卷五十七
人物【文苑】
卷五十八
人物【隐逸】
卷五十九
忠臣【总部】
卷六十
忠臣【湖北】
卷六十一
忠臣【湖南】
卷六十二
孝子【湖北】
卷六十三
孝子【湖南】
卷六十四
义士　义民义仆附【湖北】
卷六十五
义士【湖南】
卷六十六
列女【总部暨武昌】
卷六十七
列女【汉阳】
卷六十八
列女【黄州】
卷六十九
列女【安德】
卷七十
列女【荆襄郧归】
卷七十一
列女【长衡永】
卷七十二
列女【宝岳常辰永沣郴靖】
卷七十三
流寓
卷七十四
仙释　方伎附【湖北】
卷七十五
仙释【湖南】
卷七十六
风俗
卷七十七
古蹟　寺观附【湖北古蹟】
卷七十八
古蹟【寺观】
卷七十九
古蹟【湖南古蹟】
卷八十
古蹟【寺观】
卷八十一
陵墓
卷八十二
艺文【历代御制】
卷八十三
艺文【赋古辞曲】
卷八十四
艺文【四言诗五言古诗】
卷八十五
艺文【七言古诗】
卷八十六
艺文【五七言排律】
卷八十七
艺文【五言律】
卷八十八
艺文【七言律】
卷八十九
艺文【五七言截句】
卷九十
艺文【表】
卷九十一
艺文【疏】
卷九十二
艺文【疏】
卷九十三
艺文【疏】
卷九十四
艺文【疏】
卷九十五
艺文【启颂箴】
卷九十六
艺文【书】
卷九十七
艺文【论辩议】
卷九十八
艺文【考说跋赞檄】
卷九十九
艺文【传】
卷一百
艺文【传】
卷一百一
艺文【序】
卷一百二
艺文【序】
卷一百三
艺文【序】
卷一百四
艺文【记】
卷一百五
艺文【记】
卷一百六
艺文【记】
卷一百七
艺文【记】
卷一百八
艺文【记】
卷一百九
艺文【记】
卷一百十
艺文【记】
卷一百十一
艺文【记】
卷一百十二
艺文【碑】
卷一百十三
艺文【碑】
卷一百十四
艺文【碑】
卷一百十五
艺文【铭志铭】
卷一百十六
艺文【铭志铭】
卷一百十七
艺文【文诔】
卷一百十八
杂记
卷一百十九
杂记
卷一百二十
杂记
【臣】等谨案湖广通志一百二十卷
国朝总督湖广等处地方兵部尚书兼都察院右副都御史迈柱等监修楚中舆记见于前史者如盛宏之荆州记庾仲雍湘州记汉水记梁元帝荆南地志郭仲彦湘州记湘州副图记陶岳零陵总记韦宙零陵録范致明巴陵古今记吴从政襄沔记类多湮没不传即传者亦残缺失次魏裳湖广通志廖道南楚大纪陈士元楚故略出自近代又往往阙漏冗杂不足依据是志成於雍正十一年乃迈柱及湖北巡抚德龄湖南巡抚赵宏恩奉
诏纂辑以湖南湖北合为一书与江南通志合上江下江为一者体例相同大致据康熙甲子旧志为本而以类附益之其目或增或并总为三十一门又附见者十三门人物门内又别为四子目条分缕晰案籍可稽惟长沙远隔洞庭当时开局武昌采访未周故所载稍略不及湖北之详备云乾隆四十六年九月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]卷首
钦定四库全书
湖广通志卷首
圣制
世祖章皇帝
登极恩诏【顺治元年】
我国家受
天眷佑肇造东土
烈祖迈图鸿绪
皇考弥廓前猷遂举旧邦诞膺
新命迨朕嗣服虽在冲龄缔念绍庭永绥厥位顷缘贼氛洊炽极祸明朝是用托重亲贤救民涂炭乃方驰金鼓旋奏澄清既解倒悬非富天下而王公列辟文武羣臣暨军民耆老合辞劝进恳切再三乃於今年十月初一日只告
天地
宗庙
社稷即皇帝位仍建有天下之号曰大清定鼎燕京纪元顺治缅维峻命不易创业尤艰况当改革之初更属变通之会爰乃酌古凖今揆天时人事之宜庶几吏习民安彰
祖功
宗德之大所有合行条例胪列於左
祭告南岳文【顺治八年】
惟
神灵台秀壁宝洞仙岩钧物养民昭仪铨德朕诞膺
天命只荷神庥特遣专官用申殷荐惟
神鉴焉
圣祖仁皇帝
登极恩诏【顺治十八年】
奉
天承运
皇帝诏曰惟我国家受
天眷命
祖功
宗德肇造丕基我
皇考大行皇帝盛德至仁英资大度缵承历数统一寰区恩泽洽於多方政敎臻於上理方期邦国永庆雍熙不幸奄弃臣民遽升
龙驭顾以大宝属於藐躬朕茕茕在疚本不忍闻而诸王贝勒大臣文武官员人等佥谓神器既巳攸归天位不宜久旷坚请再三朕是以俯徇舆志勉抑哀衷於是月初九日只告
天地
宗庙
社稷即皇帝位仰惟
上天眷佑之笃
祖宗付托之隆凉德冲龄膺兹重寄敬图觐光扬烈用绍无疆之休其以明年为康熙元年与天下更始式衍旧恩聿弘新化所有合行事宜开列於後
谕祭沔阳州州同赠沔阳知州赵一柱文【康熙元年】鞠躬尽瘁臣子之芳踪恤死报勤国家之盛典尔赵一柱性行忠直竭力戎事挽输粮饷遇贼殉身朕用悼焉特颁祭葬以慰幽魂尔如有知尚克歆享
祭告南岳文【康熙六年】
惟
神灵台秀壁火德亨嘉钧物养民昭仪铨德朕躬亲政务只承
神庥特遣专官用申殷荐惟
神鉴焉
祭告舜陵文【康熙七年】
自古历代帝王继天立极功德竝隆治统道统昭垂奕世朕受
天眷命绍缵丕基庶政方亲前徽是景明禋大典亟宜肇修敬遣专官拜将牲帛爰昭殷荐之忱聿修尊崇之
礼伏惟格歆尚其鉴享
谕祭陕西商南县知县赠按察司佥事卢偀文【康熙十七年】
烈士成仁齎志而殁忠臣报国捐躯以从尔卢偀矢志忠贞服官敬慎值逆贼之煽乱励臣节以弥坚临难不屈甘心殒命朕用悼焉特颁祭葬以慰幽魂尔如有知尚克歆享
谕祭都督佥事管直隶三屯营副将事梅之信文鞠躬尽瘁臣子之芳踪恤死报勤国家之盛典尔梅之信识时慕化率衆归来忽焉云亡良可悯恻特颁祭葬以慰幽魂呜呼聿垂不朽之荣庶享匪躬之报尔灵不昧尚其钦承
谕祭大理寺卿李昌祚文
鞠躬尽瘁臣子之芳踪恤死报勤国家之盛典尔李昌祚性行纯良才能称职方冀遐龄奄然长逝朕用悼焉特颁祭葬以慰幽魂呜呼聿垂不朽之荣庶享匪躬之报尔如有知尚克歆享
谕祭贵州黔西总兵官左都督加赠太子太保李如碧文
鞠躬尽瘁臣子之芳踪恤死报勤国家之盛典尔李如碧性行纯良才能称职方冀遐龄忽焉长逝朕用悼焉特颁祭葬以慰幽魂呜呼宠锡重垆庶享匪躬之报名垂信史聿昭不朽之荣尔如有知尚克歆享
勅封洞庭神祭文【康熙十八年】
朕惟景运长隆允藉百灵之助明只效顺聿修咸秩之文是以诗诵怀柔礼惇禋祀缅稽祭义胥答鸿庥况乎肆征不庭佐国威於有赫罙入其阻彰神怒之式凭幽赞聿昭褒称宜懋惟
神德符河海秀结东南纳三峡之洪流滙九江之殊派膏吴润楚普美利以成能浴日含云协太虚而敷化粤自唐宋历被崇封爰暨国家弥宣伟绩顷者逆氛未靖天讨用加地当师旅之屯衆赖精英之佑閲时八月波浪不惊俾我六军舳舻共济坚城立拔余孽宵奔眷言挞伐之奇勲实属
神功之丕显特申昭报式考彞章封为
洞庭湖之神载诸祀典
神其永膺嘉号配岳渎而偕尊益着正符格馨香於勿替专官告祭惟
神鉴知
祭告南岳文【康熙二十一年】
惟
神阳居大夏德着祝融钧物养民以绥南服朕只承神佑疆宇荡平特遣专官用申殷荐惟
神鉴焉
祭告舜陵文【康熙二十一年】
自古帝王受
天显命继道统而新治统圣贤代起先後一揆成功盛德
炳如日星朕诞膺
眷佑临制万方扫灭凶残廓清区宇告功古后殷礼肇称敬遣专官代将牲帛爰修禋祀之诚用展景行之志仰企
明灵尚其鉴享
祭告鸡公山庙文【康熙二十二年】
朕惟
天鉴无私恒助顺而讨逆
神威有赫每佑国以除残礼洽怀柔典隆秩祀既诞彰夫灵异宜昭报以明禋惟
神栖灵秀岭敛福寰区普济羣生功如响而斯应默襄景运绩在隐而弥彰往者小丑鸱张六师霆击惟孤城之控扼当狂寇之咽喉方肆陆梁洊加矢石忽焉瞀乱虚覩军营既禠魄以亡魂遂倒戈而弃甲幽助天诛载扬我武粤修?祭用答鸿庥
神其丕显正符巩皇猷於勿替载歆毖祀翊景命而长新特遣专官惟
神鉴格
祭告南岳文【康熙二十三年】
惟
神位司南极德奠离宫长养羣生昭融万象朕钦承泰运时迈省方肃若膺章专官秩祀
神其鉴焉
谕大学士吴正治【康熙二十三年】
朕闻一代之兴必有一代之治法着为道揆布在方策用以昭示臣民垂宪万世至弘远也我
太祖高皇帝大业开基规模肇造
太宗文皇帝肤功耆定轨物聿兴暨我
世祖章皇帝统一寰区创垂兼裕诸凡命官定制靡不凖今酌古纲举目张郁郁彬彬无以尚矣逮朕御极以来恪遵成宪率由弗渝间有损益亦皆因时制宜期臻尽善俾中外羣工知所禀承无致陨越顾其条例事宜多散见於卷牍在百司既艰於考衷而兆姓亦无由通晓今命部院大小等衙门各委属员详加察辑用成会典一书特命卿为总裁官其董率各员恪勤乃事务使文质适中事理咸备行诸今而无弊传诸後而可徵悉心考订克成一代之典俾子孙臣庶遵守罔愆以副朕法
祖图治之意卿其勉之钦哉
谕大学士吴正治【康熙二十五年】
朕缵承丕基孜孜图治宵旰兢业二十五年於兹赖
天之灵
宗庙之福蠢尔小丑以次削平眷念吾民虽甫休息而闾井未尽安乐风俗未臻醇古允为治忽所系实在朕躬日不遑寜勤求治道行一事惟恐或戾旧章发一言惟恐未孚衆志朕心乾惕常用歉然乃臣僚援古时政日历及前朝宝训体例请将历年政令编辑成书朕未之许在廷诸臣合词奏恳至再因思古之帝王建极陈常言期可法行期可则裒其政事着为一
编用以式训臣民昭兹来许厥有故事方策具存兹特允所请定名曰政治典训命卿为总裁官其董率在馆诸臣恪勤乃事以实缀录惟质毋饰惟核毋浮岂徒云徵诸庶民质诸百世朕夙寝晨兴思艰图易万几在御日慎一日藉用自考以比古者省岁之意庶几茂登上理久道化成卿其勉之钦哉
谕大学士吴正治【康熙二十五年】
朕惟古帝王宅中图治总揽万方因天人以纪星野因地利以兆疆域因人官物曲以修政敎故禹贡五服职方九州纪於典书千载可覩朕缵绍丕基抚兹方夏恢我土宇达於遐方惟是疆域错纷幅员寥濶万里之远念切堂阶其间风气羣分民情类别不有缀录何以周知顾由汉以来方舆地理作者颇多详略既殊今昔互异爰勅所司肇开馆局网罗文献质订图经将荟萃成书以着一代之钜典名曰大清一统志特命卿为总裁官其董率纂修官恪勤乃事务使采蒐闳博体例指详扼塞山川风土人物指掌可治画地成图万几之余朕将亲览且俾奕世子孙披牒而慎维屏之寄式版而念小人之依以永我国家无疆之历服有攸赖焉卿其勉之钦哉
祭告南岳文【康熙二十七年】
惟
神耸灵天柱配德祝融万品洁齐奠绥炎服朕缵承
祖宗丕基?恭明祀以
皇祖妣孝庄仁宣诚宪恭懿翊天启圣文皇后神主升祔太庙礼成特遣专官用申秩祭惟
神鉴焉
谕祭太子太傅礼部尚书武英殿大学士諡文僖吴正治文【康熙三十一年】
朕惟国家酬庸奬勋之典必荐厚於恪恭端谅之臣存既屡锡崇阶殁亦茂加宠锡凡以昭彞典而彰异数恩至渥也尔吴正治赋资醇朴制行和平早蜚词
翰之声复任旬宣之寄既敭历於中外旋晋秩於贰卿佐秋曹而着明允之称秉邦宪而表清严之范允符舆望俾掌容台典三礼以无愆矢一忱而靡忒遂膺特简入赞枢机倚眷既殷成劳益懋恪勤供职常存笃棐之忱精白禔躬时殚靖共之谊方资亮绩遂尔引年尚期养素於邱园岂意溘先於朝露聿循前典申命有司优恤用颁专官致祭呜呼几筵肆设弘敷五鼎之恩纶綍光昭永沛千秋之泽灵其不昧尚克钦承
御制太子太傅礼部尚书武英殿大学士諡文僖吴正治碑文【康熙三十三年】
朕惟国家慎简元臣授以股肱之任进则摅荩忠於朝宁退亦树雅望於邱园迨至溘然徂谢追恤之礼必备荣哀盖盛典也尔吴正治秉心精白植品端醇早列词垣出司观察旋膺内擢克矢靖共洎掌邦宪以肃霜台务饬乃躬而持风纪筦工虞於水部省试惟?领典礼於春官寅清允协洊跻显秩惟砥朴诚乃简台衡预参密勿永怀只慎表奉职之精忱益殚勤劳奋亮工之茂绩粤自谢纶扉而致政方期居里社以优游奄逝忽闻朕心悯焉爰考彝章用加优恤锡以祭葬諡曰文僖呜呼龙光所被聿昭怀旧之恩纶綍攸颁俾食匪躬之报勒诸贞石贻尔後人
祭告南岳文【康熙三十五年】
惟
神位司南宫禋降炎服昭融万类涵养羣灵朕勤恤民依永期殷阜迩年以来郡县水旱间告年谷歉登蚤夜孜孜深切轸念用是专官秩祀为民祈福冀雨阳之时若庶稼穑之屡丰惟
神鉴焉
祭告南岳文【康熙三十六年】
惟
神位司离宫阳居大夏绥佑南服永奠炎方朕以剿除狡寇三履遐荒期扫边尘乂安中外今日祗承
神佑塞北永清用申成功专官秩祀惟
神鉴焉
特谕蠲免湖南地丁杂税【康熙三十八年】
上谕户部朕君临天下抚驭兆人无日不以休养生息为念嘉与元元共图丰乐蠲租赐复时切於怀故从前於直隶各省权其缓急先後频涣恩施今海宇昇平四方无事欲普天率土咸登阜饶惟湖南地方素称鱼米之乡比来虽年谷顺成而民间犹未尽充裕是用格外加恩以绥黎庶所有康熙三十九年湖南通省地丁杂税等项钱粮着一概蠲免尔部移文该督抚令徧饬所属实心奉行家喻户晓务俾深山穷谷均沾朝廷德惠以副朕爱民如子至意倘或借端徵派泽不下究事觉定行从重治罪尔部即遵谕行特谕
谕巡抚赵申乔【康熙四十二年】
湖南地方介在边远之境闻向来官吏积习相仍无艺私征种种不一计每岁科派有较正供额赋增至数倍者有司征收钱粮加取火耗又视别省为独重百姓穷蹙不支致多流离转徙非将宿弊逐一剔除无以砥砺官方大苏民困除从前巳往诸事姑免察究外尔到地方严饬大小属员痛改前非洗心奉职力减加耗尽革私征务使流移者复返乡闾守业者获安陇亩庶副朕轸念远省民生至意如仍有藐法不遵重为民害者即据实纠参从重治罪决不轻宥特谕
祭告舜陵文【康熙四十二年】
自古帝王继天立极出震承乾莫不道洽寰区仁周遐迩朕钦承丕绪抚驭兆民思致时雍常殷惕厉历兹四十余载今岁时届五旬宵旰兢兢无敢暇逸渐致民生康阜世运昇平顷因淮黄告成亲往巡历再授方畧善後是期覩民志之欢欣滋朕心之轸恤遄回銮驭大沛恩膏用遣专官敬修祀典默赞郅隆之冶益弘仁夀之休尚鉴精忱俯垂昭格
祭告南岳文【康熙四十二年】
惟
神德表南疆灵标离位三峰耸峙庶物咸亨朕只承庥命统驭寰区夙夜勤劳殚思上理历兹四十余载今者适届五旬海宇昇平民生乐业见舆情之爱戴沛下土之恩膏特遣专官?申秩祀尚凭灵贶益锡繁禧佑我国家共登仁夀
神其鉴焉
特谕全免湖北湖南地丁银米【康熙四十四年】
上谕户部朕宵旰勤民厪思爱养惟务减徵寛赋以期实惠黎元间有州县水旱不登即诏所司亟议蠲赈其直隶各省每岁应输额赋有以次逓蠲者有频蠲数年者有将带徵积欠暂令停徵者凡以蠲除额赋专为小民乐业遂生一岁以内足不践长吏之庭耳不闻追呼之扰庶几休养日久驯致家给户足而民咸得所也曩年楚省钱粮虽累行豁免今巳经历数载未经特蠲应将该省额赋全免一年以示朕加恩优渥之至意湖北湖南康熙四十五年除漕粮漕项外其余地丁银米一概免徵旧欠未完者竝停输纳尔部移文该督抚令各饬属员张示徧谕穷乡僻壤咸得周知倘不肖官吏於额徵之外巧立名色别有科派私图肥巳者察出定治重罪尔部即遵谕行特谕
谕豁免康熙四十三年以前未完银米【康熙四十五年】上谕户部朕子育黎元日求所以休养利济之道惟念赐租减赋实有禆益於民生直隶各省钱粮次第全蠲一年者业经数举独是历岁逋负累积加增旧税新徵势难兼办纵使少寛民力分年带输而督令续完仍多拮据朕眷怀及此深切轸恤是用蠲逋巳责大沛恩膏俾闾阎获免追呼官吏亦不罹参罚直隶山东积欠钱粮今年俱系蠲免其山西陕西甘肃江苏安徽浙江江西湖北湖南福建广东各省自康熙四十三年以前未完地丁银二百一十二万二千七百两有奇粮十万五千七百石有奇按数通行豁免或旧欠巳完在官而现年钱粮未完足者亦准扣抵谕旨到日各该抚立行所属张示徧谕如有不肖有司以完作欠蒙溷销算及开除不清者该督抚即时题参严加治罪尔部即遵谕行特谕
重修南岳碑文【康熙四十七年】
衡岳为天南巨镇上应北斗玉衡亦名夀岳主灵长於禄位绵福祚於子孙载在星经由来尚巳往岁专官致祭肃荐馨香复以庙貌倾颓勅命修葺蠲吉蒇事鸠工庀材不敛闾左之钱不费公旬之役羣臣欢忭庶民子来经始於四十四年七月讫工於四十六年九月不三岁而落成榱桷一新丹碧重焕於时亿万臣民以兹岳为主夀之山咸欲伸其爱戴之悃为朕祝厘而督抚诸臣亦合词吁请谓宜亲颁文翰宣导舆情朕以万邦为怀践祚以来殚思治理区画周详敬
天勤民不遑暇逸而於岳渎诸祀典礼必?凡以洽神人和上下也维兹南岳灵爽斯凭亦期与吾民共乐雍熙同登仁夀大四海从风之治固万年有道之基是则朕敛时锡福之至愿云尔爰书重修岁月以示崇德报功之意俾勒之贞珉昭诸亿禩焉
谕蠲免地丁【康熙五十年】
上谕户部朕诞膺大统抚育寰区夙夜孜孜不自暇逸凡以为民也勤图利济休养安全即无水旱之虞时布寛仁之政蠲租除赋务使遐方率土无不均沾或值雨阳偶愆出帑发粟多方赈恤其有益於吾民者靡弗备举而亟行之朕勤恳周详之至意前四十九年所颁谕旨申晰甚明原欲将五十年天下钱粮通行蠲免以诸臣集议恐需用兵饷拨解之际兵民驿
递益致烦苦故自五十年为始三年之内全免一周除将直隶奉天等九直省康熙五十年地丁钱粮一概蠲免及历年旧欠钱粮一并免徵外山西河南陕西甘肃湖北湖南各抚属除漕项外五十一年应徵地亩银共八百四十万四千两有奇人丁银共一百二十万八千一百两有奇着察明全免竝历年旧欠共五十四万一千三百两有奇亦俱着免徵其五十二年应蠲省分至期候
旨行民间旧欠既经豁免嗣後每年额徵钱粮务如数全完倘完不及额或有亏空托称民欠即令督抚以下官员偿补仍从重治罪该督抚须实心力行期副朕惓惓爱民之意如有指称事故侵欺科派事发之日必严行究治谕旨到日徧示城郭乡村深山穷谷咸使知悉尔部即遵谕行特谕
祭告南岳文【康熙五十二年】
惟
神表正离宫纲维南纪灵锺岣嵝秀挺祝融朕缵受鸿图抚临区宇殚思上理夙夜勤求惟日孜孜不遑暇逸兹御极五十二年适当六旬初届所幸四方寜谧百姓乂和稼穑岁登风雨时若维庶徵之恊应爰羣祀之?修特遣专官式循旧典冀益赞雍熙之运尚永贻仁夀之休俯鉴精忱用垂歆格
祭告炎帝陵文【康熙五十二年】
自古帝王继
天出治建极绥猷莫不泽被生民仁周寰宇朕躬膺宝历仰绍前徽夙夜孜孜不遑暇逸兹御极五十余年适当六旬初届所幸四方寜谧百姓乂和稼穑岁登风雨时若惟庶徵之恊应爰羣祀之咸修特遣专官式循旧典冀益赞雍熙之治尚永贻仁夀之休俯鉴精诚用垂歆格
祭告南岳文【康熙五十八年】
惟
神正位离宫储灵南纪功高长养德茂恢弘朕缵承
祖宗丕基?恭明祀兹以
皇妣孝惠仁宪端懿纯德顺天翼圣章皇后神主升祔太庙礼成特遣专官用申秩祭惟
神鉴焉
祭告炎帝陵文【康熙五十八年】
自古帝王受
天景命建极绥猷垂万世之经常谨一朝之典礼朕钦承帝祉临御九围夙夜惟寅敬将祀典兹以
皇妣孝惠仁宪端懿纯德顺天翼圣章皇后神主升祔太庙礼成特遣专官代将牲帛用展苾芬之敬聿昭禋祀
之?仰冀明灵尚其歆格
皇上
登极恩诏【康熙六十一年】
奉
天承运
皇帝诏曰惟我国家受
天绥佑
圣祖
神宗
世祖皇帝统一疆隅我
皇考大行皇帝临御六十一年德茂功高文经武纬海宇
寜谧历数悠长不谓谢弃臣民遽升
龙驭亲授神器属於藐躬朕
皇考大行皇帝
德妃之子昔皇二子弱龄建立深为
圣慈锺爱寝处时依恩勤倍笃不幸中年神志昏愦病类
疯狂
皇考念宗社重任付托惟艰不得已再行废斥待至十有
余年沈疾如故痊可无期是以
皇考升遐之日诏朕缵承大统朕之昆弟子侄甚多惟思一体相关敦睦罔替共享昇平之福永图磐石之安孔子曰三年无改於父之道我
皇考临御以来良法美政万世昭垂朕当永遵成宪不敢
少有更张何止三年无改至於
皇考知人善任至明至当内外诸大臣朕方极资翼赞以期始终保全务期竭尽公忠恪守亷节俾朕得以加恩故旧克成孝思倘或不守官箴自干国纪既负
皇考简拔委任之恩又负朕笃爱大臣之谊部院属吏直省有司亦宜实心任事洁巳奉公不得推委上官自旷厥职天下百姓受
皇考恩泽日久蠲赈频施劝惩备至间有愚氓干犯律令皇考每遇谳决必加详审爰书累牍披閲靡遗少有可生之路立施法外之仁凡我百姓各宜孝亲敬长畏罪怀刑以副朕仰法
皇考如天好生之意兹因诸王贝勒大臣文武官员人等
佥谓天位不可久虚
宗社允宜早主再三陈请朕勉循舆情暂抑悲痛於是月
二十日只告
天地
宗庙
社稷即皇帝位以明年为雍正元年仰惟
先志之宜承深望
皇图之永固遹昭新化期衍旧恩於戏追慕
前徽继述无忘於夙夜广推
圣泽恩膏愿被於寰区凡尔亲贤文武共矢荩诚各输心膂用昭无疆之业永垂有道之庥布告天下咸使闻知
祭告南岳文【雍正元年】
惟
神表正离宫纲维南极灵锺岣嵝秀挺祝融朕缵承丕基新承景命窃念
皇考膺图以来百灵效顺四海从风坐享昇平六十余载兹当嗣位之始宜隆祀享之仪特遣专官?申昭告惟冀时和岁稔物阜民安淳风徧洽乎寰区厚德长敷於率土尚其
歆格鉴此精诚
祭告帝舜陵文【雍正元年】
自古帝王继
天出治建极绥猷莫不泽被生民仁周海宇惟我皇考峻德鸿勲嫓美前古显谟承烈垂裕後昆朕以藐躬缵膺大宝当兹嗣位之始宜修享祀之仪特遣专官?申昭告惟冀时和岁稔物阜民安淳风徧洽乎寰区厚德长敷於率土尚其
歆格鉴此精诚
谕湖北湖南分闱考试士子取中定额【雍正元年】上谕礼部湖南士子赴湖北乡试必经由洞庭湖湖水浩汗无涯波涛不测六七月间风浪尤险间有覆溺之患朕心深为恻然或致士子畏避险远裹足不前又非朕广育人材之意今欲於湖南地方建立试院每科叧简考官俾士子就近入塲永无阻隔之虞共遂观光之愿明年二月为乡试之期尔部可即行文湖南巡抚若能於二月之前预备塲屋则於明春即分湖北湖南两闱考试倘为期巳迫预备不及则於下科举行至於湖广通省取中原有定额今既分两闱其取中之数应如何分别湖南湖北巡抚公议着湖广总督从公酌定具奏特谕
谕祭总督河道陈鹏年諡恪勤文【雍正元年】
夙夜不遑臣子励匪躬之节初终罔替朝廷弘恤下之仁特贲丝纶式光俎豆尔陈鹏年才猷敏练操履洁清膺县绶而着循声剖郡符而宣恺惠继因诖误入事校讐仰惟
圣祖仁皇帝重念河防俾尔署理朕诞膺宝位授以实衔方宣力而効忱洵鞠躬而尽瘁遽闻溘逝良切轸怀畀嘉諡以易名沛殊恩而赐赙贲显亲之荣綍予廕子之华资於戏尽臣节於生前无惭职业奬贤能於身後用劝臣僚灵其有知尚能歆格
御制总督河道陈鹏年諡恪勤碑文【雍正元年】朕惟河渠重任允资利导之才纶綍殊荣用表靖共之节苟生膺峻秩能敬事以忘身斯没表丰碑爰酬庸而劝绩所以风臣僚示奕禩也尔陈鹏年秉姿果毅矢志洁清早自科甲洊膺州郡俭约每同乎寒素抚字允协夫循良继缘诖误解官遂以纂修供职
皇考念周河务简署篆以宣劳迨朕缵御丕基授实衔而委重殚心区画精详克副乎畴咨尽力经营风雨不辞其劳瘁何乃设施未竟奄逝遽闻倍深轸悼之情因厚饬终之礼颁以异数锡之嘉名於戏龙章丕焕俾知亷吏当为马鬛常新益念劳臣无替勒诸碣石永贲松楸
祭告炎帝陵文【雍正二年】
自古帝王继
天立极表正万邦恺泽徧於寰区仁风及於奕禩朕丕承大统遥契曩徽兹於雍正元年十一月十五日恭奉
圣祖合天弘运文武睿哲恭俭寛裕孝敬诚信功德大成
仁皇帝主
圜丘礼成特遣专官?申昭告惟冀永赞修和之治益昭
安阜之庥鉴此精诚尚其
歆格
谕督抚提镇严饬各处土司不许科派土民【雍正二年】上谕四川陕西湖广广东广西云南贵州督抚提镇等朕闻各处土司鲜知法纪所属土民每年科派较之有司征收正供不啻倍蓰甚至取其马牛夺其子女生杀任情土民受其鱼肉敢怒而不敢言莫非朕之赤子天下共享乐利而土民独使向隅朕心深为不忍然土司之敢於恣肆者大率皆汉奸为之拨制或缘事犯法避罪藏身或积恶生奸依势横行此辈粗知文义为之主文办事敎之为非无所不至诚可痛恨嗣後督抚提镇宜严饬所属土司爱恤土民毋得
视为鱼肉毋得滥行科派如申饬之後不改前非一有事犯土司参革从重究拟汉奸立置重典勿姑容寛纵以副朕子惠元元遐迩一体之至意特谕
谕湖广督抚动支库银采买谷石收贮【雍正四年】上谕户部湖广为产米之乡谷石最宜多贮将来运往别省皆为近便今查湖广通省存仓之谷只数十万石为数无多今岁湖广收成丰稔着即行文该省督抚令其动支库银十余万两遴委贤员采买谷石於省仓及府州县应贮之处加谨收贮此时只宜陆续采买不可因官价一时采买致令谷价腾贵设若民间谷价稍昂即便停止俟明年再行采买江南浙江今岁俱获丰收着该抚就近商酌若亦可动项采买谷石有益着即一面定数奏闻一面采买可也特谕
谕祭贵州巡抚张谦文【雍正四年】
鞠躬尽瘁臣子之芳踪恤死报勤国家之盛典尔张谦性行纯良才能称职服官年久着有勤劳方冀遐龄忽焉奄逝朕用悼焉特颁祭葬以慰幽魂呜呼聿昭不朽之荣庶享匪躬之报尔如有知尚克歆享
谕荆江两岸堤防发帑修筑【雍正五年奉】
旨据傅敏奏称荆州地方沿江堤岸例系民堤民修今请动用耗羡银两修筑令监修官防护等语朕思耗羡银两亦系小民脂膏凡地方应修工程於民生实有裨益者即当动用帑金办理不必取给於耗羡但此处既系民堤若修理之後即算钦堤则凡遇随时补葺之处小民不敢干涉转致踈忽且恐顽劣之民恃有朝廷岁修之例不肯用心防护以致溃决害及田庐而民受其累此等处皆当预为筹及荆州沿江堤岸着动用帑金遴委贤员监督修理修成之後仍算民堤令百姓加意防护随时补葺俾得永受其益其如何令地方官员稽察照看俾永远保固之处着该督抚会议具奏该部知道钦此
谕蠲免湖北沿江被水县卫钱粮【雍正五年】
上谕上年湖北地方有数州县被水收成歉薄巳降谕旨令该有司动用仓谷减价平粜以惠穷民今闻本年四五月间有数处雨水稍多江流泛涨沿江之地未免近水被淹如武昌府属之咸宁蒲圻嘉鱼三县武昌武左二卫汉阳府属之汉阳汉川二县荆州府属之江陵县荆州卫黄州府属之黄陂黄梅二县俱系滨江之地田亩有被水之处米价渐昂朕心深为轸念着该地方官加意抚恤朕又思此县卫数处既稍觉被水若仍令其输纳钱粮民间未免竭力着将今岁钱粮全行蠲免倘有已经完纳者准作雍正六年应完之项此朕格外施恩该地方大小官吏务须实力奉行使小民均沾惠泽倘有丝毫侵隐假借之处一经查出定行从重治罪再各省藩库俱有酌留银两备用因湖北竝无存剩银两是以未曾酌留今既有蠲免之州县恐俸饷公用等项一时或有不敷查湖南藩库有存贮银三十万两着将银十万两就拨解湖北布政司再将两淮盐课银拨动二十万两以十万两解送湖南补项以十万两解送湖北备用湖北既有银二十万两则公项需用可以动支俟徵收还库之时即充藩库酌留之数又闻湖南近江州县亦有数处被水着总督巡抚确实查明亦照湖北咸宁蒲圻等县卫之例将今岁钱粮蠲免户部即遵谕行
谕沔阳潜江监利及屯坐卫所低洼之地照咸宁等处例将钱粮全免【雍正五年】
上谕前因湖广近江滨湖之州县如咸寜蒲圻数处平时易於被水者今岁又畧被水特颁谕旨将今岁钱粮全行蠲免外沔阳潜江监利一州二县及屯坐此州县之卫所亦皆属低洼之地与咸寜等处大畧相同着照咸寜等处之例将今岁钱粮全免其有已经完纳者准抵筭明年钱粮之数朕因轸念楚省穷民巳发帑银二万两令该督抚加意赈恤此银倘有不敷查湖北现有买谷备用之银六万两着即将此项银两动支於应用之州县分给赈恤务令均沾实惠特谕
谕湖南被水州县发帑赈济【雍正五年】
上谕前闻湖南滨湖之州县有数处被水巳降谕旨令湖广总督会同湖南巡抚查明加恩赈恤今据布兰泰奏报今年五月以後雨水稍多兼之川襄水发彚赴洞庭其近湖低洼之处有湘隂益阳巴陵临湘华容澧州安乡岳州武陵龙阳沅江等十一州县卫申报被水巳经委员查勘动支公用银两赈恤其余长靖等九府州属各报早稻已於六月初约计收成有八分九分十分不等俱系丰收其中晚二稻尽皆秀发八月俱可收获目今米麦价值俱巳平减等语朕前令该督抚行查湖南被水之地今据布兰泰奏报十一州县卫甚属明晰此数州县连年被水甚为可悯着照湖北被水之地一体加恩虽据布兰泰奏称巳经动用银两委员赈恤朕恐所发之银或未敷用着再动用司库帑银二万两作速确查散给务使穷民均沾实惠若王国栋巳经到任即交与王国栋料理至湖北湖南近江滨湖之地虽地势低洼易至泛滥然居民常被水患朕心深为悯恻或有堤岸未修或有疏濬不力务须设法经理以安民居俟迈柱到任後会同湖北湖南巡抚悉心商酌将如何兴修防护之处详悉速议具奏又闻近日湖南米价稍贵之时即有奸民撑驾小舟指称被水灾民求乞米粮而抢刼客舟财物者凡属良民断无有因一时被水米贵而肯甘心为盗者此皆平素凶恶匪类胷怀诡诈乘地方小有旱潦遂以迫於饥寒为名煽惑衆心妄行不法甚属可恶即如向来京城地方偶值隂两车辆难行而米价亦觉骤长此寻常各处必有之事岂容小民藉口以为非乎据布兰泰奏称湖南生事为首之奸民巳被擒获着该督抚严加审讯或叧有指使之人或再有凶恶之党务期究问明白不可言迫於饥寒不得已之所为少加寛纵也着分别首从定拟具奏
谕社仓之设务俾民间踊跃乐输量力储蓄不可?以官法【雍正五年】
上谕社仓之设所以预积贮而备缓急原属有益民生之事朕御极以来令各省举行曾屡颁训谕务俾民间踊跃乐输量力储蓄不可绳以官法诚以此事若非地方官劝率照看则势有所难行若以官法相绳则又恐勉强催迫转滋烦扰是以再三训饬惟期设法开导使衆乐从不致一毫扰累乃为尽善也数年之内各省督抚中奉行最力者则湖广总督杨宗仁今据傅敏陆续盘查具奏前来始知湖广所属州县社仓一案原报甚多而现贮无几此中情弊想因不肖有司侵蚀入巳或那移以掩其亏空又或因杨宗仁始初料理此事之时意在鋭於举行而所属各官迎合其意遂虚报谷石之数以少为多均未可定总之举行社仓之法其中实有甚难者我
圣祖仁皇帝深知其难行之处是以李光地奏请而未允张伯行暂行而即罢此实事势使然也盖以民间积贮言之在富饶之家自有蓄积虽遇歉收而无须乎社仓之谷则当输纳之时往往退缩不前而贫乏之家其仰给社仓固为殷切而每岁所收仅供生计又无余粟可纳社仓以备缓急此责诸民者之难也至於州县官员实视为一体者岂可多得今以常平之谷为国家之公储关系巳身之考成尚且侵欺那用亏空累累至於民间之社仓安能望其尽心经理使之实贮而济用乎朕之举行社仓实因民生起见又诸臣条奏者多言之凿凿是以令各省酌量试行以观其成效何如竝非责令一概施行也今湖广社仓亏缺之数即交与傅敏悉心清查分别核实倘谷巳如数交仓而州县侵蚀那移忍以百姓预备之需充
一巳之私用者着即於原侵那之州县名下严追赔补断不容短少颗粒如或民间原未交仓或交仓之数与原报之数多寡不符者若必欲令民间照数完纳恐小民力有未敷未免竭蹷非朕曲体民隐之意傅敏办理此事必须至公至当方与吏治民生两有裨益也自古有治人无治法必有忠信乐善之良民方可以主社仓之出入必有清亷爱民之良吏方可以任社仓之稽查各省官民果能实力奉行而善全无弊朕实嘉之至於绳以官法而好尚虚名则有司奉行之不善负朕本意矣
谕嗣後土司効力者酌量功绩大小分别加恩【雍正五年四月接准部咨议叙茅冈土司覃纯一拿解奸匪龙文兆一案雍正五年闰三月二十八日题本月三十日奉】
旨这本内援引李?之例议赏覃纯一朝衣等语土司养民薄赋系职掌应为之事今覃纯一拿解奸匪非循分称职者可比当加议叙以示奬励嗣後土司効力者应酌量功绩之大小分别等次加以恩典着该部定议具奏
谕桑植保靖俱准改土为流设官绥辑弹压【雍正五年九月接准部咨雍正五年八月十四日奉】
旨此议是桑植土司向国栋保靖土司彭御彬暴虐不仁动辄杀戮且骨肉相残土民如在水火朕闻之深加悯恻既有被害男妇纷纷来归情愿编入版籍以免残虐若拒而不纳则结怨之土民必致无遗类矣朕抚有四海内地苖疆皆朕版图汉土民人皆朕赤子若一夫不获当厪朕怀况数千土民安忍置之度外今俯顺舆情俱准改土为流设官绥辑弹压其应当审理之旧案着该督一并审结但带兵入内官弁等须仰体朕心不得杀戮无辜竝晓谕平日奉法之土司仍各安居乐业不必疑惧其土民向被桑植保靖二土司残虐者着加意抚恤去其苛政务使出水火而登袵席以副朕除暴安民之意如助恶党羽即予翦除倘归诚向化皆从寛释其向国栋彭御彬应安挿何省不令失所之处着该督抚酌量定议以广朕法外之仁仍将此晓谕附近土司咸使悉知朕意杨凯着授为桑植司副将余依议
谕土司望风归向愿为内属当加意抚绥安辑共登袵席严禁兵丁胥吏生事滋扰【雍正五年】
上谕向来云贵川广以及楚省各土司僻在边隅肆为不法扰害地方剽掠行旅且彼此互相仇杀争夺不休而於所管辖苗蛮任意残虐草菅民命罪恶多端不可悉数是以朕命各省督抚等悉心筹画可否令其改土归流共遵王化此朕念边地穷民皆吾赤子欲令永除困苦咸乐安全竝非以烟瘴荒陋之区尚有土地人民之可利因之开拓疆宇益增版图而为此举也今幸承平日久国家声教远敷而任事大臣又能宣布朕意剿抚兼施所在土司俱巳望风归向竝未重烦兵力而愿为内属者数省皆然自此土司所属之夷民即我内地之边氓土司所辖之头目即我内地之黎献民胞物与一视同仁所当加意抚绥安辑使人人得所共登袵席而後可副朕怀也但地方辽濶文武官弁需员甚多其间未必尽属贤良之辈且恐官弁等之意以为土民昔在水火今既内附以脱从前之暴虐即畧有需索亦属无伤此等意见则万万不可者着该督抚提镇等严切晓谕不妨至再至三且须时时留心访察稍觉其人不宜苖疆之任即时调换竝严禁兵丁胥吏之生事滋扰务俾政事清明地方寜谧安居乐业共享昇平倘有不遵朕旨丝毫苛索於土民地方者着该上司立即参劾从重治罪即系平日保举之人亦不可为之容隐果能据实纠参朕必宥其失察之愆嘉其公忠之谊该督抚提镇等可共体朕心各尽怀保边民之道特谕
谕地方有司平日当抚绥百姓毋使轻弃故乡【雍正六年】上谕上年闻湖广广东江西等省之民因本地歉收米贵相率而迁移四川者不下数万人巳令四川督抚设法安挿毋使失所但思上年江西收成颇好即湖广广东亦非歉岁不过近水之地略被淹损何至居民轻去其乡者如此之衆也因时时留心体察今据各处陆续奏闻大约因川省旷土本寛米多价贱而无知之民平日既怀趋利之见又有传说者谓川省之米三钱可买一石肉价则一钱可买七筋此等之言最易动愚贱之听又有一种包揽棍徒极言川省易於度日一去入籍便可富饶每户得银包送愚民被其煽惑不独贫者堕其术中即有业者亦鬻产以图富足其情弊大抵如此独不思川省食物平贱之故盖因地旷人稀食用者少是以如此若远近之人云集一省则食之者衆求如从前之贱价岂可得乎况彼此相隔或至千里或数千里小民离弃乡井扶老挈幼跋涉山川安有余资以供路费中途困厄求救无门不相率为匪势将为沟中之瘠矣此时追悔亦复何及岂非轻举妄动者自贻之累乎草野识见庸愚必须训示为地方有司者当抚绥之於平日而劝敎之於临时开其愚蒙恤其穷困念念如保赤子时勤训导使百姓知故土之可恋转徙之非宜则愚民之不醒悟者亦少矣且各省皆有可垦之田土即如广东高雷亷三府尽有荒地可以耕凿而所以任其废弃者闻其故有二一则民俗好为争竞也当其未垦之时则置之不问及至既垦之後则羣起相争是以将可种之壤抛为旷土甚为可惜一则垦田必须工本而寒苦之民不能措办以致委诸草莽为有司者当如何经其疆界以息争端助其耔种以资工作寛其陞科之年优其上农之赏则百姓断无有不踊跃鼔舞趋事赴功者矣凡地方荒弃田土皆地方官不实心爱养体恤百姓之所致也朕宵旰勤劳无刻不以小民生计为念数年以来所以为闾阎筹画者尽朕苦心兹颁谕旨竝非禁百姓之谋食於他方也只以愚民无知图利心切惑於邪说见异而迁遂轻舍故乡甘受流离之苦朕心实为不忍不思在彼在此皆吾赤子若本籍果逢歉岁难以资生该地方有司自能仰体朕心即时奏闻朕必沛以恩膏使之得所何必分散他方以希冀不可必得之利乎着各督抚将此通行晓谕所属官民等咸使闻之特谕
谕发福建熟练水泛兵丁赴湖广各水师营教习竝考拔千把分湖北湖南督提考定【雍正六年】
上谕各省水师兵丁惟福建者最为熟练朕前降旨令蓝廷珍?选五十人发往浙江照陕西兵丁赴浙之例令其补充营伍敎习浙江水师兵丁其起身盘费及到浙安揷之处令高其倬李卫照例赏给查湖北湖南共有水师七营向来操演亦未精纯须得闽人为之敎导着照浙江之例令蓝廷珍?选熟练之兵丁五十名发往湖广交与总督提督分拨各营令其敎习其起身盘费及在楚安挿之处亦着高其倬迈柱等照浙江之例料理赏给再旧例湖广镇标协标考拔千把先行咨送提督转送总督再加考试方行补用但湖南湖北路途遥远又隔洞庭之险微弁往返艰难资斧不易且致久旷泛守嗣後以湖北二十四营千把专隶总督考定知会提督湖南二十四营千把专隶提督考定知会总督俾微弁得省远行之费而汛守亦不致於或旷若新任总督提督到楚之时南北各标武职等官仍听总督提督通行调试分别优劣特谕
谕发帑银六万两修筑湖广各属堤塍【雍正六年】上谕据湖广总督迈柱奏称湖广各属堤塍历系业户按粮派出夫土逐年岁修今各业户感戴皇恩轸念民生至计莫不踊跃欢呼自出夫土照上年水?加高修筑其支河淤塞之处业户亦照岁修之例自行挑濬等语朕念修筑江堤疏濬河道该地方既有岁修之定例今百姓踊跃从事加高修濬甚属可嘉用沛特恩助其力作查康熙五十五年湖北湖南地方兴修堤垸河道工程蒙
圣祖皇帝特恩赏助米粮人工之费共计银六万两今朕遵照此例将帑银赏赐六万两令迈柱於湖北湖南二省酌量工程多寡分派散给竝饬地方有司实心料理使小民均沾实惠工程永远坚固以副朕爱养楚民之至意余照该督所请行该部知道
谕湖南各府杂税项下报出赢余银两添入各官养亷之用【雍正六年】
上谕湖南官员养亷之资巳令该抚将通省耗羡计算均匀分给又该省各府杂税银两项下有报出赢余银七千二百二十两着该抚将此项添入亦可少资各官养亷之用
谕湖南照浙江福建之例设观风整俗使劝谕化导【雍正七年】
上谕从来天人感应之理捷於影响书经曰惠迪吉从逆凶又曰作善降之百祥作不善降之百殃古昔圣人言之详矣凡地方水旱灾祲由人事乖舛之所致或朝廷事有所阙失或督抚有司不得其人又或一郡一邑之中人心诈伪风俗浇漓又或有一二大奸巨恶之徒灭弃伦常隂怀悖逆此数端者皆足以干天和而召灾异数年以来朕以此理晓谕训导内外臣工及万方黎庶者不啻三令五申矣乃湖南地方连岁之中屡遭荒歉朕以彼地之人事推之如奸民谢録正等逞凶肆恶潜蓄邪谋又如前年偶被水灾即有匪类多人乘机刼取米粮扰害良善近闻又有抢夺当舖之事甚至有大逆之曾静张熙等灭絶天良性同枭獍地方有此等逆天背理之人乖戾之气上通於
天以致旱涝不时民人困厄虽朝廷之政敎频施有司之
职业无忝安能代凶恶顽民祈祷
天恩而寛其谴责乎楚风愚悍自昔为然朕念率土之人皆吾赤子同归於善甚切殷怀着照浙江福建之例
设观风整俗使一员劝谕化导之御史李徽着补授都察院佥都御史为湖南观风整俗使一切仪制俱照浙闽之例行特谕
特恩蠲除常德府武陵县宿郎堰额赋竝雍正四六两年旧欠及本年钱粮全行豁免【雍正七年】
上谕朕览迈柱王国栋所奏甚为明晰武陵县宿郎堰堤岸滨临洞庭地势低洼既难修筑则淹没之田地何以责令输纳钱粮若将此项难征之粮派令通邑均摊完办亦属不可着将每年额赋三百二十四两零悉行蠲除其雍正四六两年旧欠及本年钱粮全行豁免该督等亦转饬有司实力奉行特谕
谕豁免永顺府秋粮一年【雍正八年】
上谕任土作贡古今之通义闻新设永顺一府所辖永顺龙山保靖桑植四县向来三土司每年秋粮共银二百八十两永顺一百六十两保靖九十六两桑植二十四两皆由土司交纳虽有秋粮之名实不从田亩徵收永顺则名火坑钱民间炊?每一坑徵银二钱二分保靖则名锄头钱每一锄入山纳银三五钱不等桑植则名烟户钱与火坑相等所交秋粮即於此内量行拨解至於成熟之田土官多择其肥饶者自行种收余复为舍把头人分占民间止有零星碕角之地每年杂派数次任意轻重此土司徵民之陋规也改土归流之後各有司因田亩未经清丈或按土户均摊或照土司田种旧册摊派以完秋粮二百八十两之数虽较土司陋规十不及一民皆欢欣乐输然无田之民或以火坑等项尚未尽除而有力之家隐占田亩不输赋税殊非任土作贡之义惟是若令有司勘丈又恐愚民无知转生疑畏再四思维惟有令本人自行开报一法着将永顺一府秋粮二百八十两豁免一年俾土民咸知向日火坑等项从此永远蠲除其有产之家令有司详明劝谕许将伊等祖父遗留或用价置买或招佃开垦巳经成熟田若干亩开明四至并将上中下地亩价值若干之处限一年内自行开报地方官给与印照准其永远为业此次免其税契俟一年报齐之後有司照册确查按田肥瘠分别升科以完此秋粮二百八十雨之额赋如有隐漏者照例究治一切杂派私徵严行禁革如此则无业之民得免竭蹷输将而有力之家可以永为世业庶得爱养均平之道是在该督抚等督率有司善於经理开导使土衆民人明白晓喻共受国恩倘奉行不善仍令土民不免疑惧则咎有攸归特谕
谕湖北湖南九年分额粮各蠲免四十万两【雍正八年】上谕朕临御万方宵旰勤求惟以爱养斯民为念数年以来除租减赋叠沛恩膏不但旱涝歉收之处蠲赈兼施即该省年谷顺成不须寛赋而朕欲使民力寛裕每加格外之恩盖国家经费既敷则藏富於民俾各家给而户足乃朕之至愿也查各省钱粮朕特降谕旨蠲免者巳多今次第举行应及於江西湖北湖南三省着将辛亥年江西湖北湖南三省额徵钱粮各蠲免四十万两又念直隶乃畿辅首善之地应沛殊恩山东今岁被水之州县稍多朕心深为轸念除二省涝溢地方巳加意赈恤竝将本年额赋照例蠲免外着将辛亥年直隶山东通省钱粮各蠲免四十万两以上五省共免正赋二百万两各该督抚应仰体朕心严饬有司敬谨奉行务令闾阎均沾实惠倘奉行稍有不善或被官吏侵渔或有衿棍包揽等弊一经发觉必重治其罪竝将大小官员严加议处特谕
谕发平余银二十万两建筑舵杆洲石台【雍正九年】上谕朕闻洞庭一湖绵亘八百余里自岳州出湖以君山为标凖一望杳渺横无涯际而舵杆洲居西湖之中去湖之四岸或百余里或二百余里舟行至此倘遇风涛陡作无地停泊亦无从拯救多有倾覆之患昔人曾经创议若於此处建筑石台则狂风巨浪之中商船有湾泊之所实有禆益只以水中立基工用浩繁事不果行朕以勤求民瘼为心凡内外远近地方疏濬修建工程可以利济羣生者无不乐为兴举况商贾行旅之往来可以避风波之险而登袵席之安尤事之所当举者查营田水利捐纳项内有平余银二十万两着将此项银两解送楚省交与总督迈柱令迈柱会同巡抚赵弘恩遴选贤能之员相度估计悉心经理建筑石台以为舟船避风停泊之所务期修造坚固以垂永久毋得草率塞责特谕
谕六里苖应输杂粮免徵三年【雍正九年】
上谕六里苖户旧有应输杂粮乾州同知经徵壹百贰拾壹石叁斗零凤凰营通判经徵?拾叁石?斗零此项粮石苗户往往拖欠致经管官员有赔补之苦今六里苗衆遵举法度踊跃输诚当安设营汛之初应沛蠲租之泽着将应纳之杂粮壹百玖拾余石免徵三年以示朕抚恤苗衆之恩着该督抚转饬有司遵奉施行特谕
右恭录
诏谕为首卷而拜手稽首扬言曰我
世祖章皇帝光宅天下咸与维新
圣祖仁皇帝宵衣旰食六十一年海内蹈德咏仁聿臻上
理我
皇上继述大?丕显丕承一日而勅万几一心而周万
方
昭代典诰训词涵括三才纲领庶事疆域之所以有截星纬之所以咸若官方之所以澄叙民生之所以奠寜至於制田赋秩典礼揆文敎奋武卫钜细远迩兼综条贯焕乎云汉天章辉映日月昭示亿载永永无斁矣
湖广通志卷首

[book_title]卷一
<史部,地理类,都会郡县之属,湖广通志>
钦定四库全书
湖广通志卷一
星野志【祥异附】
钦惟我
皇上御极以来嘉祥协应日月合璧五星联珠庆云见芝草生黄河清凤凰集天苞地符无不备至然犹
圣不自圣朝乾夕惕兢兢以人事为本洪范曰王省惟岁言敬用五事之徵也司马迁云三光者隂阳之精气本在地而圣人统理之夫三极之道立则隂阳和而万物得所矣周礼保章氏以星土辨九州之地翼轸为楚分野太微位焉较衆星之共尤为亲切中星所在四时必验於南方尧命羲和首及朱鸟朱鸟南方之宿也瞻云就日仰庆我
国家
万年有道之长其在兹乎
史记天官书云翼为羽翮主远客正义云翼二十二星为天乐府又主远客占明大礼乐兴四裔服　晋书天文志云翼二十二星天之乐府俳倡又主远客负海之宾星明大礼乐兴四裔宾动则蛮裔使来宋史天文志云东瓯五星在翼南蛮裔星也　宋两朝天文志云翼二十二星距中央西第二星去极一百四十度　东瓯五星距西南去极一百二十九度入张宿七度
史记天官书云轸为车主风其旁有一小星曰长沙星正义云轸四星主冢宰辅臣又主车骑亦主风占明大则车骑用长沙一星在轸中主夀命占明则主长夀子孙昌索隐云轸与巽同位为风车动行疾似之也　晋书天文志云轸四星主冢宰辅臣也主车骑主载任有军出入皆占於轸又主风轸星明则车驾备动则车驾用辖星附轸两旁主王侯左辖为王者同姓右辖为异姓　宋史天文志云青丘七星在轸东南蛮裔之国号守常则吉　军门二星在青丘西一曰在土司空北天子六宫之门主营候设豹尾旗与南门同占　器府三十二星在轸宿南乐器之府也明则八音和君臣平　土司空四星在青丘西主界域亦曰司徒均明则天下稼穑丰　宋两朝天文志云轸四星距西北星去极一百三度半　右辖星去极一百一十度半入翼宿十六度半　左辖星去极一百一度半入轸宿五度　军门二星距西南星去极一百一十二度半入翼宿十二度　土司空四星距南星去极一百二十度入翼宿十四度　青丘七星距西北星去极一百二十四度半入轸宿五度　器府三十二星距西北星去极一百三十七度半入轸宿八度半　张衡周天大象赋云爰周翼轸厥土惟荆驱风驿之千乘奏云门之六英长沙明而献夀车辖朗而陈兵青丘?於韩貊器府总於琴笙军门坐甲於军阃司空掌土於司平
史记天官书云中宫天极星　春秋文曜鈎云中宫大帝其精北极含元出气流精生一　张衡云紫宫为帝皇之居　晋书云北极北辰最尊者也又曰天运无穷而极星不移　杨泉物理论云北极天之中极南为太阳极北为太隂日月五星行太隂则无光行太阳则能照故为昏明寒暑之限极也　元史云衡岳北极出地二十五度鄂州北极出地三十一度半
张衡云下临黄道天子之宫庭　晋志云太微为衡衡主平也又为天庭理法平辞监升授德列宿受符诸神考节舒情稽疑也　宋两朝天文志云太微十星右执法去极八十四度入翼宿十二度半　左执法去极八十六度入轸宿初度半　谒者一星去极八十三度入轸宿一度　三公三星距东星去极八十四度半入轸六度　九卿三星距西北星去极七十五度入轸七度　内五诸侯五星距西星去极七十度入轸一度　五帝座五星距中大星去极七十一度半入翼十一度　屏四星距西南星去极八十度入翼十度　太子一星去极六十六度半入翼十一度半　从官一星去极六十四度半入翼八度半　幸臣一星去极六十六度半入翼十五度　郎位十五星距西南星去极六十度入翼十八度　郎将一星去极四十七度半入轸十一度　常陈七星距东星去极五十一度半入轸初度　虎贲一星去极六十二度少入翼二度　上台为司命上星主兖豫下星主荆扬
晋志云天市垣二十二星在房心东北主权衡主聚衆　石氏曰主四方边国　宋天文志云天市垣二十二星在氐房心尾箕斗内宫之内东蕃十一星南一曰宋二曰南海三曰燕四曰东海五曰徐六曰吴越七曰齐八曰中山九曰九河十曰赵十一曰魏西蕃十一星南一曰韩二曰楚三曰梁四曰巴五曰蜀六曰秦七曰周八曰郑九曰晋十曰河间十一曰河中象天王在上诸侯朝王王出臯门大朝会西方诸侯在应门左东方诸侯在应门右其率诸侯幸都市也亦然谨按天市垣西蕃第二星主楚之财帛明大则吉
史记天官书云北斗用昏建者杓杓自华以西南夜半建者衡衡殷中州河济之间平旦建者魁魁海岱以东北也　後汉书天文志注云北斗玉衡第四星主荆州常以五卯日候之乙卯为南阳巳卯为零陵辛卯为桂阳癸卯为长沙丁卯为武陵凡五郡　晋书天文志云北斗一主秦二主楚三主梁四主吴五主燕六主赵七主齐　宋史天文志云北斗第一星曰天枢其分为秦汉志主徐州二曰璇其分为楚汉志主益州三曰玑其分为梁汉志主冀州四曰权其分为吴汉志主荆州五曰玉衡其分为燕汉志主兖州六曰闓阳其分为赵汉志主扬州七曰摇光其分为齐汉志主豫州
宋史天文志云十二国十六星在牛女南近九坎各分土居列国之象九坎之东一星曰齐齐北二星曰赵赵北一星曰郑郑北一星曰越越东二星曰周周东南北列二星曰秦秦南二星曰代代西一星曰晋晋北一星曰韩韩北一星曰魏魏西一星曰楚楚南一星曰燕有变动各以其国占之陶隐居云越星在婺女南郑一星在越北赵二星在郑南周二星在越东楚一星在魏西南燕一星在楚南韩一星在晋北晋一星在代北代二星在秦南齐一星在燕东谨按女主生育故十二国之人民系焉魏西一星曰楚观其微盛而楚国之人民可推矣占法大约与天市垣同
宋史天文志云五车五星三柱九星在毕宿北五帝座也又五帝之车舍也又主五谷丰耗一车主蒉麻一车主麦一车主豆一车主黍一车主稻米西北大星曰天库主太白秦分及雍州主豆东北一星曰天狱主辰星燕赵分及幽冀主稻东南一星曰天仓主岁星鲁分徐州卫分并州主麻次东南一星曰司空主填星楚分荆州主黍粟次西南一星曰卿主荧惑魏分益州【按魏疑当作蜀】主麦此五车有变各以所生占柱外出一月谷贵三倍出二月三月以次倍贵外出不尽两间主大水谨按五车主谷食而三柱之出入司其贵贱东南一星主楚分荆州占法仿女宿推之
新唐书云斗牵牛星纪也初南斗九度余千四十二秒十二太中南斗二十四度终女四度
新唐书云东井舆鬼鹑首也初东井十二度余二千一百七十二秒十五太中东井二十七度终柳六度
新唐书云柳七星张鹑火也初柳七度余四百六十四秒七少中七星七度终张十四度
谨按翼轸鹑尾也此其图星纪鹑首鹑火何近也近扬翼终斗初也近豫咮张余分也近雍东井相错也星度微渺难知多为之图斯测验无遗矣翼轸宿各一图兼及杂座星纪鹑首鹑火以一舍为一图弗及杂座翼轸楚分宜详余不必详也
分野
晋书天文志云翼轸楚荆州南阳入翼六度南郡入翼十度江夏入翼十二度零陵入轸十一度桂阳入轸十度【应作六度】武陵入轸十度长沙入轸十六度唐书天文志云翼轸鹑尾也初张十五度余千七百九十五秒二十二太中翼十二度终轸九度自房陵白帝而东尽汉之南郡江夏东达庐江南部滨彭蠡之西得长沙武陵又逾南纪尽郁林合浦之地自沅湘上流西达黔安之左皆全楚之分自富昭度象龚绣容白廉州以西亦鹑尾之墟古荆楚郧鄀罗权巴夔与南方蛮貊之国翼与咮张同象当南河之北轸在天关之外当南河之南其中一星主长沙逾岭徼而南为东瓯青丘之分安南诸州在云汉上源之东阳宜属鹑火而柳七星张皆当中州不得连负海之地故丽於鹑尾又唐书地理志云山南道古荆梁二州之域江陵峡归夔澧朗复郢襄房为鹑尾分淮南道古扬州之域安黄申光蕲为鹑尾分江南道古扬州南境岳鄂潭衡永道彬邵黔辰锦施叙奬夷播思费南溪溱为鹑尾分鹑尾者象鹑鸟之尾也又谓之鸟帑帑犹言後也自唐一行分天下山河为二戒观两河之象与云汉之所终始而分野定焉故由汉水之隂趋均州光化谷城枣阳析而随州抵应山於域为南阳郡淮源桐栢控荆豫之交也接张十七度终入翼凡六度故汉志曰张周分也亦为楚自襄阳宜城南漳历荆州安陆二府西尽三峡东尽竟陵析以岳之华容东境皆古南郡地凡入翼十度由孝感西南抵汉川汉阳逾武昌泛樊口入黄州括二郡全境以至德安之安陆云梦应城其地为江夏郡入翼十二度由兴国以南蕲州以北滨彭蠡庐江於域为扬州吴楚之境其星为斗牛盖翼十二度终而斗之十度始入焉负五岭而郡为桂阳则今之彬也而衡之耒阳常宁与夫蓝山临武领於桂阳之州入轸六度武陵则今之常德也奄及辰沅挈领诸邑越华容西境至澧州石门慈利安乡极於永顺靖州之辖县暨保靖宣慰司皆武陵入轸十度之野其十一度为零陵则永州之辖治也而城步武冈达於新寜附以长沙之湘乡皆属焉轸四星其次中小者名长沙而长沙入轸十六度今考湘乡属古零陵余州县十有一北抵岳州之巳陵以及临湘平江南袤之衡阳衡山酃县安仁迤而西南得宝庆之邵阳新化皆古长沙地为轸之终度焉其西北界雍州则郧阳七县故汉中郡古为梁庸商麋诸国是秦楚之隅其星东井舆鬼【东井居两河之隂自三河上流当地络之西北舆鬼居两河之阳自汉中东尽华阳与鹑火相接当地络之东南】终柳六度接于鹑火从施州上瞿塘以尽忠州诸卫其地跨梁益属巴郡旧法参七度新法觜四度星蜀而【阙】
纬星
史记天官书云吴楚之疆候在荧惑占於鸟衡晋书天文志云荧惑主大鸿胪主司空又为司马主楚吴越以南按石氏星经云南宫赤帝其精朱鸟司夏司火司南岳又云荧惑主霍山扬荆交州张衡云荧惑为执法之星其精为风伯之师或童儿歌谣嬉戏晋灼云荧惑常以十月入朝太微受制而出行列宿司无道出入无常也二岁而周天凡五星之行关於人事其变皆有徵应而荧惑为火火性烈而不常又为执法之官故其应为甚焉
月令
尔雅曰岁在巳曰大荒落说文云四月阳气巳出隂气巳藏万物见成文章故巳为蛇象形月令孟夏之月昏翼中若七月日躔鹑尾之次则律中仲吕孟秋之月日在翼新唐书曰鹑尾建巳之月内列太微为天廷其分野自南河以负海纯阳地也又唐书曰古荆楚郧鄀罗权巴夔与南方蛮貊之国翼与咮张同象当南河之北轸在天关之外当南河之南其中一星主长沙逾岭徼而南为东瓯青丘之分禹贡云荆及衡阳惟荆州以其当朱明之候也
按周礼以星土辨九州保章氏司焉汉司马迁作天官书以经星二十八舍主十二州班固取刘歆三统历以十二次配十二野其说最详继以费直说周易蔡邕月令章句魏陈卓景初历皇甫谧世纪互有同异至唐僧一行为大衍历定岁差之法以为天分度而有余岁分日而不足故天度常平运而舒日道常内转而缩天渐差而西日渐差而东此岁差之由也其说始自汉洛下闳至晋虞喜谓五十年退一度宋何承天谓其太过乃倍其年而又不及隋刘焯折其中为七十五年至一行定为八十三年而退一度朱子尝有言曰今造历者愈精愈密而愈多差由不得古人一定之法也自宋以还元许衡明於天人之理郭守敬通星历之学参以古制创立新法故元之授时历自大衍之後推为特出前明虽更大统之名而积分仍授时之数
皇清时宪历法定天周为三百六十度而岁周则为三百六十五日天度既整然後以整驭零岁差之法亦凖诸此
皇上御制历象考成开辟前古数千百年未发之秘历法至今日所以至精至备尽美尽善者也夫天包地外地居天中以天度之不齐而地之里差南北高下因之矣楚本鹑尾之次为翼轸分野今则合张与翼而居巳分轸与角而居辰较唐大衍历之宫度差十五度有奇窃考地圆之理地心地面之说治历者固因地以测诸差而言地理者即可因诸以定宫度求与天合不必求与古合
本朝之历法法天者也历法定而星野在其中历象日月星辰敬授人时在璇玑玉衡以齐七政唐虞之所以钦若也辨方正位体国经野设官分职以为民极成周之所以敷锡也岂不盛哉
祥异【附】
炎帝
荆州记帝母感神龙生帝於烈山九井自出今随州地
唐
尚书中候尧即位七十载德政清平景星出翼轸
虞
拾遗记帝迁宝露鼎於衡山之上故衡岳有宝露坛又迁宝瓮於零陵之上
夏
吴越春秋禹东巡登衡岳血白马以祭之仰天而啸忽然而卧梦赤绣文衣男子称苍水使者顾谓禹曰欲得我山神书者请斋於黄帝之嵓禹退斋三日以季之日登宛委山发石取书得通水之理遂周行天下　吕氏春秋禹南巡狩济江中流有两黄龙负舟
周
通监孝王十三年江汉冰
左传文公十六年楚大饥
左传灵王二十七年岁淫於元枵禆竈曰楚子其将尽乎
水经注灵王时岣嵝山裂毁祝融坟得营丘九头图家语敬王三十一年楚昭王渡江有萍实如斗触舟左传哀公六年有云如衆赤乌夹日以飞三日楚子使问诸周太史曰其当王身乎
汉
前汉书五行志高后三年夏汉中南郡大水流四千余家　八年夏汉中南郡水复出流六千余家　南阳沔水流万余家
文帝元年四月楚地山二十九所同日俱大发水溃出
景帝中六年七月晦日有食之在轸七度　後元年七月先晦一日日有食之在翼十七度
武帝元光元年七月先晦一日日有食之在翼八度昭帝元平元年三月流星出翼轸东北有光少顷声如雷三鸣乃止
宣帝本始二年七月辰星与翼出皆为蚤　四年七月辰星在翼月犯之
元帝建昭二年楚地大雪深五尺
成帝河平二年四月楚国雨雹大如斧蜚鸟死哀帝建平三年零陵有树僵地三月复起立故处後汉书五行志光武十年十二月大流星如?出柳西南行入轸　十二年八月水见东方翼分
明帝永平九年春正月客星至翼出牵牛长八尺至房南古今注历斗建箕房过角亢至翼芒东指灭见五十日
章帝建初六年六月晦日有食之在翼六度
和帝永元七年八月水土金三星俱在轸　十二月三星合轸　十二年夏闰四月秭归山裂杀百余人七月朔日有食之在翼八度
安帝元初五年八月朔日有食之在翼十八度顺帝永建二年七月朔日有食之在翼九度　四月荆部淫雨伤稼
桓帝元嘉二年秋七月日有食之在翼四度
灵帝时江夏黄氏之母浴而化鼋入於深渊其後时出见初浴簪一银钗犹在其首
献帝初平三年长沙桓氏死棺殓月余复生占曰至隂为阳下人为上其後曹操由庶士起　建安初荆州童谣作谣曰八九年间始欲衰至十三年无孑遗占为应在刘表　建安二年九月汉水溢害民人四年二月武陵充县女子李娥死葬於城北十四日复活　七八月中长沙醴陵山鸣如牛呴声积数年後豫章贼攻没醴陵杀畧吏民　十二年冬十月有星孛於鹑尾时刘表据荆州
蜀汉
晋书五行志照烈帝章武二年六月秭归县黄气见长十余里
晋书天文志魏黄初六年五月荧惑入太微八月吴遂围江夏寇襄阳大将军宣帝救襄阳斩吴将张霸明帝太和六年冬十月有星孛於翼近太微上将嘉平五年十一月彗星见轸长五丈在太微左执法西东南指百有九十日灭
正元二年正月彗星见於楚西北竟天
晋书五行志魏景元元年十二月黄龙见华容县井中吴志吴黄龙元年夏四月夏口武昌并言黄龙凤凰见　赤乌二年三月零陵甘露降　八年夏茶陵洪水溢出漂二百余家
建兴元年十二月雷雨天灾武昌端门
永安三年西陵言赤乌见　六年四月泉陵言黄龙见
吴历是岁青龙见於长沙
晋书五行志天册中龙乳於长沙人家啖鸡雏
晋
晋书五行志武帝泰始四年春正月彗星见轸青白色目西北行又转东行是年十月吴寇江夏襄阳十年十二月有星孛於轸
咸宁二年八月有星孛於太微至翼北斗三台　闰月荆州郡国五大水　三年七月荆州大水九月始平　四年七月荆州大水螟　九月太白当见不见其占曰是为失舍时羊祜表求伐吴许之五年十一月兵出太白始见於西方
惠帝元康四年上庸地震　五年六月荆州大水六年五月荆州大水　八年九月荆州大水
永康元年襄阳得鸣石撞之声闻七八里
光熙元年太白失行自翼入尾箕
怀帝永嘉三年七月当阳地裂三所广三丈长三百余步　五月大旱江汉皆可涉　十月荆襄二州地震宜都夷道山裂　十一月襄阳火燔死者三千余人
愍帝建兴元年十月荆州夜有赤气曜於西北元帝太兴元年武守太守王谆牛生子两头八足两尾共一腹三年後死　四月武昌西陵地震涌水出山裂　二年八月太白犯岁星在翼　四月王敦在武昌铃下仪仗生华如莲花五六日始萎落干宝以为威仪之富荣华之盛皆如狂华之发不可久也後敦果以逆见戮　太兴中武昌有雌鸡化为雄　武昌灾
明帝太宁元年十一月白虹贯日史臣不见桂阳太守华包以闻　武昌有大蛇居神祠空树中每出头从人受食占曰不出三年有大兵国有大忧寻有王敦之逆
成帝咸康元年八月荆州长沙之攸县醴陵武陵之龙阳雨水浮漂屋室杀人害稼
穆帝升平元年六月太白昼见轸　五年三月月犯填星在轸
?武帝宁康初南郡州陵女唐氏渐化为丈夫太元六年十月有奔星东南经翼轸声如雷占曰楚地有兵十二月苻坚荆州刺史梁成襄阳太守阎震率衆伐竟陵桓石?击大破之　荆州大水　十四年六月太白昼见於翼　九月又昼见於轸　十七年殷仲堪在荆州童谣作曰芒笼目绳缚腹殷当败桓当复未几殷败桓玄遂有荆州　十九年九月太白见於轸　七月荆州大水伤秋稼　二十年六月荆州又大水
安帝隆安四年荆州有鸡生角
元兴二年衡阳有雌鸡化为雄八十日而冠萎後桓玄僭号八十日而败　三年五月江陵地生毛是後江陵数见龙交战大风拔木是月桓玄败於峥嵘洲身首屠裂　十二月大风江陵人多死者　荆江二州界竹生实如麦
义熙元年七月太白昼见翼轸　三年六月荧惑犯辰星在翼占曰天下兵起　七年六月太白昼见在翼
南北朝
宋宋书文帝元嘉十三年四月武昌县章山水侧出宝鼎　十四年白燕集荆州府门　二十二年十一月甘露降南郡江陵方城里　二十三年甘露降襄阳郡治二十五年十一月嘉禾生巴东甘露降於南郡明年三月降於武昌秋七月降於江降　二十七年二月白兔见竟陵
?武帝大明二年五月白燕产江陵民家　七年六月武陵临沅白獐见
明帝泰始五年十月郢州获玄璧广八寸三分安西将军蔡兴宗以献
齐齐书高帝建元元年郢州监利县天井湖出绵百姓取以为纩
武帝永明八年巴陵郡树连理四株　三月武陵白沙戌槻木连理　九年临湘获白鹿　十一年白象九头见武昌
郁林王隆昌元年正月襄阳获紫芝
东昏侯永元三年十一月辰星及太白俱见南方是日荆州长史萧頴胄奉南康王宝融起兵後即位是为和帝
梁梁书武帝天监六年九月嘉禾一茎九穗生江陵县　十年荆州言驺虞见
世祖大宝元年二月衡阳内史周弘直表言凤凰见二年十月有紫云如车盖临江陵城
元帝承圣三年十一月江陵大风流星坠城中陈陈书宣帝太建五年衡州马生角
後主贞明二年郢州南浦水黑如墨
唐
唐书五行志高祖武德四年八月朔日有食之在翼四度
太宗贞观三年八月朔日有食之在翼五度　十三年八月朔日有食之在翼十四度　十八年秋谷襄荆大水　二十二年八月朔日有食之在翼五度高宗乾封二年八月朔日有食之在翼六度　九月朔日有食之在轸十八度
景龙元年七月彬州大风发屋拔木　三年七月澧水溢害稼
玄宗开元五年十一月潭州灾延烧州署州人见火精赤暾暾飞来旋即火发　九年九月朔日有食之在轸十八度　十五年七月衡阳灾初有物大如瓮赤如烛笼所至火即发燔三百余家　二十年八月朔日有食之在翼七度　二十七年三月澧州水肃宗乾元二年正月岁星蚀月在翼
代宗广德元年十二月夜鄂州大风火发江中焚舟三千艘延及岸上民舍二千余家死者数千人大历二年秋湖南水灾　三年八月彬州黄岑山裂压死数百人
乾元二年正月岁星蚀月在翼
德宗贞元元年江陵度支院火焚江东租赋百余万二年八月朔日有食之在轸八度　三年三月江陵大水　十二年八月朔日有食之在翼十八度　二十一年朗州五溪水鬭
顺宗永贞元年夏朗州五谿水溢　秋荆南湖南鄂岳等州旱　武陵龙阳二县江水溢漂万余家　四年正月朔夜地震房州尤甚江溢山裂人皆露处宪宗元和二年荆南大水　八年江陵大火　九年四月道州二青龙见於江中　十年八月朔日有食之在翼十八度
穆宗长庆元年正月有星孛於翼　四年襄均复郢四州汉水溢
开成三年夏江汉涨溢坏房均荆襄等民居及田产殆尽　冬十月有星孛於轸长二丈余渐长西指四年六月襄州竹有实成米民采食之
文宗太和四年夏荆襄鄂岳湖南大水　五年复大水　六年十月太白荧惑镇星聚於轸　八年襄阳水害稼　蕲州湖水溢　七月太白荧惑合相犯度在翼近太微占曰有兵起　九年夏太白昼见自轩辕至於翼轸
武宗会昌元年七月襄州汉水溢坏州郭均州亦然二年六月荧惑犯岁星於轸其占曰旱
懿宗咸通七年荆州民家牛生犊五足　咸通中成汭为荆南节度使城中犬皆夜吠　九年十一月有星出如匹练亘空化为云而没在楚分是谓长庚见则兵起
僖宗乾符三年九月朔日有食之在轸十四度光启二年荆襄蝗大饥斗米钱三千人相食
宋
宋史五行志太祖建隆二年襄州汉水涨溢数丈冬十月太白犯轸　三年二月安州火燔民舍军营六百余区　有象至黄陂县匿林中食稼又至安复襄唐州践民田明年於邓州南阳获之献其齿革乾德二年五月有象至澧州安乡醴阳等县入华容直过闤闠　三年七月蕲州大雨水　永州文氏女将适人俄化为男子　四年二月岳州衙署廪库火三月潭州火燔民舍五百余区　开宝三年八月
辰州廨火燔军资库　八年十月江陵府有虎白昼入市咥二人
太宗太平兴国二年七月复州蜀汉江涨坏城及民田庐　五年七月复州江涨堤塘皆坏　七年六月均州溳水均水汉江竝涨坏民舍人畜死者甚衆汉阳军江水涨五丈　八年五月荆门军长林县山水暴涨溺死五十余人　雍熙二年七月荧惑岁星合於轸　三年光化军火　九年五月施州麦秀两岐　端拱元年三月衡州火燔州县官舍仓库军营三百余区又崇贤坊有鸟衔火燔数十处七日不灭二年七月施州虸蚄虫生害稼　淳化元年六月
黄梅县堀口湖涨坏民田庐舍皆尽江水涨二丈八尺　四年二月永州保安津舍火　至道二年四月蕲州甘露降　桂阳监熔银自涌成山峯状
真宗咸平元年二年荆湖旱　三年八月黄州羣鸡夜鸣至冬不止　十月黄州西北雷声如盛夏时漵浦民家牛生二犊　景德四年十一月郢州火仓库殆尽　大中祥符三年四月鄂州芝草生　十一月安乡县谢山获芝二十二本状如珊瑚而色紫四年四月有流星出柳至翼没　五年冬湖南饥十一月有流星出太微郎位东色赤黄有尾至轸北迸为数星没　天禧元年荆州蝗蝻生　石门县层山院牛生二犊　四月有星出轸至器府北没光照地　邵阳竹生穗如米民饥食之　二年永州大风发屋拔木数日止　三年六月永州军营火延燔民舍百余区
仁宗天圣三年二月蕲州榷货务火　四年九月火犯土在翼十五度　七年二月苍黑云长三十丈贯弧矢翼轸占曰荆楚水　明道元年八月黄州竹橘木及柿木连枝　景佑元年八月有星孛於张翼长七尺濶五寸十三日伏　四年九月火犯土在翼十五度　庆历三年闰八月太白犯辰星在轸四度七年六月太白荧惑在翼一度半
英宗治平元年鄂州施州光化军水　二年十月火犯土在翼二度　四年二月月食亏见西方在翼十五度　十月月犯荧惑主荆楚兵
神宗熙宁元年益阳县雷震山裂出米可数十万斛齎至京师色如炭　荆襄间天雨白氂如马尾长者丈余弥漫山谷　二月壬戌星出角东太如大白西急行至翼没赤黄有尾迹　三月潭州雨毛　三年七月彗出西北太微垣郎位南癸未白气长一丈斜指东南在轸度中丙戌向西北方行在翼度中　五年夏随州地震木折获石其下　八年十月彗星出东南轸度中
哲宗元佑元年正月星出近轸南如太白急流至噣没　六年二月流星出翼东南　正月?感天雨土绍圣元年汉阳军麦秀雨岐　二年十一月桂阳
庆云见
徽宗崇宁三年四月流星出轸西北漫流入太微垣政和二年益阳山溪浮出生金数百斤　四年湘
州野蚕成茧　五年正月湖南提举常平刘钦言芦荻冲出生金重九斤八两状类灵芝祥云　六月辰州沅陵县江涨流出楠木二十七条　重和元年十二月?感楚令尹祠获周鼎六　二年永州瑞木生民刘思砍薪中有文曰天下太平　五年二月流星出北河东北如杯东南漫流至轸没
高宗建炎三年二月望月食於轸　四月鼎州桃源洞大水巨石随流而下石间成文可识者三十二字四年五月洞庭湖夜赤光如火见东北亘天如绍
兴元年潭州得白玉於州城莲池中孔彦舟以献诏郤之　三年彬州桂阳监饥　五年湖南大饥殍死流亡者衆　六年湖南衡州旱　十九年湖广甘露降　二十一年夏襄阳大雨十余日　二十二年五月襄阳大水平地五尺水冒城而入　二十六年潭州南岳庙火　三十年八月朔日食於翼　施州大风雨　三十一年建始大水漂民舍死者甚多孝宗隆兴元年襄阳枣阳军随州大饥斗米六七千钱　七月大蝗襄随尤甚　七年湖南十余郡饥乾道元年正月德安应城县廐驿火　三年六月蕲州水坏苗稼漂人畜　八月襄阳大水漂民庐盖藏为空　四年六月襄阳旱　五年八月朔日食於翼衡湘间赵生妻李氏首化为虎此人痾也後死李
素悍妬　六年十一月洞庭湖巨鼋走沙拥舟鼋身广长皆长丈余升舟以首足压重舰没水　七年春湖南北皆大旱　九年六月德安澧州大水　鄂州大水漂军垒民舍三千余区　十月己丑夜苍白气见东南方入翼　淳熙元年六月潭州南岳庙火　彬桂旱大饥　三年夏常德复州随州金州江陵德安荆门汉阳皆旱大饥　四年春襄阳府旱首种不入尤饥　十一月鄂州南市火暴风通夕燔千余家五年八月江陵异鼠见其色黑白青黄相杂为车马践死者不可胜计　六年正月望月食於翼既　七年二月江陵沙市火燔民居数千家延及江舶焚溺无算　永州螟　湖南春旱江陵府蕲黄衡永州兴国大旱蠲赋予粟或一道十四五万石　八年九年江陵德安鄂州复州兴国汉阳荆门等处皆旱　十年五月襄阳府大水漂民庐盖藏为空　十二年鄂州自夏徂冬水浸民庐　十月鄂州大火燔万余家江风暴作结庐堤上泊舰岸下者焚溺无遗旧志载诏郡守赈恤之　十三年闰七月五星聚於轸　八月日月五星俱聚轸　十四年七月兴国大旱　十五年五月荆江溢鄂州大水漂军民垒舍三千余复岳澧江陵常德德安汉阳皆水　八月朔日食於翼　十六年潭州疫　五月沅靖州山水暴溢至辰州常德府城没一丈五尺
光宗绍熙元年蕲州旱　二年蕲州饥　七月襄阳大雨连旬汉水溢害稼坏堤防民舍殆尽　三年五月常德大雨通昼夜九日　十二月鄂州火燔民居八百家　四年六月兴国军及大冶县大水漂民庐舍多溺死者　秋南岳祝融峯有山自摧
宁宗庆元元年永州民产儿有角翅　三年七月望月食於翼既　八月金火木三星合於翼　六年荆襄旱　嘉泰二年衡彬武冈桂阳亡麦军乏食　三年邵永州大饥民多剽窃　开禧元年鼎州澧州大旱　二年湖南北郡县旱命宣谕使赈恤　三年鄂州汉阳军大水　十二月太白昼见　七年四月流星出自轸宿　嘉定元年正月襄阳火作风暴选锋军校于友直死於救焚　七月德安江陵旱　二年春荆襄大饥斗米数千钱人食草木诏发廪赈恤皆十余万石令州郡设粥活之　四年八月鄂州火燔五百余家　六年江陵德安汉阳军旱　正月灯夕黄梅黑云暴作觌睫莫辨游人践踏死者无数　十一年八月木星留守东井　十三年华容邓氏马产龙驹事闻命有司立马监於此以识其祥後复产於其邻　十六年五月湖北霖雨鄂州江湖合涨城市沈没累月不泄　九月朔日食於轸　十七年六月岳州火燔岳阳楼州狱帑库延及民居八十余家兴国学宫池瑞莲生骈花竝实　冬鄂州暴风坏战舰二百余夀昌军坏战舰六十余
理宗端平三年三月蕲州大雨水是年襄阳汉江皆大水　淳佑三年星殒於枣阳境内是日孟琪卒宝佑二年正月荆南饥
度宗咸淳八年冬襄阳饥人相食
元
元史五行志世祖至元六年二月兴国雹大如马首小者如鸡子毙禽兽甚衆　二十一年太隂犯轸二十八年常德路水　二十九年岳州华容县水成宗元贞元年常德沅江澧州安乡大水　二年湖南澧陵州水　十二月江陵潜江沔阳玉沙等县水大德元年五月澧州大水　七月耒阳酃县大水
溺死者百余人　十一月武陵县大水　三年五月荆湖诸郡及桂阳宝庆兴国三路旱　十月随黄等州旱　五年六月襄阳平江大水　七年七月常德路饥　九年七月桂阳郡蝝汉阳汉川旱　沔阳玉沙县江溢　十年武昌路火　四月汉阳饥　七月黄州沅州永州饥　十二年道州营道县暴雨山裂百三十余处
武宗至大四年江陵松滋桂阳临武大水
仁宗皇庆二年五月沅陵水　延佑元年五月武陵雨水坏庐舍溺死者五百人　二年十二月汉阳路饥　三年五月潭永澧桂阳道宝庆饥　四年四月德安府旱　五年寜远山裂　七年五月江陵水六月黄蕲二郡及荆门军旱
英宗至治元年正月蕲水饥　八月安陆雨七日江水大溢被灾者三千五百户　九月京山长夀二县汉水溢　二年十一月平江大水损民田四万九千六百顷　三年十一月沅州黔阳饥　十二月归澧二州饥　泰定元年正月岳州华容临湘等县饥二年五月潭州茶陵州兴国永兴县旱　江陵公安水　七月随州旱　三年六月兴国永兴县蝗　四年七月武昌江夏县饥
文宗天历二年十月汉阳武昌常德澧州饥　七月江夏县火　十二月又火
至顺二年五月德安屯田水　三年五月云梦应城水
顺帝元统十年兴国路自春及夏城中火灾不絶日数十起　至元元年芝草生於荆门州当阳县覆船山　至正三年秋兴国大旱　四年汉阳地震　七年五月黄州大水　八年五月宝庆大水　六月中兴路松滋骤雨水暴涨平地深丈有五尺漂流六十余里死者一千五百人　九年襄阳民张氏妻生子甫四岁暴长四尺　七月公安石首潜江监利等县及沔阳大水　夏秋蕲州大水伤稼　五月兴国有大鸟百余飞至郡西白朗山巅状如人立去而复至者数次　十二年蕲州黄州大旱人相食　六月松滋骤雨水涨漂民居千余家溺死七百人　十三年黄州大疫　十四年宝庆大旱　十五年六月荆州大水　二十一年六月荧惑岁星太白聚於翼　二十七年二月永州城中昼晦
明
洪武三年岳州蚁鬬而死处处积成小堆　十年正月黄梅夜雨黑水如墨　十一年岳州大水　十三年荆州大水　二十二年七月荆州雨米约二石余形如小麦色淡黄爨为饭香甜　二十三年湖南大有年　秋八月淫雨汉水暴溢由郢以及庐舍人畜漂没无算州城几陷五日乃止　二十六年六月望日陨石於蒲圻是日方午空中有声如雷民於水中得一石色青黄状类狗头人莫能测
永乐初施州地大震　元年安乡大旱　二年湖广大水命御史郭林赈恤　五年酃县冬大疫　安陆地震　二十年湖南大有　洪熙元年新化大饥宣德元年黄梅大水　夏嘉鱼大旱　九年武昌大水　安乡慈利大旱　十年夏慈利大旱疫
正统元年二月湖广饥後免税粮子粒六十余万石三年长沙文庙楹芝草生　六年湖南北饥散各
仓赈恤　七年南岳新庙自徙风雷暴至徙去半里许　十一年七月武昌火燔公署民居无算　黄梅大旱　十三年湖广各属大旱免秋粮屯粮共四十万石
景泰元年湖广大饥免二年税粮子粒十八万八千四百七十石　四年宁远芝草生　七年安乡大旱天顺二年汉阳汉川京山醴陵慈利大旱饥自五月至九月不雨　三月巴陵常德大旱　五年黄陂随州大水　兴寜大旱虫食苖大疫
成化元年随州大饥　靖州大水　襄阳雨黑子彗星见西北隅长二丈有奇二月乃伏地震有声　长沙文庙芝草生　四年荆襄安沔德安黄陂大饥发附近仓粮及库银十万一千两赈之免秋粮二十八万石有奇　二月襄阳甘露降於学宫柏树　五年石门大旱蝗饥　冬十月朔安陆地震有声城垣倾者数丈　辰州大水　六年夏应山大旱民流於荆襄　七年汉阳水　秋武陵牛生麟民冯贵家牛产一犊麕身马蹄周身鳞甲辉映信宿民怪而杀之有司以闻　十一年湖广大水免秋粮　郴大火燔官民廨舍殆尽　十四年夏嘉鱼通山汉阳大旱秋大水　十五年夏嘉鱼旱　九月黄梅地震　十六年祁阳学宫芝草生　十八年衡州宝庆益阳醴陵大水漂民庐舍　二十年安陆大旱民多殍　二十一年春均州旱饥僵屍载道　二十三年祁阳武昌常德大旱道殣枕藉　七月靖州大水坏城淹军营数百区　九月衡阳德安地震
弘治元年武昌汉阳辰州常德黄陂德安旱免本年夏税　荆州慈利华容安乡大旱人相食　安陆饥虎入城为害　襄阳妖气见市有黑气如雾恍如人形触人小儿中之死人为罢市　二年春应山大饥正月华容大疫有阖门无一存者　三月汉阳应山雨豆种之蔓生不实　夏沔阳大旱　三年春二月施州石信山裂有大石二类人形卓立路傍距五里清江南?山裂大石塞江水为不流遂壅为滩　四年五月祁阳旱　五月应山高贵山顶水忽起乾明寺僧皆溺死　六年六月平江水　八月常德熊入城伤六人　十年荆州大水饥自沙市决堤灌城冲塌公安城楼民田陷溺无算　十二年咸寜大水舟入市　四月华容民王金妻生子异形一身四头四耳两口两牙　安陆饥　秋华容民家所藏稻谷化蛾飞去　兴国火　十四年华容红柿村刘福家鸡三足　十五年祁阳江水冻合　十七年汉阳羣鼠害稼　十八年春安陆饥　七月益阳水溢漂民居施州大水
正德元年华容枫开花如莲　德安黄州大旱　二年正月兴国大昕五色云见自儒学戟门外拔地起宜章大水　襄阳甘露降於松柏　庆云见於翼
轸占者谓世宗起於兴邸此其符瑞　夏衡阳旱大饥　四月随州芝草生　应山妇生髭民张必显妻生髭长三寸　三年保康大饥　襄阳德安武昌黄州汉阳大旱　五月蒲圻大水　九月咸宁雨黑子襄阳甘露降凤凰山松树味如饴人争取食之
十一月郴州有鸟蔽天声如雷时苗民作乱　四年春枣阳天鼓鸣地震　襄阳白霞贯日　五月武昌大旱　夏衡州巴陵临湘武昌汉阳黄州荆州旱茶陵饥　祁阳李树结黄瓜　兴国旱天雨黑谷如枣核　祁阳地裂泉溢　郴大饥　宝庆大旱　七月江夏地震生白毛　九月祁阳夜雨桂子状如皂角子较大有粪草处独多又云娑罗树子取种之叶似橄榄长六七寸即坏　冬十月靖州地震一日三次　五年巴陵雨麦　辰州大水　正月安陆学宫芝草生　荆州大饥　五月靖州地震　六月应山大水　兴国大旱　五月蒲圻大水漂没庐舍　八年九月祁阳雨黑子状类皂角子坚如石　洞庭冰合人骑可行　九年枣阳旱蝗害稼　新宁盆溪乡产嘉禾一本三穗　秋七月应山雹杀禾稼　十年夏沔阳黄龙见　秋安乡禾一稃二米　荆州地震有声　十一月复震　辰州雨黄土着人衣及树叶皆成泥　十一年宜城大水入城　常德澧州南漳地宸　夏襄阳虫生於屋瓦墙壁旋扫旋生　襄阳汉水溢啮新城及圻溃者数十丈　施州大水坏城漂民居马栏寺山裂　辰州蝗　七月初五鼔巴陵东南天裂长三丈余红光刺人　八月武昌地裂汉川应城华容大水　应山星陨有声如雷　荆州大水饥　十二月麻城熊飞过县至北郊获之　十二年武昌汉阳大水　荆州春疫夏大水　荆州豕生象　安陆汉水大溢坏民居民多溺死　祁阳宝庆虫杀禾大旱是岁大疫　靖州大旱饥　八月江夏地震　十三年武昌汉阳黄州大水饥　二月夷陵大火三日毁民居无算　四月衡州善化雨雹大者如鸡子如砖石城野瓦屋尽坏山岭坍裂百处秋应城稻田土黑起烟苗半灼死　辰州大旱　十四年五月黄州雨雹　六月安仁霖雨水溢山裂流杀八十九人坏田七百余顷　十五年夏武昌大水至冬不涸　十六年安陆芝草生
嘉靖元年三月黄陂地震　枣阳谷城地震　夏衡阳大水城圮　长沙大水七日风雷电大作沿江地震至岳麓山而定城郭多没　二年湖广大旱　岳州衡州大水　三年酃县芝草生　襄阳宜城均州地大震　四年永兴有虎入於学宫　五年麻城民宋氏妇生儿两头四臂四足　汉水决洋渡初渡口忽陷成穴有女子衣绦緑恒坐其上一夕痛哭河遂决　石门熊入县治　六年六月沔阳雨雹　七年沔阳汉阳黄陂襄阳郴州大旱饥人相食御史张禄绘饥民十图以献请内帑数万缗赈济　二月新化地震有声如雷八月夜复震　临湘县火频发莫知所从其烟绿其气似硫黄旬日乃息　八年春襄阳大疫　秋汉水溢　冬十月甘露降於显陵　江陵夜天爆有声　九年八月黄冈大水有星如月流西北声如雷　十年大水免湖广各府及卫所秋粮六月应山民刘思禄妻生儿异形赤发肉角三目手口如鸷鸟　秋谷城蝗蝻竝生　十一年夏荆岳辰州大水　崇阳襄郡县蝗　京山芝草生　荆州旱自正月不雨至於五月秋淫雨弥月虫杀稼　十二年二月德安甘露降於学宫柏上三月又降於吉阳山　谷城白虎见於张家村　秋大疫　光化文庙两楹芝草生　十三年二月昧爽安仁雨黑水　夏谷城蝗蝻生害稼民多疫　武昌大旱　八月衡州星陨如雨　麻城生草妖菜花不实皆生人物禽虫龙凤之状　十四年蕲水大旱　十五年湖广大水发本省仓粮及事例银两赈饥　十六年夏兴国旱大水　十七年南漳雨谷细粒如五谷状五月雨伤稼　四月汉阳大旱　六月罗田河溢水入城杀人沔阳虎入千户王诏宅乳二豹一虎忽不见　十
八年正月均州大雨雹是岁饥　七月襄阳谷城大旱　十九年三月德安甘露降　四月靖州大雨水溢城中深丈余　七月郴州黄陂大水　襄阳蝗德安冬不雨至於明年四月　广济五色庆云见於西南盘旋半日　二十年沔阳松滋大蝗　五月随大雨三日黄连村地裂为壑有声如雷周五里皆震再越月乃止　六月沔阳龙吟於赤水声闻二十里半日止　九年有星陨於兴寜民舍化为石　平江民妇生女二头　二十一年五月益阳地震邵河青龙游水上　平江民家豕异形面足似人　二十二年春郴积雨夏旱秋大饥　三月耒阳大雨雹风拔木裂瓦须臾水溢堂室六尺　二十三年汉阳澧水沔阳石门黄冈黄梅大旱　春东安县北巨石乘风雨屹立声闻数里　三月兴国雨雹大者重四五斤劈视之中杂泥土椽瓦尽为摧折杀鸟兽草木是岁五月至於九月不雨　夏安陆旱　郴州蝗秋大疫大饥　耒阳大饥　二十四年夏衡州安陆大饥武昌地大震　二十六年辰州大旱　秋谷城大水二十七年保康大水　二月道州黑眚见自广东
来为萤为猿怪无定形四五日昼晦如夜毒者辄死三月麻城豕生子异形一牛首项顶有肉角一猿
首一豕首　正月武陵龙阳地震有声　三十年宜都光化大水　秋新化山塘产嘉禾一本四穗或六穗　辰州旱　七月均州大水　三十一年光化有鱼长数丈飞仙马乡　三十二年五月麻城黄冈县道观河见水怪大雨水溢民溺死者以千计　十二月均州地大震　三十三年平江黄陂蕲水大旱春云梦大疫饥　十二月澧州德安襄阳郧阳地震锺祥谷城震有声　武昌沔阳公安大水　三十七年衡阳黑眚见魇妇女即口流血而死或现异状灭灯烛　四月宜城县东雨雹杀麦　三十八年五月襄阳大水九月复涨　通山饥民采蒻实食之　三十九年锺祥民家牛生六足　四月襄阳宜城蕲水靖州宝庆大水七月荆州岳州武昌大水荆门破寸金堤水至城下高二丈六门皆筑土填塞凡一月方退　八月龙阳大水　九月岳州地震　黄冈大水四十年春荆州大疫死万余人　枣阳雨黑水池
鱼死食之多杀人　四十一年江陵旱　九月锺祥地震有声　冬十月长至甘露降於纯德山松　城步张千户家桂叶尽落忽开梅花　四十二年春孝感饥秋大旱　七月京山甘露降於学宫古柏城步民胥应时妻生子异形二头三手齿发全与眉齐孝感陡冈埠民壁间有声人叩以吉凶得失往往
奇中　四十四年荆州岳州长沙宝庆龙阳大水秋襄阳大风雨荞麦黑豆　枣阳归州大旱　四十五年江夏武昌光化荆州黄梅大水　远安雨蝗杀稼　十二月沔阳郧阳地震
隆庆元年夏至日襄阳大雨雹　七月谷城大水入城　二年南漳天雨雪子如豆人可食　五月大雨雹　三年荆州岳州襄阳承天大水　谷城大饥四月夜雨桂子状如正德间所落　四年四月谷城产瑞麦五岐者一茎三岐者一茎　保康麦秀两岐竹谿大饥　石门慈利旱蝗　五年黔阳山裂水
涌出漂没居民无?　辰州常德安乡华容大水入城市武陵冲淤田地决堤毁桥　武昌大水
【阙】
一穴数十稻熟聚食之
【阙】
雨雹是岁大饥　安陆牛生五足　江夏异鼠羣聚害稼　巴东县治学宫灾延烧民舍三百余区　十一月岳州城西天鸣如礲磨声自寅时起至辰刻定六月二月黄梅雨雹破屋瓦杀禽兽　五月通山
月光昼见月下有二星随之　桂阳县蝗岁饥　江陵松滋大水蝗　是年绥寜蝗
万历元年正月夜襄阳白气见自东向西其色如银其声如雷　枣阳大疫　三月黄州田鼠食禾殆尽五月郧阳上津夹河水溢坏城六十余丈漂没民
舍无算　咸寜大水秋大旱　广济大旱　八月靖州蝗杀稼大饥　十月夜有火起於宜城龙象桥水中自东徂西有声如雷　光化迁学宫决渠获石马松滋宜都蝗　二年七月澧州螟　江陵公安大
水　郧县城东北竹园张家地涌出金莲　三年二月?感北城获铜鼎一枚城工甫毕偶於北城隙地获之知府马文炜上其状巡抚赵贤命推官梁柱臣作宝鼎篇以纪其盛　三月蒲圻西江得古砖一窑知县胡其高梦有雷文祥者与谈建城事亡何父老於西江获古砖上有见梦者姓名　五年三月均州有山西普州僧明惠朝山变为驴五日死　汉阳南纪楼火　六年五月锺祥大水　七年黑眚见靖州状似狐　十年德安大旱　锺祥潜江大水　十二年春德安大疫　十三年黄州清源门灾　十四年沔阳大水　十五年大水　十六年京山大饥　沔阳旱　四月潜江雨雪砖　汉阳黄州德安大旱人采木皮以食饥死者甚衆　十七年黄州郡县复大旱十八年夏四月黄冈雨雹如砖郡县复大疫　十
九年黄冈大有　汉川锺祥沔阳潜江大水　衡州府民家雌鸡化为雄　二十一年郧房饥　二十二年郧阳府治灾　二十四年黄州府文庙灾　二十五年七月荆门灾黄陵陂山高数寻一夕平地　二十九年京山大旱　三十年汉阳大水　三十一年八月五色云见马良山产灵芝　三十二年黄州府治灾　春蕲州大泉东南裂百余丈濶二丈至怀宗初渐合　三十四年黄冈大水　三十五年彗星见夏黄州大水舟入城　锺祥大饥　郧房大水
三十六年锺祥大有年　罗田乡民家牛产麟肉角文身金光满室怪而锄之毙　三十七年锺祥天雨粟　沔阳大旱　三十九年沔阳秋大有　四十一年蕲州广济沔阳大水　四十二年罗田蝗食苗黄州大旱　沔阳大水　德安蝗入城大祲　四十三年黄安蝗　四十四年襄阳飞蝗食稼　四十五年黄安汉阳襄阳谷城飞蝗害稼　十一月太白经天　四十六年蝗　秋蚩尤旗见东方　是年黄安汉阳蝗复为灾大旱　九月彗星见　靖州大疫辰州大水入城　四十八年安陆甘露降於寝园松柏　七月蕲州夜见白气长数丈起东北止西南至八月乃灭
天启元年春正月黄州郡县大雪四十余日人多僵死　郧县大疫　宝庆府雷震移署鸱吻於学门赤鲤飞集泮池　三年汉阳大水　荆门州陨石入地三尺有声　七月郧阳旱　三年正月汉口大火伤人无数有一家焚死五十三口者　辰州府民家有牛产犊异形两头四目四耳八足二尾　五年六月荧惑入南斗　七年襄阳大疫作　蕲州田鼠害稼武陵县民家有牛生犊异形自脊以前岐为二两
头两项四足一尾初生时二口俱食
怀宗元年郧阳旱　汉阳大水　二年蕲州大饥汉阳大水　京山大旱饥　三年六月太白经天五年汉阳大水　九月长沙衡州雨黑水　七年正月流贼寇房城　二月京山雨黑豆四月雨血　八年春正月日光摩荡不时黄雾四塞贼始至　九年黄安紫云寨兵刃有火　八月锺祥蝗　十年正月日光摩荡　五月京山羊祜岭自行五十余步　衡阳民家婢生子两头四足　十一年正月德安雨土地浸白　流贼薄城下遍戈矛出火有光　骡产驹秋黄安有野彘突入城　十二年锺祥旱　三月
沔阳地震　六月德安大水　十三年郧阳大饥春襄阳民家产牛两头四目　五月蕲州雨土黄雾四塞旬日始霁　八月西门旗杆上出火大如斗飞落城河　十四年沔阳锺祥京山大蝗　荆门州泮水赤三日　十二月狼入锺祥南门城楼鸱吻吐烟三日　岳州飞蝗蔽天禾苗草木叶俱尽　十五年黄州郡县蝗大饥继以疫人相食　广济胡是恭家马生角八寸从耳中出　十六年正月二十五日蕲州黑风四塞大雪明日贼陷蕲州　五月日将西见青气二道撑日脚广各二丈七月始散　黄州清源门三日鬼哭　三月蓝山县南门河水色赤如血
皇清顺治元年荆襄野麦自生时大乱初平贫民赖以活不耕而获人谓太平之兆
三年德安大有　黄安赵家山石骤长
四年沔阳大有我师平定长沙先是湖南为贼蹂躏岁旱大饥至是有秋
五年广济民家牛生五角或出背上耕如常　湖南大有年
六月汉阳大水七月有星黄光屡昼见於北　长沙疫
七年夏汉阳大雨龙屡见　湖南大有年
八年二月沔阳地震　湖南大有年　江夏火药局灾砖石喷激伤人延烧民舍千余
九年汉阳旱饥发赈　四月雨黑米　湖南旱　是年湖南竹结实味甘可食
十年湖南岁稍歉蠲逋赋自四年至十年荒种逃亡人丁悉豁免
十一年湖南大有年
十二年长沙水　是岁辰州尚为黔寇所据有鸟万计色黑如鸠自北而南其飞下处草为之尽赤识者以为我师南征戡定草贼殄灭之兆後果验
十三年九月望有白光自东射西南数丈　黄州郡城敎塲有白气起平地蜿蜒如龙至空不见　甘露降於江华
十四年五月京山学宫虹见　十月蕲州城内鸦衔火集人屋屡灾　湖南大有年
十五年武昌大水
十六年沔阳饥有司赈恤　汉川大水　靖州旱十七年湖南有年蠲免十二年至十五年逋赋十八年湖南有年
康熙元年武汉荆襄各部彩云见　三月永州雨米其色黑名青?饭食之愈疾　秋武昌黄州旱有司赈恤
二年复旱赈恤如元年　湖南有年　七月初二夜白气西起一道如匹练南落光芒烛天
四年永州竹结实如麦民取以为食酿酒味甘芳且清冽
五年锺祥旱有司赈恤　湖南有年
六年春夏黄州郡县旱赈恤　五月长沙螟
八年三月郧城灾雨雹　湖南大有年
九年湖南大有年
十年蒲圻虫　湖南旱蠲赋十分之二
十一年湖南有年
十二年湖南有年
十三年郧阳大旱有司赈恤　三月八日太和山真武殿角四金凤齐鸣声若笙瑟移时神光四照越二日逆寇俱平
十四年湖北各郡大稔时大兵驻荆州就近采买米豆充饶价平
十五年夏五月武昌大水秋复大水
十六年郧县郧西县大饥发赈
十七年我师破贼於永兴恍惚鸡公岩神兵旌旗璧垒行阵满山遂大捷
十八年江夏自四月不雨至冬官督抚各官捐银米赈　湘隂浏阳醴陵湘乡寜乡益阳安化衡阳衡山安仁耒阳常寜邵阳新化巴陵平江临湘华容安乡石门慈利澧州武陵桃源龙阳沅江旱蠲赋共五万五千九百九十八两零　是岁临武夏旱秋大熟有瑞禾
十九年汉川阳台山产芝数十本　秋安仁耒阳常寜旱蠲赋共六千六十五两零
二十一年秋武昌大水　夏平江旱　华容安乡水蠲赋共五千五百八十两零
二十二年春武昌大雨城内外俱浸
二十三年湖北大稔　八月城步县庆云现
二十四年江夏通城黄冈蕲水麻城黄陂黄梅广济罗田锺祥沔阳荆门江陵监利水赈谷一万三千十五石零
二十五年谷贵免秋粮
二十七年谷贵免明年地丁钱粮
二十九年武昌嘉鱼蒲圻崇阳通城汉阳汉川黄冈黄陂黄安蕲水罗田蕲州黄梅广济锺祥荆门潜江沔阳天门京山当阳安陆云梦应城孝感随州应山江陵公安石首监利夷陵枝江江夏饥赈谷共八万二百二十八石零又米九万五千八百五十六石零湖南大有年
三十年湖南大有年
三十二年黄冈蕲水蕲州黄梅广济等州县旱蠲赋共二万四千六百二十一两零　平江旱蠲赋二千四百九十九两零
三十三年黄冈蕲水蕲州黄梅广济江夏武昌兴国大冶旱赈谷共十一万八千五百六十四石零又米共八千五百八十六石零
三十六年潜江沔阳江陵远安监利并荆左荆州荆右沔阳等州县卫饥赈谷共八万四千八百四十五石零
三十七年湖南大有年
三十八年沔阳水蠲赋共五千九百六十八两零秋锺祥京山荆门安陆应城随州应山并武昌武左德安等州县卫所赈谷共八万六千八百八十九石零　夏华容安乡水蠲赋共四千一百九十四两零赈谷共七千六百一十七石零
三十九年沔阳州并沔阳卫水赈谷共一万六千七百六十五石零
四十年湖南大有年
四十一年沔阳州水蠲赋共六千八百二十两零赈谷共一万五千四百八十九石零
四十二年潜江沔阳江陵监利等州县并沔阳卫水蠲赋共二万四千七百二十二两零赈谷共五万六百九十五石零　夏攸县安化衡阳安仁耒阳酃县旱蠲赋共六千四百三十七两零赈谷共一万九千二百六十五石零
四十三年汉川潜江天门沔阳监利等州县并沔阳卫水蠲赋共四万一千七百八十四两零赈谷共七万五千八百四石零　秋武陵桃源旱蠲赋共四千五百五两零
四十四年江夏嘉鱼汉阳汉川潜江天门沔阳监利等州县并沔阳荆州荆左荆右四卫水蠲赋共三万七千六百六十七两零赈谷共九万八千二十石零夏华容安乡水蠲赋共三千二百九十一两零
冬石首县民张芝若之妻吴氏一产三男
四十五年汉川锺祥天门荆门江陵监利京山潜江沔阳郧县郧西等州县并沔阳荆州荆左荆右等卫饥赈谷共九万三千三百六十二石零　江华庆云现　夏临湘辰溪旱赈谷共八千六百七十五石零四十六年湖南大有年
四十七年江夏嘉鱼汉阳蕲州黄梅广济沔阳江陵监利郧县郧西房县保康等州县并武昌武左荆右沔阳等卫水旱虫鼠灾蠲赋四万二千六百四两零赈谷共十七万三千二百九十二石零　夏益阳巴陵华容安乡武陵水蠲赋共五千四百六十一两零赈谷共一万九千八百四十五石零
四十八年汉阳汉川潜江天门沔阳荆门孝感应城江陵监利等州县并武昌荆左二卫水蠲赋共四万二千九百五十五两零赈谷共十八万二千一百八十七石零　冬麻城县民陶有光之妻张氏一产三男
五十年湖南大有年
五十一年全免湖北湖南地丁钱粮并历年旧欠共银一百万九千六百八十三两零
五十二年湖南大有年
五十三年嘉鱼汉阳汉川云梦孝感应城京山潜江天门沔阳江陵监利等州县并武昌武左沔阳荆州荆左荆右等卫水旱灾蠲赋共二万六千四百九两零赈谷共八万七千五百石零　湖南大有年五十四年江夏嘉鱼汉阳汉川沔阳等州县并武昌武左沔阳三卫水蠲赋共一万六千九百七十六两零赈谷共五万二千二百二十七石零　夏巴陵华容安乡武陵水蠲赋共八千五百六十三两零赈谷共二万八千二百一十二石零
五十五年江夏嘉鱼汉阳汉川黄陂黄梅广济潜江天门沔阳江陵监利等州县并沔阳荆州荆左三卫水蠲赋共五万三千八百三十两零赈谷共二十一一万二千八百一十二石零　夏巴陵平江华容安乡武陵龙阳沅江水蠲赋共八千九百六十六两零赈谷共三万八千五百二十四石零
五十六年湖南产嘉禾一茎数穗巡抚李发甲作乐岁亭
五十七年锺祥京山潜江荆门安陆云梦孝感应城随州应山等州县并武右德安荆州荆右等卫旱蠲赋共五万六百二十一两零赈谷共十三万七千五石零
五十八年长沙县民常旭旦之妻一产三男
五十九年汉川潜江天门沔阳等州县并沔阳荆右二卫水蠲赋共一万八千七百两零赈谷共六万六千三百四十二石零　湖南大有年
六十年长沙湖湘书院芝草生　甘露降於益阳县署丛竹上
六十一年锺祥荆门江陵等州县并武昌荆州荆左荆右等卫旱蠲赋共二万二百六十七两零赈谷三万四千四百七十三石零
雍正元年江华文庙芝草生
二年潜江天门沔阳江陵等州县水蠲赋共一万八千四百四十四两零　秋临湘旱蠲赋一千三百五两零赈谷六千四百五石零
三年武汉衡湘大有年　秋沔阳州水蠲赋共六千六百五十二两零　甘露降於永州松枝
四年江夏武昌嘉鱼汉阳汉川黄梅黄陂沔阳潜江江陵监利等州县并武昌武左沔阳荆州荆左荆右等卫大水蠲赋共五万三千七十一两零赈米共三万九千七百二十六石零　夏巴陵临湘华容安乡澧州武陵龙阳沅江水蠲赋共一万三千三百六两零赈谷共三万八千九百四石零
五年夏兴国黄冈蕲州广济公安石首等州县并武昌武左沔阳荆州荆左荆右黄州蕲州【阙】
一万一千九百八两零赈谷共一十二万九千
【阙】　　石零　又全蠲免银共四十三万一千四十六两零　江华产嘉禾一茎数穗　长沙益阳湘隂巴陵临湘华容安乡澧州武陵龙阳沅江水全蠲免银二十六万一百四十二两零　仍拨银二十万两发湖北十万两发湖南买米赈济
六年湖北春麦大熟　湖南大有年
七年湖北春麦大熟　京山县民田禹疏之妻一产三男　秋临湘华容安乡石门澧州武陵龙阳旱蠲赋共二万七千三百五两零赈谷共四千四百七十九石零
八年湖南产嘉禾自一茎九穗多至三十穗共万余本　五月永顺保靖庆云现自午至酉　沅陵辰谿庆云现自辰至酉　长沙庆云现自未至酉　六月湘隂南泉寺芝草生　九月六里苗人献芝草　十一月镇筸池河营庆云现
九年湖北湖南大有年
十年五月房县民吴世贵之妻蔡氏一产三男　湖北湖南大有年
湖广通志卷一

[book_title]卷二
<史部,地理类,都会郡县之属,湖广通志>
钦定四库全书
湖广通志卷二
舆图志
易曰河出图洛出书圣人则之此图之所由昉也绘事相仍万象昭着观天察地皆可按而求焉楚固禹贡荆州之域控扬距豫引蜀连黔襟带江汉包络湖湘蔚然南国奥区若夫山川城郭开卷了然则图之为功不浅矣
国家太平日久地日以开图日以增百蛮归怀三楚式廓而我
皇上惠民之至意怀远之宏模皆灿然於亿万人之心
目矣猗欤盛哉
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
<史部,地理类,都会郡县之属,湖广通志,卷二>
湖广通志卷二

[book_title]卷三
钦定四库全书
湖广通志卷三
沿革志
荆州列於禹贡居五州之後至周之职方扬为首而荆次之岂不以幅之广辟欤
本朝统一寰宇全楚为川陆通涂历代纷纭建置今则
纲举目张规模画一矣
圣天子盛德大业光被四表凡有血气莫不尊亲苗人
藉其土地求隶版图
诏旨念其诚悃爰许设官置吏土宇版章增其式廓自古武功之所仅得今诞敷文德自然率服拓地宁人盛矣哉古未有也至於归州澧州之改直隶黄陂孝感之改属汉阳施州卫之改为恩施县永定九溪二卫改为安福县其改拨贵州者靖州之天柱县及五开铜鼓二卫皆度地制宜之大者故备着之
全省
禹贡荆州之域商称荆楚周文化行江汉为周南周礼职方东南曰扬兼得楚与南越之交波溠为豫又属汉东秦韩之分荆居正南山曰衡山薮曰云梦川曰江汉浸曰颍湛春秋战国时楚都郢後迁夀春曰郢楚兼有吴越曰越楚其地延袤六千里西黔中巫郡东夏州海阳南洞庭苍梧北陉塞郇阳秦始郡县天下为南郡长沙黔中属古荆州而扬则九江豫则南阳之东北界连与南郡之北境参隶焉汉初楚析为四项羽自王西楚而番君吴芮王衡山英布王九江共敖都江陵自淮北沛陈汝南南郡为西楚彭城以东东海吴广陵为东楚衡山九江江南豫章长沙为南楚是称三楚汉高殄秦并楚郡国杂治武帝置十三州荆及扬豫各相系属更置牂牁五溪光武因旧荆理南阳南郡江夏桂阳武陵零陵长沙六郡一国其豫扬稍属焉三国蜀汉始领七郡旋属孙吴魏守沔口及於宜城吴始都鄂後据江南不过荆郢荆理南郡郢理江夏以建平西陵乐都南郡巴丘夏口武昌命为重镇寻得沔口邾城蜀汉以後荆州并建魏以南阳名荆吴以江陵名荆西晋平吴分置州郡十九於荆则江夏南郡襄阳南阳顺阳义阳新城魏兴上庸建平宜都南平武陵天门长沙衡阳湘东零陵邵陵桂阳武昌安城於豫则弋阳更益西阳竟陵东晋自元至成退屯谷城淮汉以北悉陷苻坚坚败再复未几荆河司州陷於姚兴梁益陷於谯纵进兵屯戍不越襄汉而镇守之地止於上明江陵夏口武昌义熙移宋荆理南郡郢理江夏湘理临湘雍理襄阳司理义阳後魏南侵取其西境萧齐奄有沔北诸郡梁大通间克夀春复汉中及侯景乱江北之地悉陷於齐汉东之地吞於西魏太抵雍州下溠戍夏口乃其重镇梁亡?立江陵南陈境限长江太建中尽复淮南之地後没於周魏孝文渡沔乃及樊城宣武遣兵遂拔义阳至孝武分东西魏高氏据有河北襄汝迨陈师侵轶亡其南境宇文後平江陵西迄於江东南尽於长沙隋廓定江表始析中省分部刺史州郡唐开元设十五道采访使始以山南东道理襄阳辖江陵等九郡江南西道领长沙等八郡黔中道领潭阳等十三郡安陆分属淮南道连山分属岭南道方镇以後各置为军朱温南有荆吴马殷称王於湘高季兴节度荆南其後高氏仅保江陵马氏居湖南兼理潭鼎石晋时自江而南二十一州为南唐自湖南北十州为楚而荆归峡三州为南平太平兴国分为江南淮南咸平时分为荆湖南北路北治江陵南治潭州而思黔施播诸州则隶蜀之夔路兴国军隶江西路建炎京西南路皆属金惟存襄均随枣阳光化五郡而荆湖南北二路则仍宋版後岳飞复襄阳迄元乃置湖广等处行中书省及江南湖北道又置荆湖北道川南江北道湖南道及岭北湖南道明初仍置行省寻改湖广等处承宣布政使司领府十三武昌黄州荆州常德永州宝庆辰州长沙衡州襄阳岳州汉阳德安州四安陆沔阳郴靖置都指挥使司领卫二十八守御千户所五後割川湖云南地为贵州布政司成化间析襄阳府四县建郧阳府嘉靖七年又以安陆沔阳二州并荆州之荆门当阳潜江为承天府共府十有五州二县一百有九卫三十二所四十三宣慰二宣抚四安抚九长官司二十八
皇清因之顺治二年改承天府为安陆府十三年并上津县入郧西康熙三年湖南北分设布政司北仍治武昌辖八府南治长沙辖七府二州置都使司管理各卫所雍正二年裁以卫所分隶南北布政司五年析天柱县入贵州六年陞归州为直隶州改施州卫为恩施县七年陞澧州为直隶州改永顺司为永顺府九溪永定二卫为安福县保靖司为保靖县桑植司为桑植县现在共领府十六直隶州四州十二县一百一十二拨清浪平溪五开铜鼔等卫归黔省现在共卫十所一
武昌府
禹贡荆州之域天文翼轸分野周夷王时地属楚东周因之秦属南郡汉属江夏郡三国时吴分江夏更置武昌郡治武昌县徙都焉晋以武昌隶江州江夏隶荆州东晋侨置汝南郡刘宋於江夏县置江夏郡辖以郢州梁分置北新州隋改置鄂州大业初为江夏郡唐复为鄂州天宝初改江夏郡乾元初复为鄂州属江南西道元和初陞武昌军节度五代梁後唐时为吴杨氏鄂州地晋汉周时为南唐李氏鄂州地宋以鄂州属荆湖北路元至元中置鄂州路大德中改武昌路明洪武初改武昌府
皇清因之领州一县九
武昌府沿革表
总部　　　郡　　　州县
唐虞　　　荆
三代　　　荆
春秋　　　楚
秦　　　南郡　　　　　　　鄂
汉　　　荆州　　　江夏郡　　沙羡　下隽　下雉　鄂
锺武　鄳
东汉　　　荆州　　　江夏郡　　鄳　沙羡　下雉　鄂
三国吴　　　　　　武昌郡　　武昌　阳新　沙羡　蒲圻晋　　　荆州　　　江夏郡　　沙羡　武昌　沙阳　鄂江州　　　武昌郡　　阳新　蒲圻　鄳　锺武
东晋　　　　　　　汝南郡　　汝南
南北朝宋　郢州　　　江夏郡　　汝南　沙阳　蒲圻　武昌
武昌郡　　阳新　鄂
南齐　　　郢州　　　江夏郡　　汝南　沙阳　蒲圻　武昌
武昌郡　　阳新　鄂
梁　　　　郢州　　　武昌郡
北新州　　江夏郡
上隽郡　　蒲圻
隋　　　　　　　　　鄂　州　江夏　武昌　蒲圻　永兴
江夏郡　　富川
唐　　　江南西道　鄂　州　　江夏　永兴　武昌　蒲圻
江夏郡　　唐年
五代南唐　　　　　　鄂　州　嘉鱼　永安　唐年　大冶
蒲圻
宋　　　荆湖北路　鄂　州　　　江夏　崇阳　武昌　蒲圻
咸宁　通城　嘉鱼　兴国军
永兴　大冶　通山
元　　　湖广行中书省　鄂州路　　江夏　咸宁　嘉鱼　蒲圻
武昌路　　　崇阳　通城　武昌　兴国
永兴　大冶　通山
明　　　湖广布政使司　武昌府　江夏　武昌　嘉鱼　咸宁
蒲圻　崇阳　通城　兴国州
大冶　通山
皇清　　湖北布政使司　武昌府　江夏　武昌　嘉鱼　咸宁
蒲圻　崇阳　通城　兴国州
大冶　通山
附考汉江夏郡明一统志旧通志武昌府志皆云治沙羡今考後汉书郡国志云凡县名先书者郡所治也两汉书江夏郡先书西陵最後乃书沙羡可见汉江夏郡治西陵非治沙羡也然则宋书言江夏太守治安陆何居是晋制也观晋书江夏郡首安陆可知矣汉阳府志又谓汉江夏郡首安陆亦失考
西陵有二吴孙权改夷陵为西陵汉属南郡汉江夏郡治之西陵今云梦汉阳黄陂麻城黄冈等县地是　夏口一曰沔口见水经注在江北夏口城乃孙吴所筑水经注云对岸则入沔津故城以夏口名可见在江南武昌府志沿革一条有云今之武昌古为鄂渚一名夏口是谓夏口在江南矣不可不辨　楚熊渠封中子红为鄂王在今武昌县汉名鄂县吴改为武昌县武昌府志纪江夏县沿革混入熊渠伪封事非是
武昌府属州县沿革
江夏县【附郭】
汉【沙羡县地】三国【吴属武昌郡後省】晋【复置沙羡县属江夏郡後改汝南县】南北朝【汝南县移江夏郡治此】隋【改江夏】唐　宋　元　明【俱仍旧】
皇清因之编户六十二里【旧编户六十三里顺治三年并下鹦二里归上鹦里】
武昌县
秦【鄂县】汉【因之】三国【吴武昌县】晋【因之又别立鄂县】南北朝【俱仍旧】隋【省鄂县入武昌】唐【因之】宋【陞夀昌军】元【为武昌县】明【仍旧】
皇清因之编户三十七里
附考武昌县称鄂自熊渠封中子红始至隋唐宋置鄂州辖诸县唐宋又有鄂岳观察制置等使鄂乃不专属武昌县矣舆地记云云梦之南号鄂渚泛辞也　鄂有二玉篇南阳有西鄂称西所以别於东鄂也东鄂武昌也
嘉鱼县
汉【沙羡县地】晋【分置沙阳县】南北朝【梁置沙州寻废】隋【并入蒲圻县後置鮎渎镇】五代【南唐改为塲保大中陞嘉鱼县】宋　元　明【俱仍旧】
皇清因之编户一十二里
蒲圻县
汉【沙羡县地】三国【吴置蒲圻县属武昌右部】晋【属长沙郡】南北朝【宋齐俱属江夏郡梁属上隽郡】隋【属鄂州】唐　宋　元　明【俱仍旧】
皇清因之编户三十里
咸宁县
隋【江夏县地】唐【永安镇】五代【扬吴改为塲南唐陞永安县】宋【改咸宁县】元　明【俱仍旧】
皇清因之编户一十六里
崇阳县
汉【长沙下隽地】南北朝【梁上隽郡陈改隽州】隋【并入蒲圻】唐【唐年县属鄂州】五代【南唐复为唐年】宋【改崇阳县】元　明【俱仍旧】
皇清因之编户一十一里
通城县
汉【下隽县地】唐【唐年县地属鄂州元和中置通城镇】宋【陞为县】元　明【俱仍旧】
皇清因之编户一十五里
兴国州
汉【鄂及下雉地】三国【吴析置阳新县】隋【改富川县又改永兴县】唐【因之】宋【永兴军寻改兴国军】元【兴国路旧隶江西至元中改属湖广】明【初改兴国府寻降为州省永兴入并大冶通山隶武昌府】
皇清因之编户四十里
大冶县
隋【武昌县地】唐【大冶夀山塲院】五代【南唐大冶县】宋　元　明【俱仍旧】
皇清因之编户一十五里
通山县
隋【永兴县地】唐【因之】五代【吴置羊山镇南唐始置通山镇】宋【陞为县】元　明【俱仍旧】
皇清因之编户六里
汉阳府
禹贡荆州之域天文翼轸分野周郧国地後属楚秦属南郡汉为江夏郡安陆县地三国属魏後属吴皆为重镇晋立沌阳县为江夏郡治後郡移治安陆宋齐并属江夏郡梁分江夏郡地置梁安郡西魏改梁安郡为魏安郡寻改?川郡北周为复州地隋初仍旧大业间为沔阳郡地唐置沔州治汉阳县天宝初改汉阳郡乾元初复为沔州宝历初废沔州为鄂州地属江南西道周世宗平淮南以汉阳县置军宋熙宁中废为县绍兴中复置军元至元中陞为汉阳府属湖广行省明初裁後复置
皇清因之旧领县二雍正七年拨黄州府之黄陂德安府之孝感县来属领县四
汉阳府沿革表
总部　　郡　　　县
唐虞　　荆州域
三代　　荆
春秋　　郧国地
战国　　楚地
秦　　　南郡地
汉　　　荆州　　江夏郡　安陵　西陵
东汉　　荆州　　江夏郡　安陆　西陵
三国
【先属魏後属吴】　江夏郡　鲁山
晋　　　荆州　　　江夏郡　沌阳
南北朝宋　郢州　　江夏郡　沌阳　滠阳
南齐　　郢州　　　江夏郡　沌阳　滠阳
梁　　　　　　　　江夏郡
梁安郡
西魏　　　　　　　魏安郡　江州
?川郡
北周　　　　　　　复　州　　甑山
隋　　　　　　　　?阳郡　　汉阳　甑山唐　　　江南西道　汉阳郡　　汉阳　?川
五代周　　　　　　汉阳军
宋　　　荆湖北路　汉阳军　　汉阳　汉川元　　　湖广行中书省　汉阳府　汉阳　汉川明　　　湖广布政使司　汉阳府　汉阳　汉川皇清　　湖北布政使司　汉阳府　汉阳　汉川　黄陂　孝感附考按旧通志及明一统志广舆记皆载汉阳即古沌阳或以今府治在沌水之北古何以称沌阳遂疑沌阳别一地不知古人称谓与今不同春秋谷梁鲁僖二十八年传云水北为阳沌北为沌阳与此传合然则古沌阳即今汉阳奚疑
汉阳府属县沿革
汉阳县
汉【安陆县地属江夏郡】东汉【因之】晋【初置沌阳县於临嶂山属江夏郡寻废入安陆】南北朝【宋齐俱为沌阳滠阳二县梁属梁安郡】隋【开皇末置汉津县属复州大业初改汉阳属?阳郡】唐【汉阳县属?州後废州以县入鄂】五代【周世宗平淮南以汉阳县置军】宋【废军为县绍兴中复置军】元　明【俱仍为县】
皇清因之编户一十九里
汉川县
晋【属江夏郡】南北朝【西魏置江州後周置甑山县废江州】隋【属?州】唐【析汉阳置?川县属鄂州】五代【周属安州】宋【初改义川县後改曰汉川属汉阳军熙宁中并入汉阳县元佑初复置】元　明【俱仍旧】
皇清因之编户八里
黄陂县
汉【西陵属江夏郡】晋【西陵属弋阳郡】南北朝【後齐黄陂县属南司州後　　州】隋【黄陂县】唐【南司州武德中置後改县属黄州】宋　元　明【俱仍旧】
皇清初因之雍正七年改属汉阳府编户四十里
孝感县
汉【安陆县地】南北朝【刘宋改孝昌县西魏置岳州岳山郡後周置澴岳郡】隋【属安州】唐【澴州并置澴阳县後复为孝昌】五代【改为孝感县】宋　元【俱仍旧】明【洪武九年改为州後复为县属德安】
皇清初因之雍正七年改属汉阳府编户二十九里黄州府
禹贡荆州之域天文翼轸分野春秋黄弦国地後属楚楚徙邾君於此曰邾城秦属南郡汉曰西陵属江夏郡三国魏为重镇後属吴晋曰弋阳刘宋曰西阳南齐曰齐安隋开皇间改为黄州又分蕲州为蕲春郡大业间改永安郡唐复置黄州属淮南道宋初属淮南西路南宋隶沿江制置副使司元为黄州路属河南江北等处行中书省明曰黄州府添置黄安县
皇清因之旧领州一县八雍正七年拨黄陂入汉阳府领州一县七
黄州府沿革表
总部　　郡　　　州县
唐虞　　　荆州域
三代　　　荆
春秋
秦　　　南郡地
汉　　　荆州　　江夏郡　西陵　蕲春　邾
东汉　　　荆州　　江夏郡　西陵　西阳
三国
【先属魏後】　　　　蕲春
晋　　　豫　　　弋阳郡　西阳　蕲春　邾　西陵
新蔡郡　蕲阳　永兴
南北朝宋　郢州　　西阳郡　西阳　蕲阳　蕲水　浠水南齐　　　郢州　　西阳郡　西阳　蕲阳　蕲水　浠水
齐安郡　齐安　蕲水　浠水　南安
隋　　　　　　　黄　州　黄冈　黄陂　木兰　麻城
蕲春郡　蕲春　浠水　蕲水　黄梅
永安郡　罗田　新蔡　黄陂
唐　　　淮南道　　黄　州　黄冈　麻城　蕲州　蕲春
永安郡　黄梅　广济　蕲水　南□州
宋　　　淮南道　　黄　州　黄冈　麻城　蕲州　蕲春
沿江制置副使　　　　　广济　蕲水　罗田　黄陂
元　　　河南江北行省　黄州路　黄冈　麻城　蕲春　蕲水
广济　黄梅　罗田　　蕲州
黄陂
明　　　湖广布政使司　黄州府　黄冈　蕲水　罗田　麻城
黄安　蕲州　广济　黄梅
黄陂
皇清　　湖北布政使司　黄州府　黄冈　蕲水　罗田　麻城
黄安　蕲州　广济　黄梅
附考楚宣王灭邾徙邾君於黄故黄州有邾城旧通志封建条载鲁僖公十二年黄人不修楚贡楚遂灭黄徙邾君按鲁僖与楚宣相去数百年灭黄与徙邾自是两时两事旧志颇混　汉吴芮初封邾称衡山王其後北齐北周置衡州於此盖袭其号也今之衡州则以禹贡衡阳得名
黄州府属州县沿革
黄冈县【附郭】
汉【西陵地】东汉【西阳】晋【因之】南北朝【南齐南安北齐巴州】隋【黄冈木兰】唐【省木兰】五代　宋　元　明【俱仍旧】
皇清因之编户八十二里
蕲水县
汉【蕲春地属江夏郡】晋【蕲春地属弋阳郡】南北朝【宋浠水梁析置蕲水】隋【蕲春又为浠水蕲水】唐【蕲春蕲水武德初改蕲水为兰溪县天宝初复】宋　元【俱仍旧】明【蕲水县】
皇清因之编户五十八里
罗田县
汉【蕲春地】三国【因之】晋【属弋阳郡】隋【罗田属蕲春郡】唐【省入蕲水】宋【复置】元明【俱仍旧】
皇清因之编户二十五里
麻城县
汉【西陵】晋【属弋阳郡】南北朝【梁信安北齐西阳陈定州北周改亭州】隋【麻城属永安郡】唐【亭州阳城後复为麻阳】宋　元　明【俱仍旧】
皇清因之编户七十四里
黄安县
明【嘉靖末以地多盗割黄冈之上中和麻城之太平仙居黄陂之仙源乡置】
皇清因之编户三十七里
蕲州
汉【蕲春地】东汉【蕲春国】三国【吴改蕲春郡】晋【蕲春县东晋蕲阳】南北朝【宋齐俱属西阳郡北齐置齐昌郡後州改蕲州】隋【蕲春郡】唐【蕲州】宋【仍旧景定初移治龙矶】元【改蕲州路】明【初改蕲州府领蕲春蕲水黄梅广济罗田五县洪武十二年罢蕲春拨蕲水罗田属黄州府仍以蕲州领黄梅广济并隶焉】
皇清因之编户二十八里
附考隋书地理志云蕲春郡统县五又庐江郡襄安县梁曰蕲又彭城郡有蕲县今考庐江郡之襄安两汉晋宋无名蕲者惟梁以蕲名彭城郡蕲县汉属沛郡陈涉起此蕲春郡在汉为蕲春侯国今之蕲州也
广济县
汉【蕲春地】晋【因之】南北朝【周广济】唐【因之】宋　元　明【俱仍旧】
皇清因之编户三十里
黄梅县
汉【蕲春地】晋【置新蔡郡及永兴县】隋【开皇初改新蔡县後改黄梅】唐【黄梅後改南晋州】宋【黄梅嘉熙间中州】元【黄梅复旧治】明【仍旧】
皇清因之编户四十二里
安陆府
禹贡荆州之域天文翼轸分野春秋战国属楚秦属南郡两汉属江夏郡晋初因之元康问置竟陵郡宋齐因之梁为南司北新二州及梁宁郡之境西魏改置温州北周分置石城郡兼置郢州隋废温州入安陆郡废郢州入竟陵郡唐复置郢州治长夀置温州治京山贞观初废郢州以长夀县隶鄀州寻复置郢州以温鄀二州省入後改富水郡乾元初复为郢州宋为郢州富水郡元为安陆府隶河南行省明洪武中改为州直隶湖北布政使司嘉靖十年以潜藩陞承天府
皇清仍改安陆府领州二县五
安陆府沿革表
总部　　郡　　　州县
唐　　　荆州域
虞　　　荆州域
夏　　　荆州域
商　　　荆州域
周　　　荆州域
春秋　　楚郊郢地
战国　　楚郢地　　　　　　竟陵
秦　　　南郡地
汉　　　　　　
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:02:59-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>