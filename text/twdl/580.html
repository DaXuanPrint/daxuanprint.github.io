<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="西洋番国誌,西洋番国志全文在线阅读,西洋番国志全文在线下载,大玄古籍书库">
<meta name="description" content="中外交通著作。明巩珍撰。不分卷。珍号养素生,南京人。宣德五年(1430)随郑和使西洋,往返三年,以询访耳目所及和通事翻译,记诸国事迹。宣德九年(1434)成书。约二万字。篇首有作者自序。内容体例同《瀛涯胜览》。分述占城、爪哇、旧港、暹罗、满刺加、哑鲁、锡兰、柯枝、忽里谟斯和天方等二十国的方位、行程、港口、都城、民族、宗教、风俗、气侯、物产、农业、历法及与明王朝关系等。。“叙事详核、行文赡雅”,是十五世纪初叶有关南洋西亚各国地理、历史、民族和中西交通的重要文献。卷首收录永乐至宣德敕书三通为郑和下“西洋”前准">
<title>西洋番国志_巩珍_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">西洋番国志</span> <br/>
          作者： <span class="inputVal" id="bkauthor">巩珍</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,游记,完结</span> <br/>
          字数： <span class="inputVal" id="bknum">[book_length]19734</span> <br/>
          说明： <span class="inputVal" id="bkdec">中外交通著作。明巩珍撰。不分卷。珍号养素生,南京人。宣德五年(1430)随郑和使西洋,往返三年,以询访耳目所及和通事翻译,记诸国事迹。宣德九年(1434)成书。约二万字。篇首有作者自序。内容体例同《瀛涯胜览》。分述占城、爪哇、旧港、暹罗、满刺加、哑鲁、锡兰、柯枝、忽里谟斯和天方等二十国的方位、行程、港口、都城、民族、宗教、风俗、气侯、物产、农业、历法及与明王朝关系等。 “叙事详核、行文赡雅”,是十五世纪初叶有关南洋西亚各国地理、历史、民族和中西交通的重要文献。卷首收录永乐至宣德敕书三通为郑和下“西洋”前准备的重要史料。书序载当时用“牵星过洋”,以水罗盘定向及篷帆锚舵等情况,均为我国十五世纪航海史重要资料,可补他书不足,记载各国生活状况,及同我国友好、通商关系,亦为研究今东南亚、南亚和西亚各国的重要史料。另与《星槎》、 《瀛涯》等书在记事,脱字比勘对校上也颇有价值。附录中有郑和父马哈只墓誌铭和碑阴郑和题记与锡兰碑文等,均为研究郑和身世和出使的直接史料。书中参杂某些荒诞传闻。有《四库全书》本,中华书局出版向达校注铅印本。</span> <br/>
          封面： <span class="inputVal" id="bkimg">Z_11625.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]西洋番国志
[book_author]巩珍
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,游记,完结
[book_length]19734
[book_dec]中外交通著作。明巩珍撰。不分卷。珍号养素生,南京人。宣德五年(1430)随郑和使西洋,往返三年,以询访耳目所及和通事翻译,记诸国事迹。宣德九年(1434)成书。约二万字。篇首有作者自序。内容体例同《瀛涯胜览》。分述占城、爪哇、旧港、暹罗、满刺加、哑鲁、锡兰、柯枝、忽里谟斯和天方等二十国的方位、行程、港口、都城、民族、宗教、风俗、气侯、物产、农业、历法及与明王朝关系等。 “叙事详核、行文赡雅”,是十五世纪初叶有关南洋西亚各国地理、历史、民族和中西交通的重要文献。卷首收录永乐至宣德敕书三通为郑和下“西洋”前准备的重要史料。书序载当时用“牵星过洋”,以水罗盘定向及篷帆锚舵等情况,均为我国十五世纪航海史重要资料,可补他书不足,记载各国生活状况,及同我国友好、通商关系,亦为研究今东南亚、南亚和西亚各国的重要史料。另与《星槎》、 《瀛涯》等书在记事,脱字比勘对校上也颇有价值。附录中有郑和父马哈只墓誌铭和碑阴郑和题记与锡兰碑文等,均为研究郑和身世和出使的直接史料。书中参杂某些荒诞传闻。有《四库全书》本,中华书局出版向达校注铅印本。
[book_img]Z_11625.jpg


[book_title]西洋番國誌
西洋番國志自序
伏以皇天開泰運，聖祖御明時，創業建基，垂法萬世。成功儷美於唐虞，茂德丕隆於湯武。欽惟太宗文皇帝繼聖守成，代天理物。聲教洋溢乎四海，仁化溥洽於萬方。制作謀謨，騰今邁古。永樂之初，勑遺中外重臣，循西海諸國昭示恩威。擴往聖之鴻規，著當代之盛典。輿圖開拓，萬善咸臻，未有至於此也。宣宗章皇帝嗣登大寶，普賚天下。乃命正使太監鄭和、王景弘等兼督武臣，統率官兵數萬，乘駕寶舟百艘，前往海名，開詔頒賞，徧諭諸番。時愚年甫出幼，備數部伍，拔握從事于總制之幕。往還三年，經濟大海，綿邈瀰茫，水天連接。四望逈然，絕無纖翳之隱蔽。惟觀日月升墜，以辨西東，星斗高低，度量遠近。皆斵木盤，書刻干支之字，浮針於水，指向行舟。經月累旨，晝夜不止。海中之山嶼形狀非一，但見於前，或在左右，視為準則，轉向而往。要在更數起止，記算無差，必達其所。始則預行福建廣浙，選取駕船民梢中有經慣下海者稱為火長，用作舟師。乃以針經圖式付與領執，專一料理，事大責重，豈容怠忽。其所乘之寶舟，體勢巍然，巨與敵，蓬帆錨舵，非二三百人莫能舉動。趨事人眾，紛匝往來，豈暇停［上甜下心］。缺其食飲，則勞困弗勝。況海水滷鹹，不可入口，皆於附近川澤及濱海港［左氵右义］，汲取淡水。水船載運，積貯倉［左舟右者］，以備用度，斯乃至急之務，不可暫弛。至於當洋正行之際，烈風陡起，怒濤如山，危險至極。舟人驚駭，倉忙無措，仰賴神靈顯然臨庇，寧帖無虞。所至番邦二十餘處，人物姸媸不同，居止潔穢等別。氣候常如春夏，秋霜冬雪皆無。土產風俗，各不相類。其所齎恩貧諭賜之物至，則番王酋長相率拜迎，奉領而去。舉國之人奔趨欣躍，不勝感戴。事竣，各具方物及異獸珍禽等件，遺使領齎，附隨寶舟赴京朝貢。是皆皇恩霶霈，德化溥敷，致遠人之歸服也。顧愚菲陋庸材，叨從使節，涉歷遐方，覩斯勝槩，誠為千載之奇遇。凡所紀各國之事蹟，或目及耳聞，或在處詢訪，漢言番語，悉憑通事轉譯而得，記錄無遺。中有往古流俗，希詫變態，詭怪異端而可疑，或傳譯舛訛而未的者，莫能詳究。其注意措辭，直俗之語，不別更飾，惟依原記錄者序集成編，存傳於後。尚覬將來出使之曉達者，增損而正之。
時大明宣德九年歲在甲寅孟春之月吉旦，養素生金陵鞏珍寓金臺之館舍謹誌。
勅書
一
勅：太監楊慶等往西洋忽魯謨廝等國公幹，合用各色紵絲紗錦等物，並給賜各番王人等紵絲等件。勅至即令各該衙門照依原定數目支給。仍令各門官仔細點檢放出，毋得纖毫透漏。故勅。
永樂十八年十二月初十日
二
勅：內官鄭和、孔和卜花、唐觀保。今遣內官洪保等送各番國使臣回還，合用賞賜並帶去銀兩段疋銅錢等件。勅至即照依坐去數目關給與之，其官軍原關糧賞，買到麝香等物，仍照依人數關給。該用軍器等項，並隨舡合用油麻等物，令各該庫分衙門逐一如原料數目關支。就令太監鄭和眼同打撥，就撥海舡二支與之裝載前去。仍發落各門官仔細點檢放出，不許纖毫夾帶透漏。故勅。
一下西洋去的內官合用鹽醬茶酒油燭等件，照人數依例關支。
永樂十九年十月十六日
三
勅：南京守備太監楊慶、羅智、唐觀保、大使袁誠。今命太監關鄭和等往西洋忽魯謀斯等國公幹，大小舡六十一支，該關領原交南京入庫各衙門一應正錢糧並賞賜番王頭目人等綵幣等物，及原阿丹等六國進貢方物給賜價鈔買到紵絲等件，並原下西洋官員買到磁器鐵鍋人情物件，及隨舡合用軍火器紙劄油燭柴炭並內官內使年例酒油燭等物，勅至，爾等即照數放支與太監鄭和、王景弘、李興、朱良、楊真、右少監洪保等，關領前去應用，不許稽緩。故勅。
宣德五年五月初四日
諸番國名
占城國
占城國，卽釋典所謂王舍城也。在廣東大海之南。自福建長樂縣五虎門開船，往西南行，好風十日可至。其國南達真臘，西接交阯之後。東北俱大海。國之東北百里有海口名新州港。岸上有一石塔，諸處船望見塔卽收港。港口有寨，番名設北奈。寨內番人五十家，有二頭目主之。西南百里卽王城，番名曰佔。其城以石壘，開四門，各有守者。
國王鎖里人，崇信釋教。頭以金爲冠，鈒三山玲瓏花，其狀與中國雜戲中粧扮者所戴冠同。身衣五色長衣，以細花布爲之，下圍色絲手巾。王跣足，出入騎象，或以二黃牛駕小車而行。其頭目所戴冠，用其土所產茭蔁葉爲之。其制度亦如王者，但飾以金彩，各分品級高下。所服衣衫長不過膝，下圍各色布手巾。王居屋宇高大，上蓋長條細瓦，四周墻垣皆用磚灰，其門以堅木刻獸形爲飾。民居房屋俱覆以茅，其簷不許過三尺，過三尺者罪之。服色皆用紫，玄黃亦不禁。王乃服白，餘服白者罪死。國人男子髼頭，婦人撮髻腦後。體貌俱黑。上衣短袖衫，下圍色布手巾。俱赤脚。
氣候常煖，如中國四五月時，無霜雪，草木長青。產茄藍香、降真香、觀音竹、烏木。其木甚黑潤，絕勝他國所出者。茄藍香惟此國有一大山產，他國俱無，價與銀等。觀音竹如細藤棍，色黑，長一丈七八尺，每寸有三二節，他國俱無。所生犀象，其牙角甚廣。犀牛如水牛形，一角生鼻梁中，蹄有三跲，身黑無毛，皮粗厚，紋如鱗甲，體重七八百斤，食刺樹刺葉及指大乾木。有牛馬豬羊，其馬僅大如驢。鵝鴨少。雞至小，脚僅高寸半或二寸。雄雞則紅冠白耳亞腰竅尾，人執手中猶啼，甚可愛也。果有梅、橘、西瓜、甘蔗、芭蕉、椰子。波羅蜜狀如冬瓜，皮紋如荔枝，其中有肉顆如雞子大，色黃味甘如蜜。肉內有子，大如中國刀豆子，妙食如栗。蔬菜則冬瓜、黃瓜、葫蘆、芥菜、葱姜而已。其餘果菜俱無。人多漁，少耕種，所以稻穀不廣，土種米粒細長多紅者。大小麥俱無。日食檳榔扶蔞葉不絕口。
婚姻，男子先至女家成親，過十日或半月，男家父母及諸親友以鼓樂迎回，飲酒作樂。其酒以藥和飯封瓮中候熟。但飲時先數主客人數多少，以長節竹筒插入瓮中，人皆圍坐輪次而起，扶筒咂飲，乾再增水，味盡方止。
書寫無紙筆，搥羊皮令薄，或摺樹皮，以白粉書之。
國刑，得罪輕者以藤條杖脊，重者截鼻。爲盜者斷手，男女犯姦者烙面。甚者以木爲舡，行入水中，上立一堅木削尖，令罪人坐尖上，木自口出而死，就流水上示衆。
歲月無閏，但以十二月爲一年。晝夜分十更，擊鼓以記之。
其王年節用生人膽調水沐浴。各處頭目採取進納，以爲貢獻之禮。王居位三十年，令別弟兄子姪權國事，自往深山持齋受戒，對天誓曰：「我在先爲王，若無道，願虎狼食我，或卽病死。」若一年不死，則復爲王。人皆呼爲昔嚟馬哈剌扎，蓋至尊至聖之稱也。
其國中有人家婦人，呼名尸只于者，惟以目無瞳人爲異。夜寢時頭能飛去，食人家小兒糞尖，則妖氣入兒腹必死。其頭復回本體，相合如舊。曾有人能以婦人之體移置他處，其婦亦死，但知人家有此妖異不報官者，罪及合家。
又有一大潭通海，其中有鰐魚。國人有告爭訟難明，官不能決者，則令各騎水牛過潭。鰐魚見理曲者輒出食之，其理直者雖過十餘次無事，最爲異也。
海邊有野水牛，甚狠惡可畏。其牛原是人家耕牛，因逸去他處，生養成羣。但青衣之人相近，輒羣逐來，抵觸而死。人皆避之。
國俗最忌人觸其胸懷，或有犯者，恨而陰謀殺之。其買賣交易，惟以七成色淡金使用。所喜者中國青磁盤碗等器，及紵絲綾絹硝子硃等物，皆執金來轉易而去。國王歲採方物犀角象牙茄藍等香赴中國進貢。
爪哇國
爪哇國古名闍婆國也。其國有四處，一曰杜板，一曰新村，一曰蘇魯馬益，一曰滿者伯夷，俱無城郭。寶舡到彼，皆於海中駐泊，官軍人等惟駕三板舡於各處來往。其他國有舡來者，先至杜板，後至新村，次至蘇魯馬益，次至滿者伯夷。
其滿者伯夷之王居處以磚爲墻，高三丈餘，週圍約二百餘步。內其屋如架樓，約高三四丈餘，間以板鋪閣，加細藤蕈或花席於其上，人皆盤膝而坐，上用堅木爲板交搭蓋覆。以下國人居屋皆用茅蓋，亦以磚砌土庫高三四尺，家私物件，盡藏庫內，居止坐臥俱在於上。
其國王髼頭跣足，頭戴金葉花冠，身無衣袍，腰以下圍絲嵌手巾，出入坐牛車，或騎象。國人男子髼頭，婦人椎髻，上不著衣，下圍手巾。其手巾比世用者倍闊，名曰打布，男女皆從腰下臀上圍起，至於面臍下掩閉，却以狹布巾一條繫於打布上面，名爲壓腰。所食檳榔蒥葉就于壓腰巾內包裹腹前，行走坐臥嚼咂不止，惟睡着時不食。其檳榔椰子類同茶飯，不可稍缺。
國人之性，專以彊梁競其勝負。但是男子隨身皆有刀一把，僅長一尺有餘，刻木作套，裝護其刀，貼肉插于腰間。怒欲刺人隨手舉執，兇惡可懼。其刀名卜剌頭，俱以兔兒雪花鑌鐵爲之，兩刃尖利之甚，短靶用木作人形鬼面，細巧堪愛。最忌人弄小兒摸其頭，伊父見知，務必追執，以刀刺殺。尋常往來，但與爭鬥抵觸者，卽拔腰間所插之刀，刺死其人，彼卽脫走，過三日後卽不償命。或其時就執之者隨亦戮死不論。凡在市賣物皆是婦人，與之交易近傍之門，因彼裸體，其乳被人捫弄，惟對笑而已。其夫雖見，佯若不知。國無鞭笞之刑，但犯罪不拘輕重，皆用藤縛兩臂，拘擁而去，則以卜剌頭刀刺腰及脇卽死。國之風土無日不殺人，甚可畏也。
中國銅錢通使。
杜板，番名賭班。此地約千餘家，中國廣東及漳州人多逃居于此，以二頭目爲主。其海灘上有小池，甘淡可飲。傳說元朝命將史弼、高興伐闍婆，經月阻風不得登岸，軍士渴欲死。二將仰天祝曰：「奉命伐蠻，天若與之則泉生。」乃以鎗劚地，泉隨涌起，至今呼爲聖水云。其地雞羊魚菜賤。
杜板向東行半日許至新村，番名革兒昔。此地原爲枯灘，因中國人逃來，遂名新村，至今村主廣東人也。約千餘家。各處番舡皆聚此，出賣金寶石及—應諸番貨。居人甚殷富。
新村向南行日許到蘇魯馬益港口，水淡沙淺，大舡難進。用小舡行二十餘里到蘇魯馬益，番名蘇兒把牙。亦有村主，管番人千餘家門。亦有中國人。其港口有一洲林木森森，上有長尾猴萬數，中有黑色老雄猴爲主，有一老番婦人隨其側。國人婦女無子者，皆備酒飯果餅往禱，老猴喜則先食其物，衆猴爭食其餘。食盡隨有公母二猴近前交應，此婦回卽有孕，否則無也。可怪哉！
於蘇魯馬益小舡行八十里，到埠頭，名漳沽。登岸向西南行半日，到滿者伯夷，則王居處也。其處有番人二三百家，頭目七八人輔王。天氣長熱如夏，田稻一年二熟，米粒細白。芝麻菉豆皆有，惟無大小麥。土產蘇木、金剛子、白檀香、肉荳蔻、蓽茇、班貓、鑌鐵、龜筒、玳瑁。鸚鵡大如母雞，及紅綠鶯哥、五色鶯哥、鷯哥，皆能效人言語。珍珠雞、倒掛鳥、孔雀鳥、檳榔雀、綠班鳩之類。又有白鹿、白猿、白猴等獸，其牲畜則有豬羊牛馬，惟無驢及鵝。果有芭蕉、椰子、甘蔗、石榴、蓮房、西瓜、郎极果、莾吉柿之類，莾吉柿狀如石榴，匾形，紫色，皮厚。內有白肉四塊，甘酸可食。郎极狀如枇杷而大，內有白肉三塊，亦酸甘可食。甘蔗長二三丈，皮白。其餘瓜茄菜蔬皆有，惟無桃李。
國人坐臥無床櫈，飲食無匙筯。飯用盤盛，沃以酥汁，手撮而食。凡魚蝦蛇蚓蛆虫等物，以火燎過卽啖之。或有聚飲者，列坐於地，酒乃茭蔁椰子所釀，盛于瓦罈，以旋採樹葉蔑簽作盞杓，一人傍執舀酒，傳遞到手卽飲之，擲於地以伺再傳，淋漓不顧。其過酒之物蝦魚蛆虫蔬菜，亦以蔑簽盤楪飣擺于地，人各—份盡醉。
而其國人有三等。一等西番回回人，因作商賈流落於此。日用飲酒清潔。一等唐人，皆中國廣東及福建漳、泉州下海者，逃居於此。日用食物亦潔淨。皆投禮回回教門。—等土人，形貌醜黑，猱頭亦脚，崇信鬼教，佛書所謂鬼國卽此地也。其人飲食穢惡，蛇蟻虫蚓，食啖無忌。家畜之犬與人共食，夜則同寢，恬不爲怪。人云昔有鬼子魔王青面紺發紅身，與一象合生子百餘，常啖食人。忽震雷裂石，中有一人衆立爲王，盡降於象，而不爲害。土人乃其遺種，至今尚有强狠之習。
每歲以十月爲春首。有竹槍會。王與其妻齊乘塔車。塔車高丈餘，四面有牕，下有轉軸，以馬駕之，王後妻前，同至會所。兩邊擺列隊伍，各執竹鎗。其竹實心不施鐵刃，但削尖用火焠其鋒，相持對敵。男子各帶妻孥隨行，其妻孥亦各執木棍長三尺許在於敵場，聽鼓聲緩急。男子交鎗旣三合，各妻就以手執木棍格之，呼曰那拉那拉，則皆退散。或甲與乙敵傷死，王就令甲出金錢一枚與乙家，其妻隨甲去。以此較勝負爲戲。
其婚姻：則男先至女家成親，三日後乃迎回。男家擊銅鼓、銅鑼，吹椰筒及打竹筒鼓，並放火銃，前後短刀團牌圍繞。其婦則被髮裸體跣足，腰圍絲嵌手巾，項佩金珠聯絡之飾，臂帶金銀寶鐲。其親友鄰里供以檳榔蒥葉線紉花草之類裝插綵舡而送之，以爲賀禮。
其喪葬：父母將死，則問父後欲犬食、欲火化，或欲棄水中，隨父母所願欲而行之。若欲犬食，則舁屍至海濱或野外，有犬十數來食其肉。盡爲好，食不盡，子女偕悲號哭泣，棄其餘水中而歸。又富翁及貴人將死，有所愛婢妾，輒與誓曰：「死則同往。」及死出殯，積柴薪焚主翁屍，及火焰盛，所愛妾二三人皆戴草花披五色花手巾，登跳號哭，遂投火中，同主屍燒化，以爲送葬之禮。
國人多富，買賣俱用中國銅錢。歷代書記亦有字，與鎖俚相類，以茭蔁葉用刀刻畫。亦有文法，語甚美軟。
其衡法：每斤二十兩，每兩十六錢，每錢四姑邦。每姑邦該中國秤二分一厘八毫七絲五忽，每錢該官秤八分七厘五毫，每兩該官秤一兩四錢，每斤該官秤二十八兩。量法：截竹爲升，名曰姑剌，該中國一升八合。以八升爲斗，名曰捺黎，該中國一斗四升四合。
每月十五六夜月色好，則番婦集二十人或三十人，於月下聯臂徐行。一婦爲首，先唱番歌一句，衆皆應聲齊和。過親戚及富貴家，皆贈以銅錢等物，名爲步月行樂。又有—等人雜畫人物魚獸虫豸，如中國所爲手卷狀，以二木高三尺爲畫桿，止齊一頭。其人盤膝坐地，以圖畫立地上，展出一段則朝前用番語高說此段來歷，衆人環坐而聽之，或笑或哭，如中國說平話然。
國人最喜青花磁器並麝香、花繡、紵絲、硝子珠等貨。國人常採方物，遣使進貢中國。
舊港國
舊港國卽三佛齊國也。番名佛林邦。受爪哇節制。其國東卽接爪哇，西抵滿剌加國，南距山，北枕海。諸處舡來，先淡水港入彭家門，繫舡岸邊，名石塔，易小舡入港，乃至其國。國多廣東、福建、漳、泉人。地土肥美，諺謂一季種穀，三季牧稻，正此處也。其處水多地少，人多習水戰，頭目皆岸上造屋以居，其餘民庶俱於水上編竹爲筏，蔁葉作房居之。筏用樁纜隨水長落，欲遷居則連筏移去，不勞搬徙，亦甚便。港中朝暮二次暗潮。國甚富饒。其風俗婚姻死葬語言皆與爪哇同。
洪武初，廣東人陳祖義等挈家逃竄于此。後祖義充頭目橫甚，往往劫奪客舡財物。有施進卿者亦廣東人。永樂五年奉朝命往西洋，寶舡過此。施進卿來執擒祖義等送京斬之。朝廷命進卿爲大頭目，以主其地。進卿死，位不傳子，其女二姐爲主，賞罰黜陟，悉聽裁制。
土產金銀香、黃速香、降真香、沉香、鶴頂、黃蠟之類。其金銀香如中國銀匠所用黑膠，中有白塊如蠟，白多黑少者爲上，黑多白少者次之。此香氣烈，觸鼻薰腦，西番併鎖俚人甚愛之。其鶴頂之鳥大如鴨形，黑毛頸尖嘴。腦骨厚寸餘，外紅內黃如䗶，嬌潤可愛。其嘴之尖極紅，但作腰帶鉤環。鋸解腦骨作坯，却刮取嘴尖之紅，貼爲花樣，以燒熟鐵板鉗合成塊，任意製造，亦可作刀靶擠機之類。又產火雞神鹿。其火雞大如鶴，圓身長頸，尖嘴高脚。頸此鶴長，有軟冠二片如紅絹子，生於頸中。脚如鐵黑，能爪人破腹出腸。或以杖之，卒莫能死。食𤆮炭，因名火雞。神鹿大如巨豕，高三尺許，前半體黑後半體白，毛色可愛。蹄與喙皆如豕，蹄有三跲而喙不尖。食草木，不茹腥穢。其他牛、羊、豬、犬、雞、鴨、蔬菜、果，皆與爪哇同。
人喜博戲，如奕棊把龜鬬雞，皆賭財物。行市交易用中國銅錢並布帛之類。其王亦採方物赴中國進貢。
暹羅國
暹羅國，自占城開舡向西南行，順風七晝夜，至新門臺海口入港，方到其國。地週千里。外山嶮巇，內地卑濕。其土瘠。氣候不正，或寒或熱。王居屋頗華麗整潔。民庶房屋如樓，上用櫎榔木硬木劈如竹片密鋪，用藤扎縛甚堅，上鋪藤席竹簟，坐臥食處皆在其上。
王者用白麻布纏頭，上不著衣，下圍絲嵌手巾，加以錦繡壓腰。出入騎象或乘轎，一人執傘蓋。傘以茭蔁葉製造，甚好，以金飾柄。其王鎖俚人，崇信釋教，國中爲僧尼極多。僧尼眼色與中國頗同，亦住菴觀，受戒持齋。國王謀議刑罰，下民買賣交易，一應鉅細事皆決於妻。其婦人才識亦果勝於男子。若其妻與中國男子情好，則喜曰：「我妻有美，能悅中國人。」卽待以酒飯，或與同坐寢不爲怪。男子櫛髻用白布纏頭，身衣長衫，婦人亦椎髻衣長衫。凡男子年二十餘，隨貴賤以金銀爲珠嵌飾陽物。女子嫁則請僧迎男至女家，僧取女紅爲利市，點男女額，然後成親。亦甚可笑。過三日又請僧及諸親友分檳榔彩舡等物迎婦，男家置酒作樂。死喪之禮，富貴者死則用水銀灌腹中而葬之。其餘則舁屍至海濱，有鳥大如鵝，其色如黃金，凡三五十自空飛下，食其肉而去，餘骼棄海中，名曰鳥葬。亦請僧誦經禮佛。
去國西北二十餘里有市鎮名上水，可通雲南後門，番人五六百家。但有諸色番貨皆出賣紅馬廝肯的石，此石在紅鴉鶻石肩下，明淨如榴子。中國寶舡到亦遣小舡到上水買賣。
其國土產黃速香、羅斛香、沉香、降香、花梨木、白荳蔻、大風子、血結、藤結、蘇木、花錫、象牙、翠毛等物。其蘇木賤如柴薪，且顏色絕紅，勝他國所出者。又產白象、白鼠、獅、貓等異獸。其蔬果與占城同。牛、羊、雞、鴨俱有。酒有米酒、椰子酒，俱燒賣。國語似廣東鄉音。民俗囂淫，好習水戰，常討伐諸邦。交易以海𧵅當錢使。王遣常脩□□降真香等物進貢。
滿剌加國
滿剌加國，自占城開舡向西南行，好風八日到龍牙門。入門西行二日可到。此處舊名五嶼，無國王，只有地主，受暹羅節制，歲輸金四十兩，否則加兵。永樂七年己丑歲欽奉上命遣使往諭諸番，到於本處，宣布詔旨。特恩賜其地主以雙臺銀印冠帶袍服，主國封王，建城豎碑。遂與諸番爲敵體，而暹羅莫敢侵犯。
其地東南是海，西北是老岸連山，大槩沙滷之地，田瘦穀薄。氣候朝寒暮熱。有—大溪□紅王居前過□入海，王於溪上建立木橋，橋上造亭二十餘間，諸貨買賣皆集於此。
王及國人皆從回回教門。王用細白番布纏頭，身衣細花布如袍長，足以皮爲鞋。出入乘轎。國人男子方帕包頭，女撮髻腦後。身體微黑，下圍白布並各色手巾，上衣色布短衫。風俗淳樸。居屋如樓，各有層次。每高四尺許，卽以椰木劈片，藤扎縛如羊棚狀，連牀就榻，盤膝而坐，廚竈亦在其上。
人多以漁爲業。用獨木刳舟泛海取魚。少耕種。土產黃速香、打麻兒香、烏木、花錫之類。打麻兒香乃—種樹脂，流入于土，掘出如瀝青，可以點燈及塗舡不漏。土人多採取賣之，他國亦販去。間有明淨土如金珀，番名損都盧廝，或碾成帽珠而賣，所謂水珀是也。花錫有二山場出產，王令頭目主之，遣人淘鑄成塊如斗狀輸官。每塊官秤重一斤八兩或一斤四兩者，每十塊用藤縛一把，四十塊爲一大把。通市交易，皆以此物。
國語並書記及婚喪之禮頗與爪哇同。
山野有樹名沙孤，鄉人取其皮搗浸澄濾成粉丸綠豆大晒乾名沙孤米，賣與人做飯。洲渚邊有木草名茭蔁，葉長如刀茅，厚如筍殼，柔軟堅靱，結子皮蒭如荔枝，實如雞子，土人取其子釀酒飲之，能醉人。或取其葉織成細簟闊二尺長丈餘出賣。果有甘蔗、芭蕉、波羅蜜、野荔枝之類。蔬有葱、蒜、姜、芥、東瓜、西瓜。牲畜有牛、羊、雞、鴨，不廣，其價亦貴，水牛一頭賣銀一斤以上。驢馬皆無。近海有龜龍傷人。龜龍高三四尺，鱗甲被身如刺，龍頭棘牙，遇人則齒出。黑虎似虎而小，毛黑有暗紋。亦有黃虎，其虎能變幻入市中，混人而行。有識者卽擒之，其怪與占城屍頭蠻同。屍頭此處亦有之。
中國下西洋舡以此爲外府，立擺柵墻垣，設四門更鼓樓。內又立重城，蓋造庫藏完備。大寶䑸舡已往占城、爪哇等國，並先䑸暹羅等國回還舡隻，俱于此國海濱駐泊，一應錢糧皆入庫內□貯。各舡併聚，又分䑸次前後諾番買賣以後，忽魯謨廝等各國事畢回時，其小邦去而回者，先後遲早不過五七日俱各到齊。將各國諸色錢糧通行打點，裝封倉（左舟右者），停候五月中風信已順，結䑸回還。其國旣受皇恩深重，其年乃攜妻子赴闕謝恩。又賜造完大舡令其乘駕歸國守土。自前至今歲方物不缺進貢。
啞魯國
啞魯國，小邦也。自滿剌加國開舡，好風行四晝夜可到其國。有淡水港，先入港然後到國。南是大山，北大海，西連蘇門答剌國界。東有平地，種收早稻，糧食不缺。
王及國人皆回回。人民以耕漁爲業。風俗淳樸。國婚喪等事皆與爪哇、滿剌加國相同。
貨物稀少。土產黃速香、金銀香之類，及山林中出飛虎，大如貓，皮毛灰色，有肉翅生連前後足如蝙蝠狀，能飛不遠。此物不服家食，獲卽死。出綿布，番名考泥。並米穀牛羊甚廣，雞鴨亦多。乳酪多有賣者。
蘇門答剌國
蘇門答剌國，卽古須文達那國也。其國乃西洋總路頭。舡自滿剌加國向西南行，好風五晝夜先到海濱一村，番名答魯蠻泊舡，往東南行十餘里卽王國。其國無城郭。有—大溪通海，每日二潮，其海口浪大常覆舡。本國南去百里乃大深山，北臨大海，東亦大山，至阿魯國界。正西邊海。其地有二小國相連，先至那孤兒界，次至黎代界。先是蘇門答剌國王被那孤兒王侵掠，中藥箭死，其子幼小不能復讐。王妻下令曰：「有能復夫讐保全此土者，吾願與爲妻，共主國事。」有一漁翁奮前曰：「我能克之。」遂殺敗那孤兒王，其衆退伏不敢動。王妻遂嫁漁翁稱爲老國王，政事地賦悉聽老王裁制。永樂七年老王入貢中國，十年還。前王子長成，陰與部屬合謀，殺老王而取其國。老王子蘇幹剌挈家逃入山，立寨以居，時率衆復父讐。永樂十三年太監正使等到，爲發兵擒獲蘇幹剌送京，王子位始固，以此感恩義，常貢方物。
其國四時氣候不齊，朝熱如夏，暮寒若秋，五七月間亦有瘴氣。田土不廣，惟種早稻，—年二熟。大小麥俱無。土產硫磺。其出硫磺處草木不生，土石皆焦黃。山居人多置園種胡椒。此椒蔓生，花黃白，結子成穗，嫩青老紅，候半老時採擇晒乾賣之，凡椒粒虛大者此處椒也。每官秤—百斤賣金錢八個，直銀一兩。果有芭蕉、甘蔗、莾吉柿、波羅蜜之類。又有一種臭果，番名都爾烏，狀如雞頭，長八九寸，皮生尖刺。及熟有瓣裂開，氣如臭牛肉。內有肉十四五塊，大如栗，其白如酥，甜美可食。肉中有子，炒食如栗。柑橘甚多，四時皆有，狀與洞庭獅柑綠橘同，其味不酸，可以久留不腐。又—種酸子，番名俺拔，大如消梨而長，色綠氣香，削皮而食之酸甜，有核大如雞子。桃李等果俱無，蔬有葱、蒜、薑、芥。冬瓜至廣，亦可以久留不腐，西瓜綠皮紅子，有長一二尺者。人家多畜黃牛，乳酪多。羊皆黑無白者。雞無線者，其大者重六七斤，煮易爛，味美。鴨有五六斤者，其掌褊大。人家亦養蠶繰絲，不能治綿。
其國風俗淳厚。語言衣服婚喪等事，皆與滿剌加國相同。其民居屋如樓，上不鋪板，但以椰子或檳榔木劈成條片，以藤扎縛，卽鋪藤簟，就上居處，高處亦布闌柵。
此處是總路頭，所以番舡多經，物貨皆有。王以七成淡金鑄錢名底那兒，圓徑官寸五分，底面有紋，官秤重三分五厘。國中使用。買賣則用錫錢。
那孤兒〈小邦〉
那孤兒，小邦也。在蘇門答剌國西北方，不廣，只—大山村，人民千餘家。其地與蘇門答剌國相連。凡其人皆於面刺三尖青花爲號，所以其王又呼爲花面王。田少人多，以陸種爲生。米穀稀少，豬、羊、雞、鴨皆有。語言動用皆與蘇門答剌國相同。無他出產。
黎代〈小邦〉
黎代亦小邦也。又在那孤之西。其地南距大山，北臨大海，西連南浡里國界。國人一二千家，自推一人爲主，以主國事，受蘇門答剌國節制，語言服用亦與蘇門答剌國相同。士無所出，只出野犀牛，王亦遣人採捕。隨蘇門答剌國進貢。
南浡里國
南浡里國，自蘇門答剌國正西依山行好風三晝夜可到。其國邊海，人民只有千餘家，皆回回，人甚樸實。地方東接黎代王界，西北皆臨大海，南距大山，山南又大海。王亦回回人。王居屋用木，木高三四丈如樓起走樓，下縱牛羊牲畜往來。樓上四面用板，裝脩甚潔淨，坐臥食處皆在其上，庶民居屋與蘇門答剌國同。
其處黃牛、水牛、山羊、雞、鴨皆有，魚蝦賤，蔬菜稀少，米穀貴。銅錢使用。山產降真香，至好，俗呼蓮花降。並出犀牛。
國之西北海中有一大平頂高山名帽山，半日可到。山西大海卽西洋也。番名那沒嚟洋，凡西洋過來舡俱收此山爲准。其山邊約二丈許，有海樹生淺水中名曰珊瑚，其樹大者高二三尺，根如拇指大，其黑如墨，其潤如玉，稍上級枝婆娑可愛。土人以爲寶，或碾成珠及器物賣之。
帽山脚下亦有居人二三十家，皆自稱爲王，若問其姓名，則曰阿孤剌楂，蓋云我便是王也。或問其次，亦曰阿孤剌查，可笑也。屬南浡里國。其南浡里國王嘗親齎產珍異，隨寶舡朝貢中國。
錫蘭國
錫蘭國，自南浡里帽山放洋，好東北風，三日見翠藍山三四座，惟一山最高大，番名按篤蠻山。此處人皆巢居穴處，男女赤體如禽獸然，無寸衣著膚。相傳昔釋迦佛過海，於此登岸，入水澡浴，土人偷佛衣而藏之。佛咒土人，故至今皆赤體，謂寸布着身卽身爛。此謂裸形國也。
其土不產米穀，人惟食山芋、波羅蜜、芭蕉子之類，或海中捕蝦魚而食之。
過此正西舡行七八日見鶯哥嘴山，又三兩日見佛堂山，始到錫蘭國馬頭，番名別羅里，泊舡登岸。海邊山脚石上有足跡長二尺許，云是釋迦佛自翠藍山來就此登岸，足跡存焉。中有淺水不乾，人就蘸水洗面目。其左有佛寺，乃佛涅槃處，寺內佛臥尚存，寢座皆用諸寶石嵌沉香木爲之，極華麗。及有佛牙並活舍利子等物在堂。
北去四五十里始到王居。王亦鎖里人，崇信佛教，敬象及牛。人以牛糞燒灰塗身。人不敢食牛而食其乳。牛死卽埋之，若私宰牛者其罪死，或納牛頭金以贖其罪。王之所居，每早國人皆以牛糞調水遍塗屋上地下，然後拜佛。其拜以兩手舒前兩脚伸後，胸腹著地而拜。
近王居有—大山，高入雲表。上有人右脚跡入石深二尺許，長八尺餘，云是人祖阿聃足跡。人祖華名盤古。此山出紅雅胡、黃雅胡、青米藍石、昔剌泥、窟沒藍等諸寶石。每大雨衝出沙土中，尋拾則有。彼人云乃人祖眼泪結成。又其國海中有雪白浮沙—所，出螺蚌，產珠，日照之光彩橫發。王因別爲珠池，每三年或二年取沙上螺蚌入珠池養之，令人看守淘珠納官。亦有竊取而賣者。
其國地廣人稠，亞於爪哇。民甚富饒，男子上皆赤體，下圍絲手巾，加以纏腰。渾身毫毛皆長剃，隻留發，用白布纏裹。父母死則發毛不剃以爲孝禮。女人髻撮腦後，下圍白布。兒生皆剃頭，女則不剃，就養胎發至長。其飯食皆不缺酥乳，亦以酥沃方食。若無酥乳，則自食于暗處，檳榔扶蒥葉晝夜不絕口。
出米穀麻豆，無麥。所用酒油飯皆以椰子造。所產菓有芭蕉、波羅蜜。菜有瓜、茄。牲畜有牛、馬、雞、鴨，無鵝。
但人死則聚隣婦女以兩手拍胸乳，號叫爲禮。屍皆火化，骨則土埋。
王以金爲錢使用。每錢官秤重—分六厘。甚愛中國麝香、紵絲、色絹、青磁盤碗、銅錢，就以寶石珍珠易換。王常遣使隨寶舡方物進貢中國。
小葛蘭國
小葛蘭國，自錫蘭國馬頭別羅里開舡往西北行，好風六晝夜可到。其國邊海，東大山，西大海。南北地狹亦臨海。王及國人鎖俚人。崇信釋教，敬象及牛。婚喪諸事與錫蘭國同。
土產蘇木、胡椒，但不多。果菜皆有。牛羊頗有。羊毛青，脚高二三尺，黃牛有重三四百斤者。人日二餐，皆以酥油沃飯。王以金鑄錢行使。用錢官秤重—分。雖小邦亦修貢獻。
柯枝國
柯枝國，自小葛蘭國開舡，沿山向西北行，好風一晝夜到本國港口泊舡。其國東大山，西大海，南北亦海。有陸路可往鄰國。王鎖俚人，頭纏黃白布，上不着衣，下圍紵絲手巾，又加顏色紵絲一疋爲壓腰。其頭目及財主服用頗與王者同。屋用椰木造及用椰葉編蓋。各以磚砌土庫收藏細軟諸物以防火盜。
國人有五等。一等名南毘，與王同類，中有剃頭掛線在頸者最爲貴族。二等回回人。三等名哲地，乃是國中財主。四等名革令，專爲牙保。五等名木瓜，最卑賤。木瓜居住俱在海濱，屋簷不得過三尺。着衣上不過臍，下不過膝。路遇南毘、哲地，皆俯伏候過乃起。不許爲商賈，只以漁樵及擡負重物爲生。
國王崇信佛教。敬象及牛。建造佛殿，以銅鑄象，以青石爲座，週遭爲溝，傍鑿井，每早起鳴鐘鼓，汲井澆佛頂三，羅拜而遲。又—等人名濁肌，卽道人也。有妻室。濁肌出母胎卽不剃發，亦梳篦，以酥油等物搓發成縷，拽披腦後。人以黃牛糞燒白灰，徧塗身體上下。俱無衣服，只以大如指黃藤繞腰重縛至緊，末垂白布爲飾。白晝吹海螺而行。其妻略以布遮蔽前後隨之。每到人家則與錢米諸物。
此地氣候常暖如夏，無霜雪。每歲二三月夜雨—二番，五六月日夜大雨，街市成河，七月盡雨信始過，八月半以後再不雨。人家於二三月間卽脩置房屋，備具食用，以防雨患。至次年二三月又雨如初。
土無出產，人惟種椒爲業。每椒熟，大戶卽收買置倉盛頓，以待各處客商。椒以播荷論價。每播荷該二十五封剌，該番秤十斤，較中國官秤該十六斤。—播荷共該官秤四百斤，彼處賣金錢一百箇或九十箇，直銀五兩。名哲地者專收買寶石珍珠香貨，以待中國寶船及各處番舡。珍珠以分數論價，每顆重三分半者，彼處賣金錢一千八百箇，直銀—百兩。珊瑚連枝柯者以斤論價，做成珠者以分論值。哲地多收買珊瑚枝柯，雇匠制造成珠，論分兩賣。王以九成金鑄錢行使，名曰法喃，官秤重一分一厘。又以銀爲錢名答兒，大如海螺靨，官秤重四厘。每金錢一箇倒銀錢十五箇，街市零用。
國人婚喪各依本類，禮制不同。
國中出產米、粟、麻、豆、黍、稷，無麥。牲畜則有象、馬、牛、羊、犬、貓、雞、鴨，無驢及鵝。
國王遣使貢獻中國。
古里國
古里國，此西洋大國也。從柯枝國開舡往西北行三日可到。其國邊海山遠，東通坎巴夷國，西臨大海，南連柯枝國，北臨狠奴兒國。永樂五年，朝廷遣正使乘大䑸，齎寶詔，勅諭，賜其王誥命銀印及諸頭目冠服等物有差。遂立石爲記，謂曰：「中國相去十萬餘里，民物熙皥同風。」
其國亦有五等，名回回、南毘、哲地、革令、木瓜。王南毘人，其頭目皆回回人。云先王嘗與回回言：「誓不食牛則不食豬。」至今尚然.王信佛教，敬象及牛。蓋佛殿以銅瓦，及以銅鑄佛，象乃納兒。掘井于佛像之傍，每早王自來汲水浴佛禮拜。又每夜令人收取黃牛糞，以銅盤裝盛，早晨和水灑塗佛殿地上及各墻壁，王家並頭目及諸富家皆如此敬佛。又燒牛糞爲細白灰，用好布爲袋裝盛。每早盥洗畢，以此灰調水塗額並鼻準及兩股間各三次方纔見佛。以此相傳。又昔有聖人名某些，乃真天人，立教化於此地。其聖人因往他國，令弟撒沒嚟攝教。其弟心起矯妄，鑄銅爲犢，詐曰：「此聖主也。若能崇敬，當日糞金以酬。」其人貪得金而忘天道，因此皆敬牛爲重。及某些聖人回國，怪弟忘，乃廢其牛，欲罪，其弟卽乘一大象遁去。至今國人懸望撒沒嚟回，如月初則言月中必至，及月中又言月終必至。南毘人敬象及牛，蓋以此也。
王以二頭目掌國事。頭目回回人，多奉其教，禮拜寺有二三十所，七日一禮拜。至日，男子大小俱齋沐不治事，巳午時同到寺禮拜，未時回家，方敢交易。其人狀貌俊偉，亦甚誠信。中國寶舡一到，王卽遣頭目並哲地及米納凡來會。其米納凡乃是本國書算手之名，牙儈人也。但會時先告以某打價。至期將中國帶去各色貨物對面議定價值，書左右合契，各收其一。哲地乃與坐舡內臣各相握手。米納凡言過吉日，就中指一掌爲定，自後價有貴賤，再不改悔。以後哲地並富戶各以寶石、珍珠、珊瑚來看。惟是議論價錢最難，疾則一月，徐則兩三月方定。如某寶石若干該紵絲某物貨若干，卽照原打手價無改。其算盤只以兩手兩足十指計算，毫髮無差。
國王以六成金鑄錢名吧南行使。每錢中國官寸三分八厘，面底有紋，該官秤一分。又以銀爲小錢名搭兒零使，每銀錢重三厘。其番秤名法剌失，權釘衡末，準則活動，衡正中爲定盤星。秤物則移準向前。番名秤一錢該中國官秤八分；十六錢爲一兩，該官秤一兩二錢八分；二十兩爲一斤，該秤一斤九兩六錢。其秤只可秤十斤，該官秤十六斤。若以稱胡椒二百五十斤爲一播荷，該官秤四百斤。稱香貨二百斤爲一播荷，該官秤三百二十斤。衡法多是天平對秤，法無要妙。量法官鑄錢爲升，名黨戛黎，較中國官斗斛每升該一升六合二勺。
西洋布本國名撦黎布，出於鄰境坎巴夷等處，每疋闊四尺五寸，長二丈五尺，彼處賣金錢八箇或十箇。國人亦以蠶絲練織各色間道花手巾，闊四五尺，長—丈二三尺有餘，每手巾賣金錢一百箇。其山鄉人多置園種胡椒，十月椒熟，俱採摘晒乾，自有大戶收買送官庫，官與發賣，每一播荷賣金錢二百箇，見數稅錢。其哲地財主多收買各色寶石珍珠，並做珊瑚珠等，遇各處番舡到，王遣頭目並計算人來，眼同發賣，亦收稅錢。
富家多種椰子，或千株或二三百株，以此爲產業。云椰有十用：嫩者有漿可飲，又可釀酒，老者肉可打油，或做糖與飯，其外皮穰可打索造舡，殼可爲碗爲酒鍾，又可燒灰廂金銀細巧生活，樹可架屋，葉可蓋屋。此十用也。蔬菜有蘿蔔、姜、芥、葱、蒜、芫荽、葫蘆、茄子、菜瓜、東瓜，四時皆有。又有一種小瓜，僅如小指大，長二寸許，味如青瓜。其葱紫皮細葉，本大如蒜，賣則稱斤。芭蕉子波羅蜜多有賣者。木別子樹高十餘丈，結實如大綠柿，內有子三四十，熟則自墮。其蝙蝠大如鷹，皆於此樹倒掛而棲。米有紅白二色。麥大小俱無，他處販麥與䴮來用。有雞、鴨無鵝。羊脚高如驢之駒，色灰。水牛不甚大，黃牛有三四百斤者。牛死則埋之。人不食牛肉，只食乳酪酥油，無酥油廢食飯。各色海魚極賤。兔、鹿亦有賣者。禽有孔雀、鷺鷥、烏鴉、鷹、燕。孔雀人家多有養者。其他飛鳥俱無。
婚喪之禮，鎖俚人回回人各以類。亦有䘕衏，能彈唱，以葫蘆殼爲樂器，紅銅絲爲絃，唱番歌相和而彈唱，甚有音韻可聽。國王位不傳子，傳與外甥。若王無姊妹，則傳於弟，無弟則傳與有德之人。世代相仍如此。國法無鞭笞之刑。輕則截手斷足，重則罰金誅戮，甚則抄封滅族。人犯法到官則稱冤。不伏者則於王前或大頭目前，以鐵鍋煮油令滾，先以樹葉爆裂有聲，乃命其人以右手二指浸滾油內片時取出，用布包裹封記，監留在官。過三日聚衆開封視之。若手潰爛則不枉，遂加以刑。其不爛者，則頭目人等以皷樂送此人回家。諸親隣友皆賀，相與飲酒作樂。
國王其年以赤金五十兩令匠抽絲如髮，結綰成片，以各色寶石珍珠廂成寶帶一條，遣頭目乃那進貢中國。
溜山國
溜山國，自蘇門答剌國開舡，過小帽山，投西南行，好風十日可到。其國番名偞幹。無城郭，倚山聚居。四面皆海，卽如洲渚狀。國之西去，途程不等，有天生石門海中狀如城闕。有八大處，曰沙溜，曰人不知溜，曰起來溜，曰麻里奇溜，曰加半年溜，曰加加溜，曰安都里溜，曰官塢溜。此八處者皆有地主而通商賈。其餘小溜尚有三千餘處，水皆緩散無力，舟至彼處而沉，故行船謹避，不敢近此經過。古傳弱水三千，卽此處也。其人皆巢居穴處，不著衣衫，只以樹葉遮蔽前後。平生不食米穀，惟於海中捕魚蝦而食之。行舡者或遇風水不順，舟師針舵有失，一落其溜，遂不能出。大槩行舡，謹防此也。
其偞幹國王臣庶皆回回人。風俗淳美，悉遵教門行事。人皆以漁爲生。多種椰子樹。男女裸體微黑，男子白布纏頭，下圍手巾。女子上著短衣，下亦以闊布手巾圍之，又用闊大手巾過頭蓋下，只露其面。婚喪之禮依教門行。
土產降香不多。惟椰子廣，他國皆來販賣。有等小樣椰子，土人將殼旋酒鍾，以花梨木爲足，用番灤其口足甚美。椰子皮穰打成粗細索，收積盈堆，各處番舡皆販去賣與造舡等用。蓋番人造舡不用鐵釘，止鑽孔，以椰索聯縛，加以木楔，用瀝青塗之至緊。出龍涎香，漁者溜中採得，狀如浸瀝青，嗅之不香，焚有魚腥氣。價高以銀對易。出海𧴩，土人採積如山，堆罨待肉爛取殼，轉賣暹羅榜葛剌國代錢使。出馬鮫魚，土人將其魚切如臂大，淡晒至乾，盈倉收貯。他國多販去，名曰溜魚。又出一等絲嵌手巾，長闊而加實密，勝他處所出者。又出一等織金方帕，男子可纏頭，其價有賣銀五兩者。氣候長熱如夏。土瘦，米少麥無。蔬菜不廣，牛羊雞鴨皆有，餘無所產。王以銀鑄錢使用。中國寶舡亦一二往彼，收買龍涎香、椰子等物。乃一小邦也。
祖法兒國
祖法兒國，自古里國開舡，投西北行，十晝夜可到。其國邊海倚山，無城郭，東南大海，西北重山。王及國人皆奉回回教門。人體長大，貌壯語樸。王者以白細布纏頭，身著青花長衣，細絲嵌圓領，或金錦衣袍，足著番靴，或皮爲鞋。出入乘轎騎馬，前後擺列象駝馬隊牌手，吹篳篥、鎖納，擁從而行。民下亦纏頭衣長衣，著靴或鞋。如遇禮拜日，上半日市絕交易。男子長幼皆沐浴，以薔薇露或沉香油塗擦體面，始着新潔衣服。又以小土爐焚沉檀、俺八兒等香，跨其上以薰體。如到禮拜寺禮拜及散經過街市，香氣頓飯不散。其婚喪之禮悉教門。
土產乳香，其香乃樹脂也。樹似榆而葉尖長，斫樹取香而賣。中國寶舡到，開讀詔書並賞賜勞，王卽遣頭目徧諭國人，皆以乳香、血竭、蘆薈、沒藥、安息香、蘇合油、木別子之類來易紵絲磁器等物。此處氣候常如八九月，不熱不冷。米、麥、豆、粟、稷、黍、麻、穀及諸蔬菜瓜、茄，牛、馬、驢、貓、犬、雞、鴨皆有。山中亦出駝雞，土人捕賣之。駝雞身匾頸長，足有二指，其毛如駱駝，行亦如駝狀，故以駝雞名，食米豆等物。其地出駱駝有單峯雙峯者，國人皆騎坐，亦殺賣其肉。
王以金鑄錢，名倘加。每錢官秤重二錢，徑—寸五分，一面有紋，一面爲人形。又以紅銅鑄小錢徑四分零用。王亦遣人齎乳香駝雞等物表進中國。
阿丹國
阿丹國，自古里國開舡，投正西兌位行，一月可到。其國邊海，去山遠。王與國人皆奉回回教門，說阿剌必語。國富民饒，人性强硬，有馬步銳兵七八千，鄰邦畏之。永樂十九年上命太監李充正使，齎詔勅往諭旨。李□到蘇門答剌國，令內官周□□□等駕寶舡三隻往彼。王聞卽率大小頭目至海濱迎入，禮甚敬謹。開詔畢仍賜王衣冠。王卽諭其國人，凡有寶物俱許出賣。此國買到貓精一塊重二錢許，並大顆珍珠各色鴉鶻等石，珊瑚樹高二尺者數株，枝柯爲珠者五櫃，及金珀、薔薇露、麒鱗、獅子、花福鹿、金錢豹、駝雞、白鳩之類。
國王頭戴金冠，身服黃袍，腰繫寶裝金帶，至禮拜日，亦以細白番布纏頭，上加金錦爲頂，身服白袍，坐車列隊而行。其頭目冠服各有等第。國人男亦纏頭，服撒哈喇棱幅，錦繡紵絲細布等衣，足著靴鞋。婦人亦服長衣，眉頂佩珍珠寶石瓔珞，如中國所飾觀音狀。耳帶金廂寶環四判，臂纏金寶釧鐲，足指亦帶環。又用絲嵌手巾蓋頭，隻露其面。
凡國人打造金銀入細生活，絕勝天下。市肆熟食綵帛書籍諸色物件，鋪店並混堂皆有。王用亦金鑄錢名甫嚕嚟行使，每錢官秤重一錢，底面有紋。又用紅銅鑄錢名甫嚕斯零用。
氣候溫和如八九月，月日之定無閏月，但以十二月爲一年。月之大小但以今夜見新月，明日卽月一也，四季不定，自有陰陽人推算，某日爲春首則花草開榮，某日是初秋則木葉凋脫。至於日月交蝕風雨潮信無不准。
人之飲食米麵諸品皆以乳酪油糖蜜制造。米麥穀粟麻豆幷蔬菜俱有。果有松子、核桃、花紅、石榴、桃仁、把丹、乾蒲萄、萬年棗之類。畜有象、駝、驢、騾、牛、羊、雞、鴨、犬、貓，隻無豬及鵝。其綿羊則白毛無角，於出角處有兩黑點，頸下有胡如黃牛，毛短如狗，尾大如盤 及出花福鹿、青花白駝雞、麒鱗、獅子。其福鹿狀如騾，白身白面，眉肩起細細青條花纏身及蹄間道如畫。青花白駝雞狀與福鹿同。麒鱗前足高八九尺餘，後足高六尺，褊口長頸，舉頭高一丈六尺，前仰後俯，不可騎乘，兩耳邊有短肉角，牛尾鹿身，蹄有三跲，食粟豆麵餅。獅子形如虎，黑黃無斑紋，頭人口闊，尾有毛黑長如纓，聲吼如雷，諸獸望見輒伏不敢動。及產紫檀木、薔薇露、簷葡花並無核白蒲萄。
其人居屋皆砌以石，上蓋以磚或土。有石砌三層，高四五丈者。
國王感慕聖朝恩德，常修金葉表文，進金廂寶帶一條，窟嵌珍珠寶石金冠—頂，並鴉鶻等各寶石蛇角等物進貢。
榜葛剌國
榜葛刺國，自蘇門答剌國開舡，取帽山並翠藍島，投西北上行，好風二十日先到浙地港泊舡，易小舡入港，行五百里，到地名鎖納兒港。自此登岸又西南行三十五站，始到榜葛刺國。其國有城，王居及大小諸衙門皆在城內。
地廣人稠，風俗良善。富家多造舡往番買賣，而傭伎者亦多。國中皆回回人。男婦皆黑，間有一白者。男子剃頭，以白布纏裹。身服圓領長衣，自首而入，下圍各色闊手巾，足著淺面皮鞋。及頭目俱服回回教禮，衣冠甚潔麗。國語名榜葛俚，自成一家語。說吧兒西話者亦有之。王以銀鑄錢名倘加，每錢官秤重三錢，官尺徑—寸二分，底面有紋。一應買賣皆用此錢，街市零使則用海𧴩。海𧴩番名考嚟，論箇數交易。冠婚喪祭，皆用回回禮。
氣候時常熱如夏。出稻穀、芝麻、黍、粟、豆、麥。其稻穀—年二熟，米粒細長，多紅者。蔬有姜、芥、葱、蒜、瓜、茄。果有芭蕉、甘蔗、石榴、酸子、波羅蜜，及砂糖、白糖、糖霜、蜜煎之類。畜有駝、馬、驢、騾、水牛、黃牛、山羊、綿羊、豬、犬、雞、貓、鵝、鴨等畜。酒有米酒、椰子酒、茭蔁酒，各有造法。多作燒酒賣。土俗無茶，以檳榔待客。街市一應鋪店、混堂、酒飯、甜食皆有。土產五六種細布。—種草布，番名泊，闊三尺餘，長五丈六七尺。此布極細，如中國細箋紙。—種姜黃布，番名滿者提，闊四尺許，長五丈餘。此布細密壯實。—種沙納巴布，闊五尺，長三丈，如生羅狀，卽布羅也。—種細白勒搭嚟，闊三尺許，長六丈，布眼希疎勻淨，卽布紗也。纏頭皆用此布。—種炒塌兒，止闊二尺五六寸，長四丈餘，如中國好梭布狀。—種驀黑驀勒，闊四尺許，長二丈餘，背面皆起絨頭，厚四五分，卽兜羅綿也。桑柘蠶絲雖有，止織絲嵌手巾並絹布。一等白紙光滑細膩如鹿皮，亦有是樹皮所造。其他漆器、盤碗、鑌鐵、鎗、剪刀等項，皆市賣者。
國法有笞、杖、徒、流等刑。官府有品級印信行移，軍有糧餉。管軍頭目名吧斯剌兒。及有陰陽醫卜百工伎藝，其䘕衏身著挑黑線白布花衫，下圍色絲手巾，以各色硝子珠間珊瑚琥珀，穿成瓔珞佩於肩頂，又以青紅硝子燒成針躅，帶於兩臂。人家宴飲，皆來動樂，口唱番歌對舞，亦有解數可觀。其樂工名根肖速魯奈，每日五更時卽到頭目或富家門首，一人吹鎖納，一人擊鼓，—人打大鼓，皆有拍調，初則慢，後漸緊促而止。又至一家吹打而去。及飯時回至各家，皆與酒飯，或與錢財。諸色把戲皆不甚奇。街市中有一人同妻以鎖鎖一大虎，每至人家卽解索，虎眈眈坐地。其人赤體跳躍，將虎踢打。虎怒，作咆哮勢，來撲其人。其人與虎對搏數次，旣又以臂探入虎口至喉，虎不敢食。戲訖鎖虎，虎伏地討食。人家以肉啖虎，並以錢物與其人而去。月日之定亦以十二月爲—年，無閏月。
王亦遣人駕舡往鄰邦買辦珍珠寶石進貢。
忽魯謨廝國
忽魯謨廝國，自古里國開舡，投西北行，好風二十五日可到。其國邊海倚山，各處番舡並陸路諸番皆到此趕集買賣，所以國民皆富。王及國人皆奉回回教門，每日五次禮拜，沐浴持齋，爲禮甚謹。其風俗淳樸溫厚，遇一家遭難致貧，衆皆助以衣糧錢財，所以國無貧苦之家。其人狀貌魁偉，衣冠濟楚，婚喪之禮悉依教規無違。如娶妻先用媒妁通言，旣允許，然後男家置酒請加的。加的者掌教門規矩之官也。及請主婚並媒人親族長者，兩家各通三代鄉貫來歷，寫立婚書，乃擇日成婚，否則官法以奸論。死者用極細白布，爲大殮小殮之衣，以瓶水澆屍，自首至足凡三，乃以麝香片腦填屍口鼻，始服殮衣，卽棺盛貯造墳，舁至葬所。其墳皆砌一石穴，底鋪淨沙五六寸，及葬則去棺取屍沙上，以石板蓋之，上聚土爲塚。人食飲務以酥油和飯。其市店出賣燒羊、燒雞、燒肉、薄餅、哈里撒一應麵食。三四口之家多不舉火，只買熟食。
王以銀鑄錢名底那兒，徑官寸六分，面底有紋，官秤重四分，通行使用。書記皆回回字。諾色鋪店皆有，只無酒館，國法飲酒者棄市。文武醫卜絕勝他處，各色伎藝皆有。常見人立一木長丈許，上平。有一白色小羖羊，其人拍手誦說，羊卽跳舞而來，搭木而上爲舞態，如是者凡五六段。其人推斷所立之木，以手接羊令臥地作死，羊卽臥地。令舒前脚則舒前脚，令舒後脚則舒後脚。又有牽—大黑猴者演習諸藝畢，乃以手巾蒙其面，密令一人打之。及解縛卽於稠人中取原打之人。
其處氣候寒暑，春則開花，秋則落葉，有霜無雪，雨少露多。有—大山出四種物。一面出紅鹽，其堅如石，以鐵鑿取之，有三四斤爲塊者。此鹽下濕滷擂末用之。—面出紅土，其色如銀硃。—面出白土，其色若石灰。一面出黃土，其色如姜黃。國王皆令人看守，賣與諸番用。
土產米麥不多，各處販來，爲價亦賤。果有核桃、松子、葡萄乾、石榴、花紅、桃乾、把丹、萬年棗。蔬有葱、韭、薤、蒜、蘿蔔、菜瓜、西瓜、甜瓜。其葫蘿蔔色紅大如藕。甜瓜猶大，有高二尺者。核桃色白殼薄，可以手碎。松子長寸許。葡萄乾有三四種，一種如棗乾紫色，—種如蓮子大，無核結白霜，—種僅如豆，頗白。石榴大如茶鍾。花紅大如拳，香美。把丹如核桃，尖長匾黃色，內仁味勝核桃。萬年棗亦有三種。一種番名垛沙布，大如拇指，核小結霜如沙糖甘，難食。一種挼成塊重二三十斤，味如好柿乾，歲收堆積喂馬。及有軟棗一種如南棗乾味澁，土人以喂牲口。
其處諸番寶物皆有。如紅鴉鶻、剌石、祖把碧、祖母綠、貓睛、金剛鑽，大顆珍珠若龍眼重—錢二三分者，珊瑚樹株並枝梗、大塊金珀並珀珠、神珀、蠟珀，黑珀番名撒白，值錢各色美玉器皿。十樣錦剪絨花單，其絨起一分，長二丈，闊一丈。各色梭幅、撒哈喇、氁羅紗、各番青紅絲嵌手巾等貨皆有。
駝、馬、驢、騾、牛、羊至廣。其羊有四種。—種大尾綿羊重七八十斤，其尾重二十餘斤，闊尺餘，拖地。一種狗尾羊，壯如山羊，尾長二尺餘。一種鬬羊，高二尺七八寸，前半身毛長拖地，後半身皆剪。其頭頗如綿羊，角彎轉向前，掛小鐵牌，行則有聲。此羊善鬬，好事者養之，以爲博戲。又有獸名草上飛，番名昔雅鍋失，似貓而大，身玳瑁斑，兩耳尖黑，性純不惡。若獅豹等猛獸見之皆伏於地，乃百獸之王也。
國王修金葉表文遣使隨寶舡以麒鱗、獅子、珍珠、寶石進貢中國。
天方國
天方國，卽默加國也。自古里國開舡望西南申位行三月始到其國，地名秩沓，有大頭目守之。自秩沓往西行一日到王城。彼人云，昔者西方聖人始於此處闡揚回回教法，至今國人悉遵教門規矩。其國人體貌壯偉，紫堂色。男子纏頭長衣淺鞋，婦人蓋頭，卒不能見其面。話說阿剌必言語。國法禁酒。風俗和美，人少犯法，無貧難之家。其婚喪禮皆回回教門。
再行半日到天堂禮拜寺，堂番名愷阿白，其週如城。有四百六十六門，兩傍以白玉石爲柱，共四百六十七柱。其在前者九十九，後一百單一，左一百三十二，右一百三十五，堂制如此。皆以五色石輳爲方而頂平，內以沉香木爲梁，以黃金爲承漏。墻壁皆薔薇露、龍涎香和土爲之，上用皂紵絲爲罩，畜二黑獅子守堂門。每年十二月十日，諸番回回行一二年遠路者到寺禮拜。及去，往往割皂蓋少許爲記。剜割旣盡，王復易以新罩，歲以爲常。堂近有司馬儀聖人之墓在焉。其墳家用綠撒不泥寶石爲之，長一丈二尺，高三尺，闊五尺。四圍墻垣皆以泔黃玉砌壘，高五六尺餘。墻內四隅造四塔，每禮拜卽登塔叫禮。左右兩傍有各祖師傳法之堂，其堂亦以石砌造，皆極華麗。
其處氣候常熱如炎夏，並無雨電霜雪。夜露甚重，置碗露中，及旦可得水三分。凡草皆露滋養。土產米穀少，皆種粟麥及黑黍。有瓜菜。其西瓜甜瓜有以二人舁者。果有葡萄、萬年棗，並石榴、花紅、梨、桃，皆有大種四五斤者。亦有似棉花樹，如中國大桑樹，高一二丈，其花一年二收。牲畜有駝、馬、驢、騾、牛、羊、貓、犬、雞、鵝、鴨、鴿。其雞鴨有重十斤以上者。土產薔薇露、俺八兒香，麒麟、獅子、駝雞、羚羊，並各色寶石、珍珠、珊瑚、琥珀等寶。王以赤金鑄錢名倘加行使，每錢官寸徑七分，官秤重—錢。其金比中國足十二成。
又往西行一日到一城，番名驀底納。城中馬哈麻聖人陵寢在焉。至今墓上發毫光，日夜侵雲而起。墓後有井，番名阿必糝糝，味清甘。番人往往取水置舡中，遇風颶作，以水灑之，風浪頓息。
宣德五年，欽奉朝命開詔，徧諭西海諾番，太監洪保分䑸到古里國。適默伽國有使人來，因擇通事等七人同往，去回一年。買到各色奇貨異寶及麒磷、獅子、駝雞等物，並畫天堂圖回京奏之。其國王亦採方物，遣使隨七人者進貢中國。

        </div>
      </div>
    </div>
  </div>
</div>
<!--update:2025-08-30 10:02:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>