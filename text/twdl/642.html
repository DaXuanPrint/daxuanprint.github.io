<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,闽中海错疏原序,闽中海错防卷上,闽中海错疏卷中,闽中海错疏卷下,闽中海错疏附録,闽中海错疏跋,卷上,卷中,卷下,跋,闽中海错疏全文在线阅读,闽中海错疏全文在线下载,大玄古籍书库">
<meta name="description" content="古代海洋生物学著作。三卷。明屠本畯著。屠本畯(生卒年不详)，字田叔。浙江鄞县(今浙江宁波)人。以门荫入仕，曾任刑部检校、淮运同知、福建盐运使同知。史载他鄙视名利，廉洁自持，好读书，至老勤学不辍。除《闽中海错疏》外，还著有《海味索隐》、《野菜笺》、《离骚草木疏补》等。此书是他“司榷之暇，博采周询”所撰成，“于凡鳞介之登组者，汇为一疏而授剞劂”者(《闽中海错疏·原序》)。成书于万历二十四年(1596)。鳞部二卷，共收一百六十七种水产;介部一卷，收九十种水产。记载作者在福建盐政任上所见之海产情况，对每种水产均按">
<title>闽中海错疏_屠本畯_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">闽中海错疏</span> <br/>
          作者： <span class="inputVal" id="bkauthor">屠本畯</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地理,完结</span> <br/>
          字数： <span class="inputVal" id="bknum">[book_length]27289</span> <br/>
          说明： <span class="inputVal" id="bkdec">古代海洋生物学著作。三卷。明屠本畯著。屠本畯(生卒年不详)，字田叔。浙江鄞县(今浙江宁波)人。以门荫入仕，曾任刑部检校、淮运同知、福建盐运使同知。史载他鄙视名利，廉洁自持，好读书，至老勤学不辍。除《闽中海错疏》外，还著有《海味索隐》、《野菜笺》、《离骚草木疏补》等。此书是他“司榷之暇，博采周询”所撰成，“于凡鳞介之登组者，汇为一疏而授剞劂”者(《闽中海错疏·原序》)。成书于万历二十四年(1596)。鳞部二卷，共收一百六十七种水产;介部一卷，收九十种水产。记载作者在福建盐政任上所见之海产情况，对每种水产均按名称、形态和习性加以描述，其中尤以海产无脊椎动物和鱼类为多。书后附记并非产于福建海域、但为常见的海粉、燕窝二种。后来，徐又写了《补志》，以“补疏”形式作增补和解释。此书对海产的记载较为简略，还夹杂一些诸如“鱼跃龙门，过而为龙”等迷信与传说的色彩，但它对海产动物生态的描述十分正确，对研究福建海域的海洋生物，颇具科学价值，堪为我国最早的一部海洋生物学专著。《四库全书》评曰：“其书颇与黄衷《海语》相近，而叙述较备，文亦简核。惟其词过略，故征引不能博赡，舛漏亦所未免。如鲨鱼一条，《海语》谓鲨有二种。而此书列至十二种，固可称赅具。然《海语》所谓海鲨、虎头鲨，常以春晦陟于海山，此书反遗之……然其辨别名类，一览了然，颇有益于多识。要亦考地产者所不废也。”有《四库全书》本、《丛书集成》本及《国学基本丛书二集)》本。</span> <br/>
          封面： <span class="inputVal" id="bkimg">Z_11687.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]闽中海错疏
[book_author]屠本畯
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地理,完结
[book_length]27289
[book_dec]古代海洋生物学著作。三卷。明屠本畯著。屠本畯(生卒年不详)，字田叔。浙江鄞县(今浙江宁波)人。以门荫入仕，曾任刑部检校、淮运同知、福建盐运使同知。史载他鄙视名利，廉洁自持，好读书，至老勤学不辍。除《闽中海错疏》外，还著有《海味索隐》、《野菜笺》、《离骚草木疏补》等。此书是他“司榷之暇，博采周询”所撰成，“于凡鳞介之登组者，汇为一疏而授剞劂”者(《闽中海错疏·原序》)。成书于万历二十四年(1596)。鳞部二卷，共收一百六十七种水产;介部一卷，收九十种水产。记载作者在福建盐政任上所见之海产情况，对每种水产均按名称、形态和习性加以描述，其中尤以海产无脊椎动物和鱼类为多。书后附记并非产于福建海域、但为常见的海粉、燕窝二种。后来，徐又写了《补志》，以“补疏”形式作增补和解释。此书对海产的记载较为简略，还夹杂一些诸如“鱼跃龙门，过而为龙”等迷信与传说的色彩，但它对海产动物生态的描述十分正确，对研究福建海域的海洋生物，颇具科学价值，堪为我国最早的一部海洋生物学专著。《四库全书》评曰：“其书颇与黄衷《海语》相近，而叙述较备，文亦简核。惟其词过略，故征引不能博赡，舛漏亦所未免。如鲨鱼一条，《海语》谓鲨有二种。而此书列至十二种，固可称赅具。然《海语》所谓海鲨、虎头鲨，常以春晦陟于海山，此书反遗之……然其辨别名类，一览了然，颇有益于多识。要亦考地产者所不废也。”有《四库全书》本、《丛书集成》本及《国学基本丛书二集)》本。
[book_img]Z_11687.jpg


[book_chapter]四库本

[book_title]提要
【臣】等谨案闽中海错疏三卷明屠本畯撰本畯字田叔鄞县人以门荫入仕官至福建盐运同知是书详志闽海水族凡鳞部二卷共一百六十七种介部一卷共九十种又附非闽产而闽所常有者海粉燕窝二种后有自跋称将入闽时太常少卿余公君房曰状海错来吾征闽越而通之因疏以复云云君房者余寅之字与本畯同里为父执书中本畯所附案语多引四明土产以为证盖即征闽越而通之之意中间又有注补疏二字者则徐所续也其书颇与黄衷海语相近而叙述较备文亦简核可取惟其词过畧故征引不能博赡舛漏亦所未免如鲨鱼一条海语谓鲨有二种而此书列至十二种固可称赅具然海语所谓海鲨虎头鲨体常以春晦陟于海山旬日化而为虎者此书反遗之又海防一条海语谓其长亘百里牡蛎聚族其背旷嵗之积崇十许丈防负以游峍屼水面如山其形容最为曲尽而此但以移若山岳一语防之殊未明晰然其辨别名类一览了然颇有益于多识要亦考地产者所不废也乾隆四十六年十月恭校上
总纂官【臣】纪昀【臣】陆锡熊【臣】孙士毅
总　校　官
【臣】陆费墀

[book_title]闽中海错疏原序
夫海物惟错职贡齐州鲂鳢之珍悉登周俎盖自古记之矣不佞南海产也水族之繁多所厌属载游晋安则闽中异味亦既别其品彚而脍炙之顾彼此异同形质难于睹记未有列其名于毫素而肖其貎于丹青者四明屠田叔来叅鹾政司之暇博采周询于凡鳞介之登俎者彚为一防而授剞劂属不佞序之不佞愧非茂先博物焉辨龙鲊鹏毛独喜兹防草损益质文隽永有味一披阅而陆海之珍藏龙宫之怪异悉具掌中奚必从渊客问波臣而后识大海之所化生蠕动者乎虽然田叔博雅名家著述甚冨他不具论若夏小正太常典録皆闗国家大要而定古今得失不佞因叙此编而并及之庶好事者知田叔不独海错一防而巳也万厯丙申仲春朔南海周裔先书于三山之正堂
夫水族之多莫若鱼而名之异亦莫若鱼物之大莫若鱼而味之美亦莫若鱼多而不可筭数穷推大则难以寻常量度是惟海客谈之波臣辨之习者甘之否则疑而骇骇而弃矣禹奠山川鱼鼈咸若周登俎豆鲂鳢是珍海镜江珧虎头脚凭虾寄蠏变蛤化鳬竒形异质总总林林闽故神仙奥区天府之国也并海而东与浙通波遵海而南与广接壤其间彼有此无十而二三耳记目覩十而四五不有劄记状厥形故异物异名之志埤雅翼雅之书咸载不律于輶轩逞赫蹏于房奥者也本畯生长明州盖波臣之国而海客与居海物惟错类能谈之防鹾余暇防为海错三卷犹以杂物撰徳闻见荒唐有能搜陆海之珍藏释龙宫之脍炙増损丑徒厘正形似者予小子凭藉宠灵庶斯传逺矣万厯丙申春王正月屠本畯撰

[book_title]闽中海错防卷上
明　屠本畯　撰
鹾大夫曰鳞介之品山海错杂先王以是任土作贡贸迁有无乃立冬官川衡掌巡川泽之禁令而平其守辨其品物腥臊珍异以为祭祀燕享奠其庶羞胾腊燔炙以为鼎俎馈遗所由来逺矣畯鹾丞也何预海错苐汉唐司农府于冬官山泽之禁亦所当领作海错防
鳞部上
鲤　黄尾　大姑【金鲤】　鳢
鲤頳鲤也当脇正中一行自首至尾无大小皆三十六鳞鳞上皆有黒防文
按鲤能变化飞越山海死不反白鱼之健而神者也龙阳也具九九八十一鳞鲤隂也备六六三十六数鱼跃龙门过而为龙惟鲤或然是以仙人乗龙亦或骑鲤
黄尾似鲤而尾微黄食之微有土气
大姑似鲤而差小大鳞有脊骨无细鲠冬月子肥味美生湖塘间四明谓之宻姑
金鲤色红黄大姑生子为日所晒而成
鳢文鱼也一名乌鲤圎长而斑首有七防作北斗象肉美胆甘无鳞夜则昂首北向岭南谓之鳢○鳢鱼毛诗注鲖也细鳞有黒花纹本草注云蛎蛇所变然亦有相生者诸鱼中惟此鱼胆甘可食【补疏】
按鳢夜仰首北向有自然之礼制字从礼惟胆甘制字从醴惟肉美古人所重惟首戴斗象道家指以为厌盖天厌鴈地厌犬水厌鳢皆禁而不食夫鳢胎生还复自食其鲵枭食父獍食母鳢便食子凡鳢一尾入人家池塘食小鱼殆尽人每恶而逐之
鲫【金鲫】乌鱼【金篐】　棘鬛【赤防　方头乌颊】
鲫鲋也似鲤体促腹大脊隆肉厚色白而微黑
按酉阳杂俎云东南海中鲫鱼长八尺食之宜暑而避风浔阳青林湖中大者亦二尺食之可止寒热罗硕云此鱼旅行吹沫如星以其相即也谓之鲫以其相附也谓之鲋
金鲫能变幻可畜盆中供玩闽人呼为盆鱼
乌鱼似鲫而大尾鬛俱黒力能跋扈
金篐鱼三尾色如硃砂盆鱼中品之佳者【补疏】
棘鬛似鲫而大其鬛如棘色红紫岭表异录名吉鬛泉州谓之鬐鬛又名竒鬛
赤鬃似棘鬛而大鳞鬛皆浅红色
宋志云棘鬛与赤鬃味丰在首首味丰在眼葱酒蒸之为珍味十月此鱼得时正月以后则味拗不可食【补疏】
方头似棘鬛而头方味美
通志云方头似棘鬛而头方或云方当作芳言其头为味芳香也【补疏】
乌颊形与竒鬛相同二鱼俱于隆冬大寒时取之然竒鬛之味在首
鲂　防
鲂青鳊也板身锐口缩项穹脊博腹细鳞色青白而味美不减槎头一名贴沙又名鳊鱼
按鱼贴沙而行鱼之弱者也汉水中常以槎断水用禁人捕谓之槎头
防似鳊脑上凸起连背而圎身肉白而甚厚尾如燕子只一脊骨而无他鲠
鯋
【虎鯋　锯鯋　狗鯋乌头　胡鯋　鲛鯋剑鯋　乌鬐　出入鯋　时鯋　帽鯋　黄鯋】
虎鯋头目凹而身有虎文
锯鯋上唇长三四尺两傍有齿如锯
狗鯋头如狗
乌头颊尾黑背大有百余斤者浅在海沙不能去人割其肉潮至复去其皮用汤泡净沙缕作脍鬐鬛泡去外皮存丝亦用作脍色晶莹若银丝
胡鯋青色背上有沙大者长丈余小者长三五尺鼻如锯皮可缕为脍薧以为脩可充物亦名锯鯋
鲛鯋似蛟而鼻长皮可饰剑靶俗呼锦魟
剑鯋尾长似剑薧鮝味佳
乌鬐颊尾皆黑
出入鯋初生随母浮游遇警从母口中入腹须臾复出时鯋有肉无腹大者刳其肉烹之多油可啖亦可燃帽鯋腮两边有皮如戴帽然又名双髻鯋头如木柺又名双髻魟
黄鯋好食百鱼大者五六百斤
按鯋之种类不一皮肉皆同惟头稍异此外又有青鯋淡鯋夹鯋诸种种而吹鯋别是一种故列在下文□类鯋故附
吹鯋　□
吹鯋大如指狭圎而长身有黑防常张口吹沙
按吹沙小鱼也味甚美故鱼丽之诗称焉罗硕曰非特吹沙亦止食沙大者不过二斤江南小谿中每春沙至甚多土人珍之夏则随水而下自是以后时亦有之然罕至矣春来复举大抵正月辄至鱼之防先者次则鲤至次则鳜至桃花水至而鳜肥则三月矣此鱼生流水中非畜于人
□背有肉二片干之名金丝鮝形味俱类沙鱼翅鳉【鲳　斗底鲳黄蜡樟】
鳉板身口小项缩肥腴而少鲠
鲳鳉之小者其形匾
斗底鲳鳉之小者其形圎
黄蜡樟亦鲳也鳞金防而差厚
按鱼以鲳名以其性善婬好与羣鱼为牝牡故味美有似乎娼制字从昌
鮆
鮆头长而狭腹薄而腴多鲠脊如刀刃故谓之刀鮆按鮆山海经云食之可以已妬与石首皆以三月八月出故江赋云鯼鮆顺时而往还
鳜　鲈【】
鳜巨口细鳞鬐鬛皆圎黄质黒章皮厚肉紧味美如鲈其斑文鲜眀色著者为雄稍晦昧者为雌
按鳜音桂旧说仙人刘凭食石桂鱼今之鳜鱼是此鱼所化犹有桂名渔人以索贯一雄置谿畔羣雌皆来齧曳之不舍掣而取之常得十尾今福宁州呼为鲙鱼罗硕曰凡牛羊之属有肚故能嚼鱼无肚不能嚼独鳜鱼有肚能嚼
鲈类鳜肉肥味厚而二腮
鲈之别种也漳泉皆有之
按鲈江淮广浙在在有之吴淞别有一种圎而短小巨口细鳞四腮淞江呼为四腮鲈
鳘
鳘形似鲈口濶肉粗脑腴骨脆而味美
按鳘身类鲈口类石首大者长丈许重百余斤四明谚曰宁可弃我三亩稻不可弃我鳘鱼脑盖言美在脑也
防【拨尾】鲪草鱼鲢【红鲢】乌鰡【黄鰡】
防似乌鱼而短身圎口小目赤鳞黑一名鲻味与鲥相似冬深脂膏满腹至春渐瘦无味一名鲐
拨尾防鱼之小者○子鱼以至子月肥极故云其子尤佳莆田县东北五十里迎仙桥下潭所产极为珍味【补疏】鲪似鲻而目大似鲤而鳞粗能以鬛刺水蛇食之草鱼似鲻身圎而长以其畜于池塘饲之以草
鲢口小鳞细色白
红鲢似鲢而色红
按草鲢二鱼俱来自江右土人以仲春取子于江曰鱼苖畜于小池稍长入□塘曰□□可尺许徙之广池饲以草九月乃取
乌鰡形似草鱼头与口差小而黑色食螺
黄鰡鳞色黄俱出邵武
鲥　鳓　鰶【江鰶】黄炙
鲥板身扁首燕尾青脊白鳞大者长尺肥腴多鲠春末有之又一种春涨泝流而上月长一寸至十月盈尺者佳
鳓似鲥而多鲠
按鲥鳓其美在腴鲥侈口圎脊多鲠大者长三四尺重七八斤鳓狭口剑脊多鲠大者长二三尺重三四斤鲻小口圎身少鲠大者长五六尺重二三十斤泉志云鲥与鳓形相似福志云鲻与鲥味相似俱误
鰶如鲥而小鳞青色俗呼青鲫又名青鳞
按鰶四明奉化县有之鳞脊俱青故名青鲫冬月味甘腴春月鱼首生虫渐瘦不堪食
江鰶出洪塘江三四月方有之味美但小而多刺【补疏】黄炙似鳓而小多鲠细鳞味不甚佳
石首【黄梅□】
石首鯼也头大尾小无大小脑中俱有两小石如玉鳔可为胶鳞黄璀璨可爱一名金鳞朱口厚肉极清爽不作腥闽中呼为黄瓜鱼薧鮝不及四明
黄梅石首之短小者也头大尾细朱口细鳞长五六寸一名大头鱼亦名小黄瓜鱼
按黄鱼首有二白石如棋子医家取以治石淋肉能养胃鳔能固精腌糟食之已酒病四眀海上以四月小满为头水五月端午为二水六月初为三水其时生者名洋生鱼其薧鮝也头水者佳二水胜于三水八月出者名桂花石首腊月出者为雪亮其鳓鱼出此时者名亦如之吴地志云石首鱼至秋化为冠鳬今冠鳬头中犹有石也
□形如石首而差大鳞细口红
鱓【土龙地龙】　鳗【状鳗】鳟　鮎【防防】
鱓似蛇无鳞黄质黒章体有涎沫生水岸泥窟中能雨水中上升夜则昂首北向一名泥猴
按鱓形既似蛇又夏月于浅水作窟如蛇冬蛰夏出故亦名蛇鱓今闽中之鱓肉澁而味不及吴中○汉书鹳雀衔三鳣鳣即鳝字或作鱓陶隠居谓荇芩根所化者又以为人发所化今腹中有子未必尽是化生【补疏】
土龙似鱓而小
地龙似鱓而大多鲠脊中有一线血甚腥
鳗似鱓而腹大有黄色有青色春生者毒产海中者相类而大土人名慈鳗又名猧狗鱼○海鳗之大者百余斤小者二三斤鲡鳗之大者亦有八十余斤肥美无比产在咸淡水之介【补疏】
按兴化志云鳗肉滑鱓肉澁鳗脊骨圎鱓脊骨方埤雅云焚鳗骨可辟蠧鱼有雌无雄以影漫鳢而生子赵辟公杂说曰凡以聒抱者鸺鹠鹳雀也以影抱者龞鼋也有鳗鲡者以影漫于鳢鱼则其子皆附鳢之鬐鬛而生故谓之鳗鲡也鳗鲡善攻碕岸便辄圮
状鳗生江水中头似鳗而身似鱓味美多油中惟脊骨旁无他刺【补疏】
鳟似鳗目中赤色一道横贯瞳食螺蚌好独行
按鳟好独行制字从尊鳟读如蹲诗九罭之鱼鳟鲂以鱼美而称之亦有两三尾同行者
鮎一名鳀偃额两目上陈头大尾小口方背青黑无鳞多涎
防防似鮎而小边有刺能螫人其声防防本草名黄防至能醒酒【防音于方切】
按防防四明谓之防防有三刺一生背上二生两腮其刺取以发痘如神一说鮎亦产鳗盖乳子三分之二为鮎鱼其一鳗也
海防防鱼【泥防　□鱼田□】
海防最巨能吞舟日中闪鬐鬛若簸朱旗
按海防喷沫飞洒成雨其来也移若山岳乍出乍没舟人相值必鸣金鼓以怖之布米以厌之防攸然而逝否则鲜不罹害间有毙沙上者土人梯而脔之刳其脂为油艌船甚佳
防似鱓而短首尖而锐色黄无鳞以涎自染难握按防好与鱼为牝牡制字从鱼从酋薧鮝乃佳
泥防产水田中大如指夏月最多
鳅鱼似防小大错生吐涎最多【补疏】
田□似鳅而大鲜食味腥薧干味美【补疏】
比目鲽鯋
比目状如牛脾鳞细紫黑色一眼须两鱼相合乃行按比目闽广谓之鞋底鱼南粤谓之板鱼又谓之箬叶
鲽鯋形扁而薄邵武名鞋底鱼又名漯沙
按漯音挞鱼在江中行漯漯也左目明右目晦昧今闽广以此鱼名比目盖比目只一目必两鱼相合乃行而此鱼独行殊非比目也四明谓之江箬以形如箬故名又谓之箬漯以其行漯漯故名
过腊
过腊头类鲫身类鳜又类鲢鱼肉微红味美尾端有肉口中有牙如锯好食蚶蚌以腊来春去故名过腊按过腊四明谓之铜盆又名郭砖四时有之好入人家田中食蚶蚌入口殻辄碎亦犹鳬食螺鸡食蜈蚣气之制也

[book_title]闽中海错疏卷中
明　屠本畯　撰
鳞部下
乌鲗柔鱼【墨斗猴染】
乌鲗一名墨鱼大者名花枝形如鞋囊肉白皮斑无鳞八足前有二须极长集足在口縁喙在腹腹中血及胆正黒背上有骨洁白厚三四分形如布梭轻虚如通草可刻镂以指剔之如粉名海鳔鮹医家取以入药古称是海若白事小吏一名河伯从事
按鲗遇风波即以二带捉石浮身水上见人及大鱼辄吐墨方数尺以混其身人反以是得之其墨能巳心痛小鱼虾过其前辄吐墨涎致之性嗜乌每暴水上乌见以为死便往啄之乃卷而食之月令九月寒乌入水化为乌鲗【唐韵所载】罗硕云此鱼乃乌所化盖水乌之似鶂者今其口足并目尚存形似且以背上之骨验之晒干者闽浙谓之明府
柔似乌鲗而长色紫一名锁管
按柔有骨如三层纸厚白而差纫云无骨非也但鲗作腥柔不作腥而味佳
墨斗似锁管而小亦能吐墨【补疏】
猴染比墨斗稍大比锁管稍小【补疏】
马鲛【嘉酥鱼】　鰛
马鲛青斑色无鳞有齿又名章鮌连江志谓之章胡按闽志称鲳鱼肉理细嫰而甘马鲛肉稍澁气腥而不及鲳此说非也盖鲳细口扁身而团无鳞无肠马鲛锐口圎身而长无鳞有肠
嘉酥鱼海中鱼之极大者重千斤琉球人以其脊为酥贩鬻闽中【补疏】
鰛似马鲛而小有鳞大者仅三四寸
詶鯯黄雀青鲛
詶鯯板身多鲠而肥美尔雅谓之当魬
黄雀似鯯而小冬月最盛
青鲛类黄雀而不甚大
带鱼【带栁】
带身薄而长其形如带锐口尖尾只一脊骨而无鲠无鳞入夜烂然有光大者长五六尺
带栁带之小者也味差不及带
按带冬月最盛一钓则羣带衔尾而升故市者独多或言带无尾者非也盖为羣带相衔而尾脱也
鱆鱼石拒章举【涂婆】
鱆腹圎口在腹下多足足长环聚口傍紫色足上皆有圎文凸起腹内有黄褐色质如卵黄有黒如乌鲗墨有白粒如大麦味皆美明州谓之望潮
按鱆有腹无头而俗以腹为头非也有名同而质异者广南有蠏亦名望潮他日广浙相传慎勿以此物即彼物也
石拒似鱆而极大居石穴中人或取之能以足粘石拒人
章举红举也似石拒而大
涂婆章举也似石拒而足短
按明州所产章举大有至五六斤者与鱆鱼性俱寒不可多食能发宿疾
防
防鲑也一名胡夷一名鯸鲐一名河豚状如科斗腹下白背上青有黄文眼能开闭头无腮腹无胆触物辄嗔腹张如鞫浮于水上味至美然有毒能杀人
按防无腮无胆故肝最毒肝血及子入口烂舌入腹烂肠以其味美吴浙喜食之今烹者必覆盖防宻忌炱煤落其中杂以荻芽或橄榄煮之方可食予在两淮食河豚而卒取其子去制以市人皮肚洁白俗名西施乳
水母
水母一名鮀一名鲊海中浮沤所结也色正白蒙蒙如沫又如凝血纵广数尺有知识无腹脏无头目处所不知避人随其东西以虾为目无虾则浮沉不常虾凭之其泛水如飞虾见人惊去鮀亦随之而没潮退虾弃之于陆故为人所获○本草谓水母为樗蒲鱼北户录谓水母为蚱一名石镜南人治而食之性热偏疗河鱼疾也【补疏】
按物类相感志云水母大者如牀小者如斗明州谓之虾鲊其红者名海蜇其白者名白皮子皮切作缕名水母线岭表异录云淡紫色大者如覆帽小者如碗腹下有物如悬絮
魟鱼【□魟　水盖斑车　黄貂】
黒魟形如团扇口在腹下无鳞软骨紫黒色尾长于身能螫人○此鱼头圎秃如燕身圆褊如簸尾圎长如牛尾其尾极毒能螫人有中之者日夜号呼不止以其首似燕名燕魟鱼以其尾似牛尾故又名牛尾鱼其味美在肝俗呼鲯鱼【补疏】
□魟背厚尾长有大者二三百斤
水盖背差薄于刳之多水
斑车背上有斑肉粗而味腴大者三四百斤其腹中有肚味更佳
黄貂似燕而嘴尖土人薧以为鮝伪作燕
按魟其种不一而骨肉同诸魟以黄貂为第一
弹涂白颊涂虱
弹涂大如拇指须鬛青斑色生泥穴中夜则骈首朝北一名跳鱼海物异名记云登物捷若猴然故名泥猴白颊似跳鱼而颊白
涂虱生于泥中如虱故名一呼涂虱有刺弹人一名弹瑟田塍潭底往往有之一名田瑟
防鱼白鳔
防长七八寸骨柔无鳞类钱之半有五色文
白鳔形圆薄类钱一名金钱鳔
丁斑鲂鲆溪斑重唇叠甲
丁斑大如指长二三寸身有花文红绿相间尾鲜红有黄防善鬬人家盆中畜之一名鬬鱼养成半载尾上起鬐长寸许
鲂鲆大如拇指有五色
溪斑黄质黒斑身圆鳞细大者长五六寸
重唇头大尾小无鳞长三寸许生石穴中
叠甲身圎长四五寸鳞有两重无味
银鱼麫条【浆鱼】　白沫
银鱼口尖身锐莹白如银条
麫条似银鱼而极大一名白饭鱼
浆似麫条而嘴小
白沫梅雨时海水凝沫而成形雪色无骨其大如筯薧之味厚名丁香鲄
鰔鱼钱串
鰔状似鯈其喙如针
钱串身长而小嘴长五六寸青色亦名青针
海燕飞鱼
海燕形如飞燕有肉翅能奋飞海上
飞鱼头大尾小有肉翅一跃十余丈
白鱼黄鱼鰦竹鱼大面
白鱼板身色白头昂多细鲠大者六七尺生江中黄鱼身扁薄而多鲠色黄
鰦头微而小扁
竹鱼身甚薄
大面板身濶二三寸尾无鳞
镜鱼圆眼
镜鱼眼圆如镜水上翻转如车亦名翻车鱼
圆眼口尖眼圎而赤
黄彡黄□耍鱼金鲐寸金
黄彡鳞细黄赤色
黄□鬛黄色
耍鱼厥状纎细名黄丝耍
金鲐尾脊有细鳞金色
寸金长寸许黄色出宁徳县七都
火鱼绯鱼
火鱼随潮蔽江结阵而来故名
按兴化志不载鱼形色但云结阵而来则火字当作伙
绯鱼色如绯○宋志云绯鱼色如绯今海上有一种红桃鱼全绯又一种新妇鱼近绯二者不知何指【补疏】白刀□鱱白泽
白刀白鳞形似刀生江河间
□身长鳞白
鱱大者长五六寸白质黒章味美少鲠
白泽海物异名记云羣生随波潮缩在泽
鲭鳀鳙鯶
鲭鳀背青身长一名青鱼
鳙雌生卵雄吞之成鱼青色无鳞一名松鱼
鯶色微黒一名鲲
枫叶琵琶鹿角
枫叶海物异名记云海树霜叶风飘浪翻腐若萤化厥质为鱼
琵琶身扁状似琵琶无鳞生南越者长二丈述异记云海鱼千嵗为剑鱼
鹿角海物异名记曰芒角持戴在鼻小者腌为鲊味佳大者长五六寸其皮可以角错
抱石石伏
抱石出于山溪背偃而腹平大如指常贴于石上土人取以为腊
石伏伏于溪下
□鱼土蟀
□无皮鳞岭南呼为绵鱼
土蟀形如蚯蚓
蛊鲐　鯏　骰鱼
蛊鲐尾有腥多穴于田塍或泥岸中
鯏一名蚶鱼味不佳
骰细如米粒可鲊长乐所产春月最多即鱼苗之大者土人名舜思鱼
防鱼鬬潮
防鱼海产其类甚众皆可食
鬬潮乗波雾集
虾【虾魁　虾姑　白虾　草虾　梅虾芦虾稻虾　对虾　赤尾　涂苗　金钩子　海蜈蚣】
虾魁岭表异录云前两脚大如人指长尺余上有芒刺铦硬手不可触脑殻微有错身弯环亦长尺余熟之鲜红色一名虾杯俗呼龙虾
按闽部疏云海味重于天下者称西施舌江珧柱泉漳间皆有之而苦不称美其他鳞介殊状异态多不可名而最竒者龙虾置盘中犹蠕动长可一尺许其须四缭长半其身目睛凸出上隠起二角负介昂藏体似小龙尾后吐红子色夺榴花真竒种也
虾姑形如蜈蚣能食诸虾
白虾生江浦中郡城南有白虾浦
草虾头大身促前两足大而长生池泽中
梅虾梅雨时出洲渚间
芦虾是芦苇所变味甘美鲊之尤妙国初曽进贡稻虾是稻花所变
对虾土人腊之两两对挿以寄逺
赤尾虾之小者即天津之卤虾
涂苗海物异名记谓之酱虾细如针芒海滨人醎以为酱不及南通州出长乐港尾者佳梅花所者不中金钩子小于赤尾晒干淡者佳
海蜈蚣状类虾姑产兴化海中土人取之切以为脍食【补疏】
按虾其种不一而肉味同诸虾以虾魁为第一此外又有凉虾等不能尽录
鲮鲤
鲮鲤一名穿山甲似鲤而有四足鳞甲坚厚常吐舌出涎须蝼蚁满其上乃卷而食之
虾蟆蟾蜍大约雨蛤石鳞
虾蟆大如拇指微黄腹白生草泽间其鸣吚呷
蟾蜍皮皱色黑头腹大而脚细好伏墙阴下
大约青背黄脊一路微黒腹平而色黄褐嘴尖当项两傍有白圈
雨蛤一名雨形如虾蟆大如小拇指天将雨则鸣按自虾蟆至石鳞凡五种皆陆产而蟾蜍絶夀有至千嵗者五月五日得之谓之辟兵古称月中有蟾蜍也石鳞神物闽人珍以为上品故别论
石鳞生髙山深涧中皮斑肉白味美昼伏窦中夜居山头石顶最髙处捕者不可预相告语宻以黄厯首一叶纳诸灶中即抱松明措火而去縁崖扱石以火照之见火辄醉不动十不脱一闽人饮馔以此为佳品俗名石□鱼又曰谷冻
按石鳞似水鸡而巨肉嫩骨粗而脆水鸡似石鳞而小肉粗骨细而软望火投明此类性之常也而云见火辄醉不动非也往予闻闽人言石鳞灵物人往捕执炬出门禁毋相告至彼可获否则俱匿矣炬至鳞羣坐石上观火不动以是尽得之何独灵于闻声而昧于观火耶
水鸡尖嘴蛤青约青魻黄魻
水鸡似石鳞而小色黄皮皱头大嘴短其鸣甚壮如在瓮中
尖嘴蛤背黄脊一路微黒腹大声微白色似水鸡而小青约身青嘴尖脊一路微黑腹细而白
青魻一名蛙
黄魻类水鸡
按自水鸡至黄魻凡五种皆水产而水鸡可食味不及石鳞黄魻可食味不及水鸡闽人惟食石鳞水鸡而黄魻等种则皆不食之也

[book_title]闽中海错疏卷下
明　屠本畯　撰
介部

外骨内肉肠属于首广肩背微坼如皱其文应八卦脇肋有文应二十四气无雄与蛇为牝牡卵生不咽粟善藏乆能行气水陆皆有
按与蛇合故曰武罗硕曰灵龟文五色似玉似金背阴向阳上隆象天下平象地槃衍象山四趾转运应四时文着象二十八宿蛇头龙翅左精象日右精象月千嵗之化下气上通能知存亡吉凶之变千年之游于苓叶之上苓今甘草也叶圎小而有刺言乆而神灵能变形大小也今人见小以为千嵗非也逸礼云三千嵗游于卷荷之上化书曰牝牡之道相顾神交也鹤鹤相唳气交也言虽与蛇合亦与神交崔豹古今注曰一名黑衣督邮
鼈
鼈一名团鱼一名脚鱼卵生形圎穹脊连脇四周有帬外肉内骨而以眼听行蹒跚以蛇为雄颈中有软骨与鼈相似名曰丑食时当剔去之不可与苋同食
按鼈随日光所转朝首东向夕首西向鼈之所在上有浮沫谓之鼈津捕者以是得之与皆隔津望卵而生故曰思鼈望养鱼经曰鱼满三百六十则蛟龙将鱼飞去纳鼈则不复去故曰神守
蠏【毛蠏　金钱蠏　石盐　蟛螃蜞　虎狮桀歩】　海蟳【金蟳虎蟳芦禽涂蜥】　蠘　千人擘
蠏八跪二螯坚殻其行郭索八足折而容俯故谓之跪两螯倨而容仰故谓之螯制字从解以随潮解甲也殻上多作十二防深胭脂色亦犹鲤之三十六鳞月盛腹中肉虚月衰腹中肉满脐尖者牡团者牝
毛蠏青黒色螯足皆有毛
金钱蠏形如大钱中黄最饱酒之味佳【补疏】
石盐状如蟛蜞而长不及寸广仅半之土人治以荐酒殻坚味咸寒医家取以治目眚
蟛似石蠏而小微黄色左螯大而无毛其行斜傍螃蜞似蟛而大右螯小而赤生沟渠中
虎狮形似虎头有红赤斑防螫扁与爪皆有毛
桀步一名拥剑横行螯大小不一以大者鬬小者食一名执火以其螯赤也一名掲哺子
海蟳蝤蛑也长尺余殻圆色青两螯至强能与虎鬬金蟳色黄
虎蟳文有虎斑
芦禽形似蟛生海畔【补疏】
涂俗呼涂蜞产长乐【补疏】
按闽部疏云蠏之别种曰蝤蛑吾地名黄甲此名海蟳特多此种而蠏乃为异状不中食此又一种非真蠏也独兴化数里河中有蠏形味似吴中而土人不之重岂日厌海错不能别味耶
蠘似蠏而大殻两傍尖出而多黄螯有棱锯利截物如剪故曰蠘折其螯随复更生故曰龙易骨蛇易皮鹿麋易角蠏易螯二三月应候而至膏满殻子满脐过是则味不及矣
千人擘状如虾姑殻坚硬人尽力擘之不开海物异名记云千人擘聚刺犷殻擘不能开酉阳杂俎谓之千人揑
蚶【珠蚶丝蚶】
蚶殻厚有棱状如屋上瓦垅肉紫色大或专车殻可为器
珠蚶蚶之极细者形如莲子而扁
按四明蚶有二种一种人家水田中种而生者一种海涂中不种而生者曰野蚶殻缁色而大肉纫医书取殻入药名瓦垅子
丝蚶殻上有文如丝色微黑比珠蚶稍大产长乐县蛤蜊【赤蛤　海红　螂□　蜞螂　沙蛤　红栗文蛤　海蛤　沙虱　红绿　土铫　白蛤
车螯螯白】
蛤蜊殻白厚而圎肉如车螯○蛤蜊止消渇开胃气解酒毒以萝卜煮之其柱易脱【补疏】
赤蛤殻上有花文赤色
海红形类赤蛤而大
螂□形似蛤蜊而白合口处色黑俗呼为懒绩麻蜞螂似蛤蜊
沙蛤土匙也产吴航似蛤蜊而长大有舌白色名西施舌味佳
按闽部疏云海错出东四郡者以西施舌为第一蛎房次之西施舌本名车蛤以美见嗜出长乐澚中
红栗似蛤而小色白而微红
文蛤殻有文理唐时尝充土贡有名【补疏】
海蛤其殻乆为风涛所洗自然圎净【补疏】
沙虱似螂□而殻差薄
红绿似蛤而小味美
土铫一名沙屑殻薄而绿色有尾而白色味佳
白蛤一名空豸泉人呼为江大似蛤而小殻薄色白又名泥星
按蛤其种不一而味皆同南海志云蛤一月生一晕南越志云凡蛤之属开口闻雷鸣则不复闭
车螯陈藏器云大蛤也殻有花文肉白色大者如碟小者如拳
螯白车螯之最小者也
按闽部防云陶方伯尝言闽中海错蚶不四明蛤不扬州蠏不三吴余大以为然蚶大而不种故不佳蛤乃车螯非蛤蜊也
蛎房草鞋蛎【黄蛎】
蛎房一名牡蛎出海岛丽石而生其殻磈礧相粘如房岭表异録谓之蚝山地无石灰者烧蛎殻为之
草鞋蛎生海中大如杯渔者以绳系腰入水取之黄蛎五六月有之大于蛎房数倍味虽不如蛎房而汁亦适口但牡蛎可为酱此不堪腌耳【补疏】
殻菜【沙箭　乌□乌投】江珧柱
殻菜一名淡菜一名海夫人生海石上以苔为根殻长而坚硬紫色味最珍生四明者肉大而肥闽中者肉瘦其干者闽人呼曰干四明呼为干肉○殻菜形似珠母一头尖中衔少毛号东海夫人本草云形虽不典而甚益人【补疏】
沙箭淡菜之小者
乌□似淡菜而极小中无毛
鸟投味甘似乌□而殻坚中有毛
按殻菜生四明者殻黒而厚形如斧头形丑而味美本草云海中有物其形如牝红者补血白者补肾今闽中取以煮汤治痢疾
江珧柱一名马甲柱海物异名记云厥甲美如瑶玉肉柱肤寸名江珧柱
按江珧殻色如淡菜上锐下平大者长尺许肉白而纫柱圎而脆沙蛤之美在舌江珧之美在柱四明奉化县者佳
蜯　蛤青　蚬【翠翠】
蜯蛣也肉如蛤蜊殻厚而长腹中有蠏子如榆荚合体共生时出取食复入殻中一名璅蛣生于曲岸中故曰蛣
蛤青似蜯而殻薄青色
蚬似蜯而小色黄殻薄○俗谓之蟟有黄蟟土蟟之别大江者可食他小浦中有之有土气不堪用【补疏】
翠翠似蜯而殻翠
海月石华石帆沙筯
海月形圎如月亦谓之蛎镜土人多磨蛎其殻使之通明鳞次以盖天窓本草云水沫所化煮时犹化为水岭南谓之海镜又曰明瓦
按海月岭表异録云广人呼为膏叶两片合以成形殻圎中甚莹滑白照如云母光内有小肉如蜯蛤腹中有蠏子甚小头黄而螯足具备海镜饥则蠏出拾食蠏饱腹满海镜亦饱或近之以火则蠏子走出离肠腹立毙或生剖之有蠏子活在腹中逡巡亦毙
石华附石而生方言谓之石雹肉如蛎房殻如牡蛎而大可饰户牖天窓
按谢灵运诗云挂席拾海月扬帆采石华其味与海月俱同蛎房
石帆紫黒色枝柯相动连带不絶生海上石穴中沙筯长尺余其状如簮故又名涂钗岭表异録云生海岸沙中春时吐苗其心苦骨白而劲可为酒筹
泥笋【沙蚕土钻】
泥笋其形如笋而小生江中形丑味甘一名土笋沙蚕似土笋而长
土钻似沙蚕而长
脚防老蜯牙石磷
脚一名石生石上如人指甲连支带肉一名仙人掌一名佛手蚶春夏生苗如海藻亦有花生四明者肥美
按石生海中石上如蛎房之附石也形如脚故名近甲处有软爪黑色肉白味佳秋生冬盛来年正月得春雨软爪开花如丝散在甲外郭璞江赋所称石应节而扬葩是也
防生海中附石殻如蹄殻在上肉在下大者如雀卵老蜯牙似防而味厚一名牛蹄以形似之
石磷形如箬笠殻在上肉在下
石决明海胆石榼寄生
石决明附石而生惟一殻无对大者如手小者如两三指旁有十数孔一说即鳆鱼本草圗经云鳆鱼别是一种与决明相近○石决明俗名将军帽温州与登州海中俱有之即名鳆鱼温人腌用登人淡晒干串入京餽遗【补疏】
按闽部防云蛎房虽介属附石乃生得潮而活凡海濵无石山溪无潮处皆不生余过莆迎仙寨桥时潮方落儿童羣下皆就石间剔取肉去殻连石不可动或留之仍能生其生半与石俱情在有无之间殆非蛤蜊比也后汉书鳆鱼注云鳆无鳞有殻一面附石细孔杂杂或七或九即以状蛎房何所不可南蛎北鳆是故造化介生别搆
海胆殻圎如盂外结宻刺内有膏黄色土人以为酱按海胆四明谓之海绩筐海濵人取殻磨粉合米酱中其膏入盐按酒亦名曰酱
石榼形圆色黄肉紫有刺人触之则刺动摇
寄生海上枯蠃殻存者寄生其中负殻而走形如蠏四足两螯大如榆荚其味若虾得之者不烦剔取曳之即出以肉不附也炒食味亦脆美
蛏【竹蛏玉筯蛏】
蛏生海泥中大如指长三寸许肉白殻薄两头稍开竹蛏似蛏而长大殻厚
玉筯蛏似蛏而小三月麦熟时最盛以其形如麦稿又名麦稿蛏
鲎
鲎形圎如熨斗如便面如恵文冠广尺许有刺头如蜣螂而骨眼眼在背上背青黒色而穹其血蔚蓝熟之纯白而肉甚甘美当脊一行两旁亦刺殻覆身上腹下十二足长五六寸环口而生尾锐而长触之能刺断而置地其行郭索雌尝负雄捕得其雄雌亦就毙雄少肉雌多子子如绿豆大而黄色布满骨骼中东浙闽广人重之以为鲊谓之鲎子酱殻可屈为杓轑釜辄尽尾可为如意○鲎口足皆在覆斗之下海中毎雌负雄渔必双得之以竹编为一甲鬻焉本草云牝牡相随牝者背上有目牡者无目牡得牝始行牝去牡死其尾烧烟可辟蚊蚋韩退之诗鲎实如恵文骨眼相附行【补疏】
按便面古扇妇人取以障面者恵文秦汉以来武冠侍中中常侍则加金珰貂蝉之饰谓之赵恵文冠盖状鲎形也鲎产子时先往石边周身擦之罅裂而生雌尝负雄故获必得双其相负乗也虽风涛终不解谓之鲎媚过海辄相负于背髙尺余乗风游行如帆谓之鲎帆其众如防栰谓之鲎防其善候风故音如候也埤雅云鲎性畏蚊蚊小螫之辄毙未知其故又暴之日往往无恙隙光射之即死岭表异录云雄小雌大置之水中雄者浮雌者沈
螺【香螺　钿螺　紫背鹦鹉　泥螺　米螺】
香螺大如瓯长数寸其揜杂众香烧之使益芳独烧则臭诸螺之中此螺味最厚本草谓之甲香
钿螺光彩如钿可饰镜背
紫背紫色有斑防俗谓之砑螺
鹦鹉螺状如鹦鹉堪作酒杯
泥螺一名土铁一名麦螺一名梅螺殻似螺而薄肉如蜗牛而短多涎有膏
按泥螺产四明鄞县南田者为第一春三月初生极细如米殻软味美至四月初旬稍大至五月内大脂膏满腹以梅雨中取之为梅螺可乆藏酒浸一两宿膏溢殻外莹若水晶秋月取者肉硬膏少味不及春闽中者肉礧磈无脂膏不中食
米螺小粒似米肉可食
螺【田螺　溪螺　黄螺　红螺　蓼螺　梭尾马蹄　指甲　江桡　鸲鹆　花螺　竹螺油螺　醋螺莎螺】
田螺似黄螺而差小生水田中
溪螺似田螺差小而长
黄螺殻硬色黄味美其黑而微刺者尤佳
红螺肉可为酱
蓼螺大如拇指有刺味辛如蓼
梭尾殻细而长文如雕镂味佳
马蹄形似故名
指甲以形似名之
江桡指甲之大者
鸲鹆螺殻小而厚黒色土人端午用之
花螺圎而扁殻有斑防味胜黄螺
竹螺殻文麄而尾脆味清香
油螺形如花螺殻柔盐之味美产兴化【补疏】
醋螺出洪塘江去殻腌其肉味佳【补疏】
莎螺形如竹螺味微苦尾极脆【补疏】
按螺其种不一而肉多同惟殻异此外若石螺螺蛳种种不能悉録
龙虱
龙虱似螥蜋而小黒色两翅六足秋月暴风起从海上飞来落水田或池塘海滨人捞取油盐制藏珍之按龙虱类水虫但龙虱来自海外水虫出自水中故以为异闽人言是龙身上虱或然耳外省人罕食

[book_title]闽中海错疏附録
按非地所产而有者咸附録之征异品也后有见闻冀当联络屠本畯记
出广南亦名緑菜
按海粉闽志云有物类墨鱼者吐涎而成予往时闻闽人説即海参吐出丝也色有青黄不同者以海参食海中青藻故吐丝青食黄藻故吐丝黄闽中乡先生陈大防文堂公云向时在广南亲见此物如竹蛏而殻薄以足裹鞋揣之则吐丝丝尽而此物空洞只存殻矣二説不同要之目睹者为真其味甚清可降痰火
出广南
按燕窝相传冬月燕子衔小鱼入海岛洞中垒窝明嵗春初燕弃窝去人往取之一説燕于冬月先衔鸟毛绸缪洞中次衔鱼筑室泥封户牖伏气于中气结而成明春飞去人以是得之圆如椰子须刀去毛劈片水洗净可用闽部疏云燕窝菜竟不辨是何物漳海边已有之葢海燕所筑衔之飞渡海中翮力倦则掷置海面浮之若杯身坐其中久之复衔以飞多为海风吹泊山澳海人得之以货大奇大奇海语载海鷰大如鸠春回巢于古岩危壁茸垒乃白海菜也岛夷伺其秋去以脩竿执取而鬻之谓之海鷰窝随舶至广贵家宴品珍之其价翔矣畯据三説不同海语所载为近通待彼都近海人质之而后信也

[book_title]闽中海错疏跋
鹾丞本畯将入闽分陜使者曰状海错来吾征闽越而通之丞入闽疏鳞介二百有奇以复且詶客问分陜使者今太常卿余公君房也丙申嵗嵩溪三层阁上题
[book_chapter]标点本

[book_title]卷上
〔鹺大夫曰：鱗介之品，山海錯雜，先王以是任土作貢，貿遷有無，乃立冬官川衡，掌巡川澤之禁令而平其守，辨其品物腥臊珍異，以為祭祀燕享，奠其庶饈胾臘燔炙，以為鼎俎饋遺，所由來遠矣。畯，鹺丞也，何預海錯，第漢唐司農府隸於冬官，山澤之禁，亦所當領。作海錯疏。〕
○鱗部上
△鯉　黃尾　大姑（金鯉）　鱧
鯉，鯉也，當脅正中一行，自首至尾，無小大皆三十六鱗，鱗上皆有黑點文。
〔按：鯉能變化，飛越山海死不反，白魚之健而神者也。龍，陽也，具九九八十一鱗。鯉，陰也，備六六三十六數。魚躍龍門，過而為龍，惟鯉或然，是以仙人騎龍，亦或騎鯉。〕
黃尾，似鯉而尾微黃，食之微有土氣。
大姑，似鯉而差小，大鱗，有脊骨，無細鯁。冬月子肥味美，生湖塘間，四明謂之密姑。金鯉，色紅黃，大姑生子，為日所曬而成。
鱧，文魚也。一名烏鯉，圓長而斑，首有七點作北斗象。肉美膽甘，無鱗，夜則昂首北向，嶺南謂之元鱧。
〔鯉魚《毛詩》注：「鮦也，細鱗有黑花紋。」《本草》注云：「蠣蛇所變，然亦有相生者，諸魚中唯此魚膽甘可食。」〕（補疏）
按：鱧夜仰首北向，有自然之禮，製字從禮，惟膽甘；製字以醴，惟肉美。古人所重，惟首戴鬥象，道家指以為厭，蓋天厭雁；地厭犬；水厭鱧，皆禁而不食。夫鱧胎生，還復自食其鯢。梟食父；獍食母；鱧便食子。凡鱧一尾入人家池塘，食小魚殆盡，人每惡而逐之。〕
△鯽（金鯽）　烏魚（金箍）　棘鬛（赤鬃、方頭、烏頰）
鯽，鮒也，似鯉，體促腹大，脊隆肉厚，色白而微黑。
〔按：《酉陽雜俎》云：「東南海中鯽魚，長八尺，食之宜暑而避風。潯陽青林湖中大者亦二尺，食之可止寒熱。」羅願云：「此魚好旅行，吹沫如星，以其相即也，謂之鯽；以其相附也，謂之鮒。」〕
金鯽，能變幻，可畜盆中供玩，閩人呼為盆魚。烏魚，似鯽而大，尾鬛俱黑，力能跋扈。金箍魚，三尾，色如朱砂，盆魚中品之佳者。（補疏）
棘鬛，似鯽而大，其鬛如棘，色紅紫。《嶺表異錄》名「吉鬛」，泉州謂之鬐鬛，又名奇鬛。赤鬃，似棘鬛而大，鱗鬛者皆紅色。
〔《宋志》云：棘鬛與赤鬃味豐在首，首味豐在眼，蔥酒蒸之為珍味。十月此魚得時，正月以後，則味拗不可食。〕（補疏）方頭，似棘鬛而頭方，味美。
〔《通志》云：方頭似棘鬛而頭方，或云方當作芳，言其頭為味芳香也。
烏頰，形與奇鬛相似，二魚俱於隆冬大寒時取之，然奇鬛之味在首。
△魴　鯧
魴，青鯿也，板身銳口，縮項穹脊，博腹細鱗，色青白而味美，不減槎頭。一名貼沙，又名鯿魚。
〔按：魚貼沙而行，魚之弱者也。漢水中常以槎斷水，用禁人捕，謂之槎頭。〕
鯧，似鯿，腦上凸起連背而圓，身肉白而甚厚，尾如燕子，隻一脊骨而無他鯁。
△鯊（虎鯊、鋸鯊、狗鯊、烏頭、胡鯊、鮫鯊、劍鯊、烏鬐、出入、時鯊、帽鯊、黃鯊）
虎鯊，頭目凹而身有虎文。鋸鯊，上唇長三四尺，兩傍有齒如鋸。
狗鯊，頭如狗。
烏頭，頰尾黑，背大。有百餘斤者，淺在海沙不能去，人割其肉，潮至復去。其皮用湯泡淨，沙縷作膾，鬐鬛泡去外皮存係，亦用作膾，色晶瑩若銀絲。
胡鯊，青色，背上有沙，大者長丈餘，小者長三五尺，鼻如鋸，皮可縷為膾，[1234]以為脩，可充物，亦名鋸鯊。鮫鯊，似蛟而鼻長，皮可飾劍靶，俗呼錦瑽。
劍鯊，尾長似劍，[1234]鯗味佳。烏鬐，頰尾皆黑。出入鯊，初生隨母浮遊，遇警從母口中入腹，須臾復出。時鯊，有肉無腹，大者刳其肉烹之，多油，可啖亦可燃。
帽鯊，鰓兩邊有皮，如戴帽然，又名雙髻鯊，頭如木柺，又名雙髻魟。黃鯊，好食百魚，大者五六百斤。
〔按：鯊之種類不一，皮肉皆同，惟頭稍異。此外又有青鯊、淡鯊、夾鯊，而吹鯊別是一種，故列在下文。辟類鯊，故附。△吹鯊　辟
吹鯊，大如指，狹圓而長，身有黑點，常張口吹沙。
〔按：吹鯊，小魚也，味甚美，故魚麗之詩稱焉。羅願曰：非特吹沙，亦止食沙，大者不過二斤。江南小溪中每春鯊至甚多，土人珍之，夏則隨水而下。自是以後，時亦有之，然罕至矣。來春復舉，大抵正月輒至。魚之最先者，次則鯉至，次則鱖至，桃花水至而鱖肥，則三月矣。此魚生流水中，非畜於人。
辟，背有肉二斤，乾之名金絲鯗，形俱類鯊魚翅。
△鱂（鯧、鬥底鯧、黃臘樟）
鱂，板身，口小項縮，肥腴而少鯁。鯧，鱂之小者，其形匾。
鬥底鯧，鯧之小者，其形圓。黃蠟樟，亦鯧也，鱗金點而差厚。
〔按：魚以鯧名，以其性善淫，好與群魚為牝牡，故味美；有似乎娼，製字從玻
△鮆　鰵
鮆，頭長而狹，腹薄而腴，多鯁，脊如刀刃，故謂之刀鮆。
〔按：鮆，《山海經》云：「食之可以已妒，與石首。」鰵，形似鱸，口闊肉粗，腦腴骨脆，而味美。
〔按：鰵身類鱸，口類石首，大者長丈許，重百餘斤。四明諺云：「寧可棄我三畝稻，不可棄我鰵魚腦。」蓋言美在腦也。
△䰵（撥尾）　鮶草魚　鰱（紅鰱）　烏鰡（黃鰡）
䰵子，似烏魚而短，身圓口小，目赤鱗黑，一名鯔，味與鰣相似。冬深脂膏滿腹，至春漸瘦無味，一名鮐。
撥尾，䰵魚之小者，○子魚以至子月肥極，故云其子尤佳，莆田縣東北五十里迎仙橋下潭所產，極為珍味。（補疏）鮶，似錙而目大，似鯉而鱗粗，能以鬛刺水蛇，食之。
草魚，似鰡，身圓而長，以其畜於池塘，飼之以草。鰱，口小，鱗細，色白。紅鰱，似鰱而色紅。
（按：草鰱二魚，俱來自江右，土人以仲春取子於江，曰魚苗，畜於小池，稍長，入{艸犀}塘，曰{艸犀}麃，可尺許，徙之廣池，飼以草，九月乃取。
烏鰡，形似草魚，頭與口差小，而黑色，食螺。
黃鰡，鱗色黃，俱出邵武。
△鰣　鰳　鰶（江鰶）　黃炙
鰣，板身扁首，燕尾，青脊白鱗，大者長數尺，肥腴多鯁，春末有之。又一種春漲溯流而上，月長一寸，至十月盈尺者佳。
鰳，似鰣，而多鯁。
〔按：鰣、鰳其美在腴。鰣侈口圓脊多鯁，大者長三四尺，重七八斤。鰳狹口劍脊多鯁，大者長三四尺，重三四斤。鯔小口圓身少鯁，大者長五六尺，重二三十斤。《泉志》云：鰣與鰳形相似，《福志》云：鯔與鰣味相似，俱誤。
鰶，如鰣而小，鱗青色，俗呼青鯽，又名青鱗。
〔按：鰶，四明奉化縣有之，鱗脊俱青故名青鯽。冬月味甘腴，春月魚首生蟲，漸瘦不可食。
江鰶，出洪塘江，三四月方有之，味美，但小而多刺。（補疏）
黃炙，似鰳而小，多鯁細鱗，味不甚佳。
△石首（黃梅、命）
石首，鯼也，頭大尾小，無大小，腦中俱有兩小石如玉。鰾可為膠。鱗黃，璀璨可愛，一名金鱗。朱口厚肉，極清爽不作腥，閩中呼為黃瓜魚，[1234]鯗不及四明。
黃梅，石首之短小者也，頭大尾小，朱口細鱗，長五六寸，一名大頭魚，亦名小黃瓜魚。
〔按：黃魚首有二白石如棋子，醫家取以治石淋，肉能養胃，鰾能固精，奄糟食之已酒病。四明海上以四月小滿為頭水，五月端午為二水，六月初為三水，其時生者名洋生魚，其[1234]鯗也。頭水者佳，二水勝於三水，八月出者名桂花石首，臘月出者為雪亮，其鰳魚出此時者名亦如牛。《吳地志》云：「石首魚至秋化為寇鳧，今寇鳧頭中猶有石也。」
命，形如石首而差大，鱗細口紅。
△鱓（土龍、地龍）　鰻（狀鰻）　鱒　鯰（央乚）
鱓，似蛇無鱗，黃質黑章，體有涎沫，生水岸泥窟中，能雨水中上升，夜則昂首北向，一名泥猴。
〔按：鱓形既似蛇，又夏月於淺水作窟，如蛇冬蟄夏出，故亦名蛇摐。今閩中之摐，肉澀而味不及吳中。○《漢書》「鸛雀銜三鱣」。鱣即鱔字，或作摐。陶隱居謂：荇芩根所化者，又以為人發所化，今腹中有子，未必盡是化生。〕（補疏）
土龍，似鱓而小。地龍，似鱓而大，多鯁，脊中有一線血，甚腥。
鰻，似鱓而腹大，有黃色，有青色，春生者毒。產海中者相類而大，土人名慈鰻，又名鍋狗魚。○海鰻之大者百餘斤，小者二三斤，鱺鰻之大者亦有八十餘斤，肥美無比，產在咸淡水之介。（補疏）
（按：《興化志》云：「鰻肉滑；摐肉澀，鰻脊骨圓；摐脊骨方。」《埤雅》云：「焚鰻骨可辟蠹魚，有雌無雄，以影漫鱧而生子。」趙辟公雜說曰：凡以咶抱者，鵂<留鳥>鸛雀也，以影抱者龜鱉黿也。有鰻鱺者，以影漫於鱧魚，則其子皆附鱧之鬐鬛而生，故謂之鰻鱺也。鰻鱺善攻碕岸，便輒圮。
狀鰻，生江水中，頭似鰻而身似珝，味美多油，中惟脊骨，旁無他刺。（補疏）鱒，似鰻，目中赤色一道，橫貫瞳。食螺蚌，好獨行。
（按：鱒好獨行，製字從尊，鱒讀如蹲。《詩》九{或}之魚，鱒魴以魚美而稱之。亦有二三尾同行者。）
鯰，一名鯷鰋，額兩目上陳，頭大尾小，口方，背青黑，無鱗，多涎。
央乚，似鯰而小，邊有刺，能螫人，其聲鋋枿，《本草》名黃顙，至能醒酒。（央音於方切）
（按：央乚，四明謂之央，顙有三刺，一生背上，二生兩腮，其刺取發痘如神。一說鯰亦產鰻，蓋乳子三分之二為鯰魚，其一鰻也。）△海（泥　鰍魚　田耨）
海，最巨，能吞舟，日中閃鬐鬛，若簸朱旗。
（按：海噴沫，飛灑成雨，其來也移若山嶽。乍出乍沒，舟人相值，必鳴金鼓以怖之，布米以厭之，攸然而逝，否則鮮不罹害。間有斃沙上者，土人梯而臠之，刳其脂為油，念船甚佳。）
，似鱓而短，首尖而銳，色黃無鱗，以涎自染難渥。按：好與魚為牝牡，製字從魚從酋，[1234]鯗乃佳。泥，產水田中，大如指，夏月最多。
鰍魚，似棨，小大錯生，吐涎最多。（補疏）
田耨，似鰍而大，鮮食腥，[1234]鯗味美。（補疏）
△比目　鰈鯊
比目，狀如牛脾，鱗細，紫黑色，一眼，須兩魚相合乃行。（按：比目，閩廣謂之鞋底魚，南粵謂之板魚，又謂之箬葉。）
鰈鯊，形扁而薄，邵武名鞋底魚，又名漯沙。
（按：漯音撻，魚在江中，行漯漯也。左目明，右目晦昧，今閩廣以此魚名比目。蓋比目隻一目，必兩魚相合乃行，而此魚獨行，殊非比目也。四明謂之江箬，以形如箬故名，又謂之箬漯，以其行漯漯故名。）
△過臘
過臘，頭類鯽，身類鱖，又類鰱魚，肉微紅，味美，尾端有肉，口中有牙如鋸，好食蚶蚌。以臘來春去，故名過臘。
（按：過臘，四明謂之銅盆，又名郭磚，四時有之。好入人家田中食蚶蚌，入口殼輒碎，亦猶鳧食螺，雞食蜈蚣，氣之制也。）

[book_title]卷中
○鱗部下
△烏鰂　柔魚（墨斗、猴染）
烏鰂，一名墨魚，大者名花枝，形如鞋囊。肉白皮斑，無鱗。八足，前有二鬚極長，集足在口，緣喙在腹。腹中血及膽正黑，背上有骨潔白，厚三四分，形如布梭，輕虛如通草，可刻鏤，以指剔之如粉，名海鰾鮹。醫家取以入藥，古稱是海若白事小吏，一名河伯從事。
（按：烏鰂遇風波，捉石浮身水上，見人及大魚輒吐墨，方數尺，以混其身，人反以是得之。其墨能已心痛。小魚蝦過其前，輒吐墨涎致之。性嗜烏，每暴水上，烏見以為死，便往喙之，乃卷而食之。《月令》：九月寒，烏入水化為烏鰂（《唐韻》所載）。羅願云：「此魚乃<暴鳥>鳥所化。」蓋水鳥之似<鳥兒>者，今其口足並目尚存形似，且以背中之骨驗之。曬幹者，閩浙謂之明府。）
柔魚，似烏鰂而長，色紫，一名鎖管。
〔按：柔有骨如三層紙厚，白而差紉，雲無骨非也，但鰂作腥，柔不作腥而味佳。〕墨斗，似鎖管而小，亦能吐墨。（補疏）
猴染，比墨斗稍大，比鎖管稍小。（補疏）
△馬鮫（嘉酥魚）　鰮
馬鮫，青斑色，無鱗有齒，又名章鮌，《連江志》謂之章明。
（按：《閩志》稱鯧魚肉理細嫩而甘，馬鮫肉稍澀，氣腥而不及鯧，此說非也。蓋鯧細口扁身而圓，無鱗無腸；馬鮫銳口圓身而長，無鱗有腸。）
嘉酥魚，海中魚之極大者，重千斤，琉球人以其脊為酥，販鬻閩中。（補疏）
鰮似馬鮫而小，有鱗，大者僅三四寸。
△詶鯯　黃雀　青鮫
詶鯯，板身多鯁而肥，《爾雅》謂之當魬。
黃雀，似而小，冬月最盛。
青鮫，類黃雀而不甚大。
△帶魚（帶柳）
帶，身薄而長，其形如帶，銳口尖尾，隻一脊骨，而無鯁無鱗。入夜爛然有光，大者長五六尺。帶柳，帶之小者也，味差不及帶。
（按：帶，冬月最盛，一釣則群帶銜尾而升，故市者獨多。或言帶無尾者，非也，蓋為群帶相銜而尾脫也。）
△鱆魚　石拒　章舉（塗婆）
鱆，腹圓，口在腹下，多足，足長，環聚口旁，紫色，足上皆有圓文凸起，腹內有黃褐色質，有卵黃，有黑如烏鰂墨，有白粒如大麥，味皆美，明州謂之望潮。
（按：皞有腹無頭，而俗以腹為頭，非也。有名同而質異者，廣南有蟹，亦名望潮，他日廣浙相傳，慎勿以此物即彼物也。）
石拒，似絺而極大，居石穴中，人或取之，能以足粘石拒人。
章舉，紅舉也，似石拒而大。
塗婆，章舉也，似石拒而足短。
（按：明州所產章舉，大有至五六斤者，與鱆魚性俱寒，不可多食，能發宿疾。）
△䲅
䲅，鮭也，一名胡兒，一名鯸鮐，一名河豚，狀如科斗，腹下白，背上青，有黃文，眼能開閉，頭無腮，腹無膽，觸物輒嗔，腹張如鞠，浮於水上。味至美，然有毒，能殺人。
（按：䲅無腮無膽，故肝最毒，肝血及子入口皆爛舌，入腹爛腸。以其味美，吳浙喜食之。今烹者必覆蓋蒙密，忌炱灼落其中，雜以荻芽或橄欖煮之，方可食。予在兩淮食河豚，而隸卒取其子去，製以市人，皮肚潔白，俗呼西施乳。
△水母
水母，一名宅，一名鮓，海中浮漚所結也，色正白，濛濛如沫，又如凝血，縱廣數尺，有知識，無腹髒，無頭目、處所，不知避人，隨其東西。以蝦為目，無蝦則浮沈不常，蝦憑之，其泛水如飛，蝦見人驚去，鮓亦隨之而沒，潮退蝦棄之於陸，故為人所獲。○《本草》謂水母為樗蒲魚，《北戶錄》謂水母為鮓，一名石鏡，南人治而食之。性熱，偏療河魚疾也。（補疏）
（按：《物類相感志》云：「水母大者如床，小者如鬥，明州謂之鳷鮓，其紅者名海蜇，其白者名白皮。子皮切作縷，名水母線。《嶺表異錄》云：「淡紫色，大者如覆帽，小者如碗，腹下有物如懸絮。」）
△魟魚（黨魟、水蓋、斑車、黃貂）
黑魟，形如團扇，口在腹下，無鱗，軟骨，紫黑色，尾長於身，能螫人。○此魚頭圓禿如燕，身圓褊如簸，尾圓長如牛尾，其尾極毒，能螫人，有中之者，日夜號呼不止。以其首似燕，名燕魟魚，以其尾似牛尾，故又名牛尾魚。其味美在肝，俗呼共魚。（補疏）
黨魟，背厚尾長，有，大者重二三百斤。水蓋，背差薄於泬，刳之多水
斑車，背上有斑，肉粗而味腴，大者三四百斤，其腹中有肚，味更佳。
黃貂，似燕而嘴尖，土人薧以為鯗，偽作燕。
（按：枿，其種不一，而骨肉同，諸枿以黃貂為第一。）
△彈塗　白頰　塗虱
彈塗，大如拇指，須鬛青斑色，生泥穴中，夜則駢首朝北，一名跳魚。《海物異名記》云：「登物捷若猴然，故名猴泥。」
白頰，似跳魚而頰白。
塗虱，生於泥中如虱，故名。一呼塗虱，有刺彈人，一名彈虱，田塍潭底，往往有之，一名田瑟。
△䱠魚　白鰾
䱠，長七八寸，骨柔無鱗，類錢之半，有五色文。
白鰾，形圓薄，類錢，一名金錢鰾。
△丁斑　魴鮃　溪斑　重唇　疊甲
丁斑，大如指，長二三寸，身有花文，紅綠相間，尾鮮紅有黃點，善鬥。人家盆中畜之，一名鬥魚，養成半載，尾上起鬛長寸許。
魴鮃，大如拇指，有五色。
溪斑，黃質黑斑，身圓鱗細，大者長五六寸。
重唇，頭大尾小，無鱗，長三寸許，生石穴中。
疊甲，身圓，長四五寸，鱗有兩重，無味。
△銀魚　麵條（漿魚）　白沫
銀魚，口尖身銳，瑩白如銀條。麵條，似銀魚而極大，一名白飯魚。
漿，似麵條而嘴小。
白沫，梅雨時，海水凝沫而成形，雪色無骨，其大如箸，薧之味厚，名丁香魺。
△鰔魚　錢串
鰔，狀如紘，其喙如針。
錢串，身長而小，嘴長五六寸，青色，亦名青針。
△海燕　飛魚
海燕，形如飛燕，有肉翅，能奮飛海上。
飛魚，頭大尾小，有肉翅，一躍十餘丈。
△白魚　黃魚　鰦　竹魚　大面
白魚，板身，色白，頭昂，多細鯁，大得六七尺，生江中。
黃魚，身扁薄而多鯁，色黃。
鰦，頭微而小扁。竹魚，身甚薄。
大面，板身，闊二三寸，尾無鱗。
△鏡魚　圓眼
鏡魚，眼圓如鏡，水上翻轉如車，亦名翻車魚。
圓眼，口尖，眼圓而赤。
△黃彡　黃嗇　耍魚　金鮐　寸金====
黃彡，鱗細，黃赤色。
黃嗇，鬛黃色。
耍魚，厥狀纖細，名黃絲耍。
金鮐，尾脊有細鱗金色。
寸金，長寸許，黃色，出寧德縣七都。
△火魚　緋魚
火魚，隨潮蔽江，結陣而來，故名。
（按：《興化志》不載魚形色，但雲結陣而來，則火字當作夥。）
緋，黃色如緋，○《宋志》云：緋魚色如緋。今海上有一種紅桃魚全緋，又一種新婦魚近緋，二者不知何指。（補疏）
△白刀　曆　鱱　白澤
白刀，白鱗，形似刀，生江河間。
曆，身長，鱗白。
鱱，大者長五六寸，白質黑章，味美少鯁。
白澤，《海物異名記》云群生隨波，潮縮在澤。
△鯖鯷　鱅　完
鯖鯷，背青，身長，一名青魚。
鱅，雌生卵，雄吞之成魚。青色無鱗，一名松魚。
完，色微黑，一名鯤。
△楓葉　琵琶　鹿角
楓葉，《海物異名記》云：海樹霜葉，風飄浪翻，腐若螢化，□質為魚。
琵琶，身扁似琵琶，無鱗，生南越者，長二丈。《述異記》云：「海魚千歲為劍魚。」
鹿角，《海物異名記》曰：芒角持戴在鼻，小者奄為鮓，味佳，大者長五六寸，其皮可以角錯。
△抱石　石伏
抱石，出於山溪，背偃而腹平，大如指，常貼於石上，土人取以為臘。
石伏，伏於溪下。
△定魚　土蟀
定，無皮鱗，嶺南呼為綿魚。
土蟀，形如蚯蚓。
△蠱鮐　鯏　段魚
蠱鮐，尾有腥，多穴於田塍，或泥岸中。
鯏，一名蚶魚，味不佳。
段魚，細如米粒，可鮓，長樂所產，春月最多，即魚苗之大者，土人名舜思魚。
△䱀魚　鬬潮
䱀魚，海產，其類甚眾，皆可食。
鬬潮，乘波霧集。
△蝦（蝦魁、蝦姑、白蝦、草蝦、梅蝦、金鉤子、蘆蝦、稻蝦、對蝦、赤尾、塗苗、海蜈蚣）
蝦魁，《嶺表異錄》云：前兩腳大如人指，長尺餘，上有芒刺銛硬，手不可觸。腦殼微有錯，身灣環亦長尺餘，熟之鮮紅色，一名蝦盆，俗呼龍蝦。
（按：《閩部疏》云：海味重於天下者，稱西施舌、江珧柱，泉漳間皆有之。而苦不稱美，其它鱗介，殊狀異態，多不可名，而最奇者龍蝦。置盤中猶蠕動，長可一尺許，其須四繚，長半其身，目睛凸出，上阭起二角，負介昂藏，體似小龍，尾後吐紅子，色奪榴花，真奇種也。）
蝦姑，形如蜈蚣，能食諸蝦。白蝦，生江浦中，郡城南有白蝦浦。
草蝦，頭大身促，前兩足大而長，生池澤中。
梅蝦，梅雨時出洲渚中。
蘆蝦，是蘆葦所變，味甘美，鮓之尤妙，國初曾進貢。
稻蝦，是稻花所變。
對蝦，土人臘之，兩兩對插以寄遠。
赤蝦，蝦之小者，即天津之鹵蝦。
塗苗，《海物異名記》云：謂之醬蝦，細如針芒，海濱人以為醬，不及南通州出長樂港尾者佳，梅花所者不及。
金鉤子，小於赤尾，曬幹，淡者佳。
海蜈蚣，狀類蝦姑，產興化海中，土人取之，切以為膾食。（補疏）
（按：蝦，其種不一，而肉味同，諸蝦以蝦魁為第一，此外又有涼蝦等，不能盡錄。）
△鯪鯉
鯪鯉，一名穿山甲，似鯉而有四足，鱗甲堅厚。常吐舌出涎，須螻蟻滿其上，乃卷而食之。
△蝦蟆　蟾蜍　大約　雨蛤　石鱗
蝦蟆，大如拇指，微黃腹白。
蟾蜍，皮皺色黑，頭腹大而腳細，好伏牆下。
大約，青背黃脊，一路微黑，腹平而色黃褐，嘴尖，當項兩傍有白圈。
雨蛤，一名雨鬼，形如蝦蟆，大如小拇指，天將雨則鳴。
（按：自蝦蟆至石鱗凡五種，皆陸產，而蟾蜍絕壽，有至千歲者。五月五日得之謂之辟兵。古稱月中有蟾蜍也。石鱗，神物，閩人珍以為上品，故別論。）
石鱗，生高山深澗中，皮斑肉白味美，晝伏竇中，夜居山頭石頂最高處。捕者不可預相告語，密以黃曆首一葉納諸灶中，即抱松明措火而去，緣崖扱石，以火照之，見火輒醉不動，十不脫一。閩人飲饌以此為佳品，俗名石蠙魚，又曰谷凍。
（按：石鱗似水雞而巨，肉嫩骨粗而脆；水雞似石鱗而小，肉粗骨細而軟。望火投明，此類性之常也，而雲見火輒醉不動，非也。往予聞閩人言，石鱗靈物，人往捕，執炬出門，禁毋相告，至彼可獲，否則俱匿矣。炬至，石鱗群坐石上，觀火不動，以是盡得之，何獨靈於聞聲而昧於觀火耶？）
△水雞　尖嘴蛤　青約　青魻　黃魻
水雞，似石鱗而小，色黃皮皺，頭大嘴短，其鳴甚壯，如在甕中。
尖嘴蛤，背黃，脊一路微黑，腹大，聲微，白色，似水雞而小。
青約，身青嘴尖，一路微黑，腹細而白。
青魻，一名蛙。黃魻，類水雞。
（按：自水雞至黃魻，凡五種，皆水產。而水雞可食，味不及石鱗，黃魻可食，味不及水雞。閩人惟食石鱗、水雞，而黃魻等種則皆不食之也。）

[book_title]卷下
○介部
△龜
龜，外骨內肉，腸屬於首，廣肩，背微坼如皺，其文應八卦，脅肋有文，應二十四氣。無雄，與蛇為牝牡，卵生，不咽粟，善藏，又能行氣，水陸皆有之。
（按：龜與蛇合，故曰元武。羅願云：靈龜文五色，似玉似金，背陰向陽。上隆象天，下平象地。槃衍象山，四趾轉運應四時。文著象二十八宿，蛇頭龍翅，左精象日，右精象月，千歲之化，下氣上通，能知存亡吉凶之變。千年之龜，遊於苓葉之上。苓，今甘草也，葉圓小而有刺。言龜久而神靈，能變形大小也，今人見小龜以為千歲，非也。《逸禮》云：龜三千歲，遊於卷耳之上。《化書》曰：牝牡之道，龜龜相顧，神交也；鶴鶴相唳，氣交也。言龜雖與蛇合，亦與神交。崔豹《古今注》云：龜一名黑衣督郵。
△鱉
鱉，一名團魚，一名腳魚，卵生，形圓，穹脊連脅，四周有裙，外肉內骨，而以眼聽，行蹣跚，以蛇為雄，頸中有軟骨，與鱉相似，名曰鬼。食時當剔去之，不可與莧同食。
（按：鱉隨日光所轉，朝首東向，夕首西向。鱉之所在，上有浮沫，謂之鱉津，捕者以是得之。與龜皆隔津望卵而生，故曰「龜思鱉望」。《養魚經》曰：「魚滿三百六十，則蛟龍將魚飛去，納鱉則不復去，故曰神守。」）
△蟹（毛蟹、金錢蟹、石鹽、蟛越、螃蜞、虎獅、桀步）　海蟳（金蟳、虎蟳、蘆禽、塗折）　蠘　千人擘
蟹，八跪二螯，堅殼，其行郭索。八足而容俯，故謂之跪；兩螯倨而容仰，故謂之螯，製字從解，以隨潮解甲也。殼上多作十二點，深胭脂色，亦猶鯉之三十六鱗。月盛腹中肉虛，月衰肉滿。臍尖者牡，團者牝。
毛蟹，青黑色，螯足皆有毛。
金錢蟹，形如大錢，中最飽，酒之味佳。（補疏）
石鹽，狀如蟛蜞，而長不及寸，廣僅半之。土人治以薦酒，殼堅，味鹹寒，醫家取以治目眚。
蟛越，似石蟹而小，微黃色，左螯大而無毛，其行斜傍。
螃蜞，似蟛而大，右螯小而赤，生溝渠中。
虎獅，形似虎頭，有紅赤斑點，螯扁，與爪皆有毛。
桀步，一名擁劍，橫行，螯大小不一，以大者鬥，小者食。一名執火，以其螯赤也，一名揭哺子。海蟳，蝤蛑也，長尺餘，殼黃，色青，兩螯至強，能與虎鬥。
金蟳，色黃。
虎蟳，文有虎斑。
蘆禽，形似蟛，生海畔。（補疏）
塗折，俗呼塗蜞，產長樂。（補疏）
（按：《閩部疏》云：「蟹之別種曰蝤蛑，吾地名黃甲，此名海蟳，特多此種，而蟹乃為異狀，不中食，此又一種，非真蟹也。獨興化數里河中有蟹，形味似吳中，而土人不之重，豈日厭海錯，不能別味耶。」）
蠘，似蟹而大殼，兩傍尖出而多黃，螯有棱鋸，利截物如剪，故曰褷。折其螯隨復更生，故曰：龍易骨，蛇易皮，麋鹿易角，蟹易螯。二三月應候而至，膏滿殼，子滿臍，過是則味不及矣。
千人擘，狀如蝦姑，殼堅硬，人盡力擘之不開。《海物異名記》云：「千人擘聚刺獷殼，擘不能開。」《酉陽雜俎》謂之千人捏。
△蚶（珠蚶、絲蚶）
蚶，殼厚有棱，狀如屋上瓦攏，肉紫色，大或專車，殼可為器。
珠蚶，蚶之極細者，形如蓮子而扁。
（按：四明蚶有二種：一種人家水田中種而生者，一種海塗中不種而生者，曰野蚶，殼緇色而大，肉紉，醫書取殼入藥，名瓦壟子。）
絲蚶，殼上有文如絲，色微黑，比珠蚶稍大，產長樂縣。
△蛤蜊（赤蛤、海紅、螂光、蜞螂、沙蛤、紅栗、文蛤、海蛤、沙虱、紅綠、土銚、白蛤、車螯、螯白）
蛤蜊，殼白厚而圓，肉如車螯。○蛤蜊止消渴，開胃氣，解酒毒，以蘿蔔煮之，其柱易脫。（補疏）
赤蛤，殼上有花文赤色。海紅，形類赤蛤而大。
螂光，形似蛤蜊而白，合口處色黑，俗呼為懶績麻。
蜞螂，似蛤蜊。
沙蛤，土匙也，產吳杭，似蛤蜊而長大，有舌白色，名西施舌，味佳。
（按：閩部疏云：海錯出東四郡者，以西施舌為第一，蠣房次之，西施舌本名車蛤，以美見諡，出長樂澳中。）
紅栗，似蛤而小，色白而微紅。
文蛤，殼有文理，唐時嘗充土貢，亦名。（補疏）
海蛤，其殼久為風濤所洗，自然圓淨。（補疏）
沙虱，似螂珣而殼差薄。
紅綠，似蛤而小，味美。
土銚，一名沙屑，殼薄而綠色，有尾而白色，味佳。
白蛤，一名空豸，泉人呼為江大，似蛤而小，殼薄色白，又名泥星。
（按：蛤，其種不一而味皆同。《南海志》云：蛤一月生一暈。《南越志》云：凡蛤之屬，開口聞雷鳴則不復閉。）
車螯，陳藏器云：大蛤也，殼有花文，肉白色，大者如碟，小者如拳。
螯白，車螯之最小者也。
（按：《閩部疏》云：陶方伯嘗言閩中海錯，蚶不四明；蛤不揚州；蟹不三吳；餘大以為然。蚶大而不種，故不佳，蛤乃車螯，非蛤蜊也。）
△蠣房　草鞋蠣（黃蠣）
蠣房，一名牡蠣，出海島，麗石而生，其殼礧磈相粘，如房。《嶺表異錄》謂之蠔山。地無石灰者，燒蠣殼為之。
草鞋蠣，生海中，大如盆，漁者以繩係腰，入水取之。
黃蠣，五六月有之，大於蠣房數倍，味雖不如蠣房，而汁亦適口，但牡蠣可為醬，此不堪奄耳。（補疏）
△殼菜（沙饑烏念、烏投）　江珧柱
殼菜，一名淡菜，一名海夫人，生海石上，以苔為根，殼長而堅硬，紫色，味最珍。生四明者肉大而肥，閩中者肉瘦，其乾者閩人呼曰幹，四明呼為乾肉。○殼菜，形似珠母，一頭尖，中銜少毛，號東海夫人。《本草》雲形雖不典，而甚益人。（補疏）
沙箭，淡菜之小者。
烏，似淡菜而極小，中無毛。
烏投，味甘似烏，而殼堅，中有毛。
（按：殼菜，生四明者殼黑而厚，形如斧頭，形醜而味美。《本草》云：海中有物，其形如牝，紅者補血，白者補腎。今閩中取以煮湯治痢病。）
江珧柱，一名馬甲柱。《海物異名記》云：「厥甲美如瑤玉，肉柱膚寸，名江珧柱。」
（按：江珧殼色如淡菜，上銳下平，大者長尺許，肉白而紉，柱圓而脆。沙蛤之美在舌，江珧之美在柱，四明奉化縣者佳。）
△蚌　蛤青　蜆（翠翠）
蚌，蛣也，肉如蛤蜊，殼厚而長，腹中有蟹子，如榆莢合體共生。時出取食，復入殼中，一名瑣蛣，生於曲岸中，故名蛣。
蛤青，似蚌而殼薄，青色。
蜆，似蚌而小，色黃殼薄，俗謂之蟟，有黃蟟、土蟟之別。大江者可食，他小浦中有之，有土氣不堪用。（補疏）
翠翠，似蚌而殼翠。
△海月　石華　石帆　沙箸
海月，形圓如月，亦謂之蠣鏡，土人多磨礪其殼，使之通明，鱗次以蓋天窗。《本草》云：水沫所化，煮時猶化為水。嶺南謂之海鏡，又曰明瓦。
（按：海月，《嶺表錄異》云：廣人呼為膏葉，兩片合以成形，殼圓，中甚瑩滑，白照如雲母光，內有小肉如蚌蛤，腹中有蟹子，甚小。頭黃而螯足俱備。海鏡饑則蟹出拾食，蟹飽腹滿，海鏡亦滿。或近之以火，則蟹子走出，離腸腹立斃。或生剖之，有蟹之活在腹中，逡巡亦斃。）
石華，附石而生，《方言》謂之石雹，肉如蠣房，殼如牡蠣而大，可飾戶牖天窗。
（按：謝靈運詩云：「掛席拾海月，揚帆采石華。」其味與海月俱同蠣房。）
石帆，紫黑色，枝柯相動，連帶不絕，生海上石穴中。
沙箸，長尺餘，其狀如簪，故又名塗釵。《嶺表錄異》云：生海岸沙中，春時吐苗，其心苦，骨白而勁，可為酒籌。
△泥筍（沙蠶、土鑽）
泥筍，其形如筍而小，生江中，形醜味甘，一名土筍。
沙蠶，似土筍而長。
土鑽，似沙蠶而長。
△龜腳　戚　老蚌牙　石磷
龜腳，一名蜐，生石上，如人指甲，連枝帶肉。一名仙人掌，一名佛手蚶。春夏生苗如海藻，亦有花，生四明者肥美。
（按：石蜐生海中石上，如蠣房之附石也。形如龜腳故名。近甲處有軟爪，黑色，肉白味佳，秋生冬盛，來年正月得春雨，軟爪開花如絲，散在甲外。郭璞《江賦》所稱「石蜐應節而揚葩」是也。）
戚，生海中，附石殼如筼蹄，殼在上，肉在下，大者如雀卵。
老蚌牙，似戚而味厚，一名牛蹄，以形似之。
石磷，形如箬笠，殼在上，肉在下。
△石決明　海膽　石榼　寄生
石決明，附石而生，惟一殼無對，大者如手，小者如兩三指，旁有十數孔，一說鰒魚。《本草圖經》云：鰒魚別是一種，與決明相近。○石決明，俗名將軍帽，溫州與登州海中俱有之，即名鰒魚。溫人奄用，登人淡曬幹串，入京饋遺。（補疏）
（按：《閩部疏》雲，蠣房雖介屬，附石乃生，得潮而活，凡海濱無石、山溪無潮處皆不生。餘過莆迎仙寨橋時，潮方落，兒童群下，皆就石間剔取肉去。殼連石不可動，或留之仍能生，其生半與石俱，情在有無之間，殆非蛤蜊比也。《後漢書》：鰒無鱗，有殼一面附石，細孔雜雜，或七或九，即以狀蠣房，何所不可？南蠣北鰒，是故造化介生別構。）
海膽，殼圓如盂，外結密刺，內有膏黃色，土人以為醬。
（按：海膽，四明謂之海績筐，海濱人取殼磨粉，合米醬中，其膏入鹽按酒，亦名曰醬。）
石榼，形圓色黃，肉紫有刺，人觸之，則刺動搖。
寄生，海上枯蠃殼存者，寄生其中，負殼而走，形如蟹，四足兩螯，大如榆莢，其味若蝦，得之者不煩剔取，曳之即出，以肉不附也，炒食味亦脆美。
△蟶（竹蟶、玉箸蟶）
蟶，生海泥中，大如指，長三寸許，肉白殼薄，兩頭稍開。竹蟶，似蟶而長大，殼厚。
玉箸蟶，似蟶而小，三月麥熟時最盛，以其形如麥稿，又名麥稿蟶。
△鱟
鱟，形如熨斗、如便面、如惠文冠，廣尺許，有刺，頭如蜣螂，而骨眼，眼在背上，背青黑色而穹，其血蔚藍，熟之純白，而肉甚甘美，當脊一行，兩旁有刺，殼覆身上，腹下十二足，長五六寸，環口而生，尾銳而長，觸之能刺斷，而置地行，其行郭索。雌嘗負雄，捕得其雄，雌亦就斃。雄少肉，雌多子，子如綠豆大而黃色，布滿骨骼中。東浙閩廣人重之，以為鮓，謂之鱟子醬，殼可屈為杓，簹釜輒盡，尾可為如意。○鱟口足皆在覆斗之下，海中每雌負雄，漁者必雙得之，以竹編為一甲鬻焉。《本草》云：「牝牡相隨，牝者背上有目，牡者無目，牡得牝始行，牝去牡死，其尾燒煙，可辟蚊蚋」，韓退之云：「鱟實如惠文，骨眼相附行。」（補疏）
（按：便面、古扇，婦人取以障面者。惠文，秦漢以來武冠，侍中中常侍則加金嵒貂蟬飾之，謂之趙惠文冠，蓋狀鱟形也。鱟產子時，先往石邊，周身擦之，罅裂而生，雌嘗負雄，故獲必得雙，其相負乘也，雖風濤中不解，謂之鱟媚，過海輒相負於背，高尺餘，乘風遊行如帆，謂之鱟帆，其眾如灊騑，謂之鱟灊。其善候風，故音如候也。《埤雅》云：鱟性畏蚊，蚊小螫之輒斃，未知其故。又暴之日，往往無恙，隙光射之即死。《嶺表異錄》云：「雄小雌大，置之水中，雄者浮，雌者沉。」）
△螺（香螺、鈿螺、紫背、鸚鵡、泥螺、米螺）
香螺，大如甌，長數寸，其揜雜眾香燒之，使益芳，獨燒則臭。諸螺之中，此螺味最厚。《本草》謂之甲香。
鈿螺，光彩如鈿，可飾鏡背。
紫背，紫色有斑點，俗謂之砑螺。
鸚鵡螺，狀如鸚鵡，堪作酒杯。
泥螺，一名土鐵，一名麥螺，一名梅螺，殼似螺而薄，肉如蝸牛而短，多涎有膏。
（按：泥螺產四明鄞縣南田者為第一，春三月初生極細如米，殼軟，味美，至四月初旬稍大，至五月內大脂膏滿腹，以梅雨中取者為梅螺，可久藏，酒浸一兩宿，膏溢殼外，瑩若水晶；秋月取者肉硬膏少，味不及春，閩中者肉礧塊，無脂膏，不中食。）
米螺，小粒似米，肉可食。
△螺（田螺、溪螺、黃螺、紅螺、蓼螺、梭尾、馬蹄、指甲、江橈、鴝鵒、花螺、竹螺、油螺、醋螺、莎螺）
田螺，似黃螺而差小，生水田中。
溪螺，似田螺，差小而長。
黃螺，殼硬，色黃，味美，其黑而微刺者尤佳。
紅螺，肉可為醬。
蓼螺，大如拇指，有刺，味辛如蓼。
梭尾，殼細而長，文如雕鏤，味佳。
馬蹄，形似，故名。
指甲，以形似名之。
江橈，指甲之大者。
鴝鵒螺，殼小而厚，黑色，土人端午用之。
花螺，圓而扁，殼有斑點，味勝黃螺。
竹螺，殼文粗而尾脆，味清香。
油螺，形如花螺，殼柔，鹽之味美，產興化。（補疏）
莎螺，形如竹螺，味微苦，尾極脆。（補疏）
（按：螺，其種不一而肉多同，惟殼異，此外若石螺、螺螄種種，不能悉錄。）
△龍虱
龍虱，似螥螂而小，黑色，兩翅六足，秋月暴風起，從海上飛來，落水田或池塘，海濱人撈取，油鹽製藏珍之。
（按：龍虱類水蟲，但龍虱來自海外，水蟲出自水中，故以為異。閩人言是龍身上虱。或然耳，外省人皆畏食。
鹺丞本畯將入閩，分陝使者曰：「狀海錯來。吾征閩越而通之。」丞入閩，疏鱗介二百有奇以復，且酬客問，分陝使者，今太常卿餘君君房也。丙申歲，嵩溪三層閣上題。）
附錄
（按：非地所產而有者，咸附錄之，征異品也。後有見聞，冀當聯絡，屠本畯記。）
海粉出廣南，亦名綠菜。
（按：海粉，《閩志》云：「有物類墨魚者，吐涎而成。」予往時聞閩人說，即海參吐出絲也。色有青黃不同者，以海參食海中青藻故吐絲青，食黃藻故吐絲黃。閩中鄉先生陳大參文堂公云：「向時在廣南，親見此物，如竹蟶而薄殼，以足裹鞋揣之，則吐絲，絲盡而此物空洞隻存殼矣。」二說不同，要之目睹者為真，其味甚清，可降痰火。）
燕窩出廣南。
（按：燕窩，相傳冬月燕子銜小魚入海島洞中壘窩，明歲春初，燕棄窩去，人往取之。一說燕於冬月先銜鳥毛綢繆洞中，次銜魚築室，泥封戶牖，伏氣於中，氣結而成。明春飛去，人以是得之。員如椰子，須刀去毛，劈片，水洗淨可用。閩部疏云：燕窩菜竟不辨是何物，漳海邊已有之。蓋海燕所築，銜之飛渡海中，翮力倦，則擲置海面，浮之若杯，身坐其中，久之復銜以飛，多為海風吹泊山澳，海人得之，以貨，大奇大奇。《海語》載海燕大如鳩，春回，巢於古岩危壁葺壘，乃白海菜也。島夷伺其秋去，以修竿執取而鬻之，謂海燕窩，隨舶至廣，貴家宴品珍之，其價翔矣。據三說不同，《海語》所載為通。待彼都近海人質之而後信也。）

[book_title]跋
昔東坡以江珧柱為蟹類，論者歎博洽之難。閩故海區也，海物惟錯，前明屠田叔以鹺丞宦是邦，類族辨物，作海錯疏三卷，附錄二種，若名若味，若品若用，詳哉其言之也。《周官》識小，《爾雅》博物，二者兼之矣。往嘗見《海味索隱》一編，田叔因張九峻所著讚、頌、銘、解而訂其訛，如淡菜黃蚶鱉無雄、蟹郭索之類，俱為改正，其即是編之嚆矢歟。惜集隘不能遍登，以供同嗜。然麟脯龍醢，嘗鼎已足，而謂觖望於一臠，其然也耶。
甲子秋日琴川張海鵬識

        </div>
      </div>
    </div>
  </div>
</div>
<!--update:2025-08-30 10:02:42-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>