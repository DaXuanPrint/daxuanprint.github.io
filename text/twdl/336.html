<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="卷一,卷二,卷三,卷四,括地志辑校全文在线阅读,括地志辑校全文在线下载,大玄古籍书库">
<meta name="description" content="又名《坤元录》、。《魏王地记》、。《贞观地记》。地理总志。唐李泰主修,萧德言等撰。五百五十卷。泰字惠褒,太宗第四子,初封魏王,后改封濮王。贞观十二年(638),为建树声誉,奏请召集著作郎萧德言等文士参预纂集。十五年(一说十六年)成书。。《序略》部分,概述历代政区地理。本于《贞观十三年大簿》所规定都督府区划和州县建置,博采经传地志,旁求故老旧闻,于正文详载各政区建置沿革,兼记山川形势、河流沟渠、风俗物产、人物、古迹等故实,为唐宋著作,如张守节《史记正义》等多所称引。对《元和郡县图志》、。《太平寰宇记》诸书的">
<title>括地志辑校_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">括地志輯校</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">唐代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地理,完结</span> <br/>
          字数： <span class="inputVal" id="bknum">[book_length]101750</span> <br/>
          说明： <span class="inputVal" id="bkdec">又名《坤元录》、 《魏王地记》、 《贞观地记》。地理总志。唐李泰主修,萧德言等撰。五百五十卷。泰字惠褒,太宗第四子,初封魏王,后改封濮王。贞观十二年(638),为建树声誉,奏请召集著作郎萧德言等文士参预纂集。十五年(一说十六年)成书。 《序略》部分,概述历代政区地理。本于《贞观十三年大簿》所规定都督府区划和州县建置,博采经传地志,旁求故老旧闻,于正文详载各政区建置沿革,兼记山川形势、河流沟渠、风俗物产、人物、古迹等故实,为唐宋著作,如张守节《史记正义》等多所称引。对《元和郡县图志》、 《太平寰宇记》诸书的编纂亦有较大影响。为研究唐前及唐代历史地理有参考价值。原书于南宋后散佚。清代先后有九种辑本,而以孙星衍《括地志辑本》八卷较为通行,收入《岱南阁丛书》、 《正觉楼丛刻》、 《槐庐丛书》。今人贺次君在孙氏辑本基础上重新搜集,排比为四卷,改正旧辑本若干错讹之处,又增补几十条,题为《括地志辑校》,1980年中华书局出版。</span> <br/>
          封面： <span class="inputVal" id="bkimg">Z_11381.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]括地志輯校
[book_author]佚名
[book_date]唐代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地理,完结
[book_length]101750
[book_dec]又名《坤元录》、 《魏王地记》、 《贞观地记》。地理总志。唐李泰主修,萧德言等撰。五百五十卷。泰字惠褒,太宗第四子,初封魏王,后改封濮王。贞观十二年(638),为建树声誉,奏请召集著作郎萧德言等文士参预纂集。十五年(一说十六年)成书。 《序略》部分,概述历代政区地理。本于《贞观十三年大簿》所规定都督府区划和州县建置,博采经传地志,旁求故老旧闻,于正文详载各政区建置沿革,兼记山川形势、河流沟渠、风俗物产、人物、古迹等故实,为唐宋著作,如张守节《史记正义》等多所称引。对《元和郡县图志》、 《太平寰宇记》诸书的编纂亦有较大影响。为研究唐前及唐代历史地理有参考价值。原书于南宋后散佚。清代先后有九种辑本,而以孙星衍《括地志辑本》八卷较为通行,收入《岱南阁丛书》、 《正觉楼丛刻》、 《槐庐丛书》。今人贺次君在孙氏辑本基础上重新搜集,排比为四卷,改正旧辑本若干错讹之处,又增补几十条,题为《括地志辑校》,1980年中华书局出版。
[book_img]Z_11381.jpg


[book_title]卷一
雍州
萬年縣
南陵故縣在雍州萬年縣東南二十四里。漢南陵縣，本薄太后陵邑，陵在東北，去縣六里。《史記·外戚世家》「葬南陵」張守節《正義》引。
霸陵，漢文帝陵，在雍州萬年縣東二十里。霸陵，故芷陽也。《漢晉春秋》云：湣帝建興三年，秦人發霸、杜二陵，珠玉彩帛以千萬計。帝問索琳曰：「漢陵中物，何乃多耶。」對曰：「天子卽位一年而爲陵。天下貢賦三分之，一供宗廟，一供客，一充山陵。武帝享年旣久，比崩後，茂陵不復容物，赤眉賊不能減半，今猶有朽帛委積，珠玉未盡。此二陵，是儉者也。」〈《史記·孝文本紀》「霸陵山川因其故」日本《[[史記會注考證]]》補《正義》引。〉
霸陵卽霸上，在雍州萬年縣東北二十五里。〈《史記·絳侯周勃世家》「宗正劉禮軍霸上」《正義》引。〉
杜陵故城在雍州萬年縣東南十五里。漢杜陵縣，宣帝陵邑也，北去宣帝陵五里。《廟記》云故杜伯國也。〈《史記·髙祖本紀》「從杜南入蝕中」，《正義》引。〉
終南山，一名中南山，一名太一山，一名南山，一名橘山，一名楚山，一名泰山，一名周南山，一名地脯山，在雍州萬年縣南五十里。〈《史記·夏本紀》「終南敦物「《正義》引。又宋王應麟《詩地理考》巻二終南，巻三南山引作「終南山，一名南山」。〉
畢原在雍州萬年縣西南二十八里。〈《史記·魏世家》「武王伐紂而髙封於畢」《正義》引。〉
周文王墓在雍州萬年縣西南二十八里原上。〈《史記·周本紀》「西伯崩「《正義》引。〉
周武王墓在雍州萬年縣西南二十八里畢原上。〈《史記·周本紀》「武王有瘳後而崩」《正義》引。〉
秦故胡亥陵在雍州萬年縣南三十四里。〈《史記·秦始皇本紀》「二世皇帝葬宜春」《正義》引。〉
秦宜春宮在雍州萬年縣西南三十里。宜春苑在宮之東，杜之南，《始皇本紀》云葬二世杜南宜春苑中。〈《史記·司馬相如列傳》「還過宜春宮」《正義》引，又宋王應轔《玉海/卷一百五十五·宮室·一》引。〉
滻水卽荊溪、狗枷之下流也，在雍州萬年縣。〈《史記·封禪書》長水《正義》引。〉
長安門故亭在雍州萬年縣東北苑中，後館陶公主長門園，武帝長門宮，皆以此立名。〈《史記·封禪書》「文帝出長門」《正義》引。又《通鑑·巻十五·漢文帝紀》「又於長門道北立五帝壇」元胡三省注引作「長門亭在雍州萬年縣東北苑中」。〉
軹故亭在雍州萬年縣東北十六里苑中。〈《史記·蘇秦列傳》「夫秦下軌道」《正義》引。又《史記·髙祖本紀》「降軹道旁」《正義》引、《通鑑·巻九·漢髙祖紀》「降軹道旁注」注引「軹故亭」作「軹道」。〉
漢霸昌廄在雍州萬年縣東北三十八里。〈《史記·梁孝王世家》「還至霸昌」《正義》引，《通鑑·巻十五·漢景帝紀》「還至霸昌卽」注引。〉
鎬在雍州西南三十三里。〈《史記·周本紀》「而作豐邑」《正義》引。〉
長安縣
長安故城在雍州長安縣西北十三里。漢之舊都，本秦離宮。長安，故咸陽也。〈宋王應麟《〈通鑑〉地理通釋·巻四·漢都》引。按三十里，據《史記·范睢蔡澤列傳》「范睢得見於離宮」《正義》及《元和郡縣志》巻一「京兆府長安縣」修改作「十三里」。〉
按史傳所載長安之名舊矣。又盧綰封之初，項羽未滅，蓋長安得名，非始於漢，但未詳所在耳。及髙祖入關，乃取長安以名縣也。司馬遷云：「長安，故咸陽縣。」據當時之名，因終説其事，非封盧綰之日改咸陽爲長安矣。又按《[[史記]]》，趙亦有長安君，未詳趙取嘉名，將更有長安地名也。〈宋宋敏求《長安志》巻十二長安縣引。〉
按今縣界兼有周鎬京及杜伯國之地。鎬京在今縣治西北十八里鎬池是，杜伯國在今縣治東南九里下杜故城是。〈《長安志》巻十二長安縣引。〉
周武王宮卽鎬京也。皇甫謐《帝王世紀》曰：「武王自酆居鎬，諸侯宗之，是爲宗周。」今澧水之東長安之南三十里，去酆二十五里鎬池，卽其故都也。〈《長安志》巻三《宮室》一周引。〉
下杜故城在雍州長安縣東南九里，古杜伯國。〈《史記·秦本紀》「初縣杜」《正義》引，又《通鑑·巻二十四·漢昭帝紀》「率常在下杜」注引。〉
下杜故城，蓋宣王殺杜伯以後，子孫微弱，附於秦，及春秋後武公滅之爲縣。漢宣帝時修杜之東原爲陵曰杜陵縣，更名此爲下杜城。〈《長安志》巻十二長安縣引。〉
豐水源在雍州長安縣西南澧谷。〈《史記·封禪書》「長水澧澇」《正義》引。〉
豐水北經靈臺西，文王引水爲辟雍靈沼，今悉無復處所，惟靈臺孤立。按今靈臺髙二丈，周回二十歩。〈《長安志》巻三《宮室·一》引，又《玉海/卷一百六十二·宮室·臺》引。按「豐水北經」以下十六字，據《水經》渭水《注》增。〉
滈水源出雍州長安縣西北滈池。酈元《注水經》云：「滈水承滈池，北流入渭。」今按滈池水流入永通渠，蓋酈元誤矣。〈《史記·秦始皇本紀》爲吾遺滈池君」《正義》引，又《詩地理考》巻三鎬京引無「今按滈池水」以下十五字。〉
《注水經》云：鎬水西逕磁石門注於渭。今按鎬池水又北流入永通渠，不至磁石門、亦不復入渭矣。今《圖經》滈水在縣西四十里，其水自鄂縣界入本縣界十里入淸渠。〈《長安志》巻十二長安縣引。按「《注水經》云」以下十四字據《水經》渭水《注》增。〉
豐、鎬二水皆巳堰入昆明池，無復流派。〈《玉海/卷一百七十一·宮室·苑囿》引。〉
昆明池在雍州長安縣西十八里。〈《玉海/卷一百七十一·宮室·苑囿》引。〉
豐水渠今名賀蘭渠，東北流注交水。〈《長安志》巻十二長安縣引。〉
漆渠，胡亥築阿房宮開此渠，而運南山之漆。〈《長安志》巻十三咸陽縣引，又同巻一條引作「胡亥將運南山之漆而開此渠。」〉
秦阿房宮亦曰阿城，在雍州長安縣西北一十四里。〈《史記·秦始皇本紀》「先作前殿阿房」《正義》引，又《通鑑·巻七·秦始皇帝紀》「先作前殿阿房」注引。〉
《三秦記》云：「龍首山長六十里，頭入渭水，尾達樊川。」今按山首在長安城中，自漢築長安城及營宮殿，咸以堙平，其餘卽今宮城之太倉以東是也。〈《長安志》巻十二長安縣引。按「《三秦記》」以下十九字録《長安志》文。〉
彪池，今按其池周十五歩。」〈《長安志》巻十二長安縣引。〉
虎圈，今在長安城中西遍也。〈《史記·孝武本紀》「唐中數十里虎圈」《正義》引。〉
未央宮在雍州長安縣西北十里長安故城中，近西南隅。〈《長安志》巻三《宮室·一》引，又《通鑑·巻十一·漢髙帝紀》「蕭何治未央宮」注引無「近西南隅」四字。〉
漢明堂在雍州長安縣西北七里長安故城南門外也。〈《關中記》云：「明堂在長安城南門外，杜門之西。」《長安志》巻五《宮室》三引。〉
漢圓丘在長安治内四里居德坊東南隅。〈《長安志》巻五《宮室》三引。〉
漢長樂古在長安縣北故城中。〈《通典》巻一百七十三《州郡》三引魏土泰《坤元録》，又《玉海/卷一百五十五·宮室·宮》引《坤元録》。〉
壽宮、北宮，皆在雍州長安縣西北十三里長安故城中。《[[漢書]]》云：「武帝置壽宮以處神君」。〈《史記·孝武本紀》「又置壽宮北宮」《正義》引，又《通鑑·巻二十·漢武帝紀》「置酒壽宮」注引。按「十三」誤倒爲「三十」，據《元和郡縣志》改。據《漢書·郊祀志》補「置」字。〉
北宮在雍州長安縣西北十三里，與桂宮相近，在長安故城中。〈《史記·外戚世家》「唯獨置孝惠皇后居北宮」《正義》引。〉
蒲萄宮，以太歳厭勝所在，舍之北自。〈《長安志》巻四《宮室·二》引。〉
鉤弋宮在長安故城中，門名堯母門。〈《史記·外戚世家》「鉤弋夫人」《正義》引。按據《元和郡縣志》巻一補「故」字。〉
建章宮在雍州長安縣西北二十里，長安故城西。〈《史記·孝武本紀》「於是作建章宮」《正義》引，又《滑稽列傳》「建章宮後閣重櫟中有物出焉」《正義》，又《玉海/卷一百五十六·宮室·二》引，又《通鑑·巻二十一》「於是作建章宮」一注引。按《滑稽列傳》、《正義》作「西北」，餘均脱「北」字。〉
神明臺在長安西北二十里，長安故城西，漢建章宮有神明臺。〈《玉海/卷一百六十二·宮室·臺》引。按「中」字衍，據《元和郡縣志》刪。〉
漸臺在長安故城中。《關中記》云：「未央宮西有蒼池，池中有漸臺，王莽死於此臺。」〈《史記·佞幸列傳》覺而之漸臺」《正義》引。〉
旣去就車而之漸臺，雖未央、建章復道相屬，但漢兵旣迫，不應駕車腧城，此卽非建章漸臺明矣。然則未央、建章似各有漸臺，非一所也。〈《長安志》巻三《宮室·一》引。〉
柏梁臺在雍州長安故城中。〈《玉海/卷一百六十二·宮室·臺》引。〉
昆明觀在雍州長安縣西二十里。《黃圖》上林苑有昆明觀。〈《玉海/卷一百六十六·宮室·觀》引。〉
《三秦記》云：「禦粟苑出粟，十五枚一升，大梨如五升，落地則破。其取梨先以布囊承之，號曰含消」。臣泰按：其粟味甘而小，不如《三秦記》所説。含消梨，人間往往有之，其大不至五升，亦不出此川矣。〈《長安志》巻五《宮室》三引。按《三秦記》以下三十六字，録《長安志》文。〉
牛首池在雍州長安縣西北三十八里。〈《玉海/卷一百七十一·宮室·苑囿》引。〉磁石門一名卻胡臺。〈《長安志》巻三《宮室·一》引。〉
潏水又名石壁谷水，又名髙都水。漢王氏五侯大治池宅，引髙都水入長安城。〈《長安志》巻十二長安縣引。〉
漢太上皇廟在雍州長安縣西北長安故城中，酒池之北，髙帝廟北。髙帝廟亦在故城中也。〈《史記·髙祖本紀》「至太上皇廟」，《正義》引，又《玉海/卷一百七十一·宮室·苑囿》引，又《通鑑·巻十五·漢景帝紀》；「太上皇廟埂垣」注引。〉
髙廟在長安縣西北十三里渭南長安故城中。〈《史記·劉敬叔孫通列傳》「益廣多宗廟」《正義》引。〉
《漢書》王莽以皇后有子孫瑞，通子午道，蓋以子、午爲陰、陽之王氣也。《風土記》云：「王莽以皇后有子，通子午道，從杜陵直抵終南。」〈《長安志》巻十二長安縣引。〉
漢奉明縣地，今縣治北八里奉明故縣是。〈《長安志》巻十二長安縣引。〉
杜祠，雍州長安縣西南二十五里。〈《史記·封禪書》「杜主故周之右將軍」《正義》引。〉
三原縣
堯門山，俗名石門，在雍州三原縣西北三十二里。上有路，其狀若門，故老云堯鑿山爲門，因名之。武德年中於此山南置石門縣，貞觀年中改爲雲陽縣。〈《史記·秦本紀》「輿晉戰於石門」《正義》引，又《通鑑·巻二·周顯王紀》。秦獻公敗三晉之師於石門注引。按《通鑑》注引作「三十二里」，與《元和郡縣志》及《長安志》合，今改。〉
雍州三原縣有湯陵。〈《史記·秦本紀》「遣兵伐蕩社」《正義》引。〉
醴泉縣
谷口故城在雍州醴泉縣東北四十里，漢谷口縣也。〈《史記·淮南衡山列傳》「以備車四十乘反谷口」《正義》引，又《通鑑·巻十四·漢文帝紀》「反谷口」注引。〉
《郊祀志》公孫卿言黃帝得仙寒門，寒門者，谷口也。按九叟山東中山西謂之谷口，卽古寒門也，在雍州醴泉縣東北四十里。〈《史記·范睢蔡澤列傳》「北有甘泉谷口」《正義》引。按《正義》引脱「東山」二字，據《太平寰宇記》雍州醴泉縣引《水經注》「九峻山東中山西謂之谷口」，《元和郡縣志》巻一醴泉縣「漢谷口縣在九叟山東仲山西」增。〉
富平縣
荊山在雍州富平縣，今名掘陵原。按雍州荊山，卽黃帝及禹鑄鼎地也。〈《史記·夏本紀》「荊岐已旅「《正義》引。〉沮水一名石川水，源出雍州富平縣，東入櫟陽縣南。
漢髙祖於櫟陽置萬年縣，《十三州地理志》云：萬年縣南有涇、渭，北有小河卽沮水也。〈《史記·夏本紀》「漆沮旣從」《正義》引，又《詩地理考》巻四「自土漆沮」引無《十三州地理志》以下二十二字。〉
雲陽縣
雲陽，雍州縣。秦之林光宮，漢之甘泉，在雍州雲陽縣西北八十里。〈《史記·匈奴列傳》「自九原至雲陽」《正義》引。按據元和郡縣志京兆府雲陽縣補「西」字。〉
雲陽故城在雍州雲陽縣西北八十里，秦始皇甘泉宮在焉。〈《史記·秦始皇本紀》「非死雲陽」《正義》引。按據《史記·封禪書》《正義》補「北」字。〉
甘泉山一名石鼓原，俗名磨石嶺，在雍州雲陽縣西北九十里。《關中記》云：「甘泉宮在甘泉山上。年代久遠，無復甘泉之名，失其實也。」〈《史記·范睢蔡澤列傳》「北有甘泉谷口」《正義》引。〉
漢雲陽宮在雍州雲陽縣西北八十一里。有通天臺，卽黃帝以來祭天圜丘之處。武帝以五月避暑，八月乃還也。〈《史記·孝武本紀》「始郊見泰一雲陽」《正義》引，又《玉海/卷一百六十二·宮室·臺》引。《玉海》引有「西」字。〉
雲陽宮，秦之林光宮，漢之甘泉，在雍州雲陽縣西北八十一里。秦始皇作甘泉宮，去長安三百里，望見長安，秦皇帝以來祭天圜丘處。〈《[[史記]]》匈奴列傳》「候騎至甘泉」《正義》引，又《史記·外戚世家》「夫人死雲陽宮」《正義》引作「雲陽宮，秦之甘泉宮，在雍州雲陽縣西北八十一里。秦始皇作甘泉宮，去長安三百里，黃帝以來祭天圜丘處」。〉
通天臺在雍州雲陽縣西北八十一里。〈《史記·封禪書》「乃作通天莖臺」《正義》引。按據《史記·孝武本紀》、《正義》引補「二」字。〉
中山一名仲山，在雍州雲陽縣西十五里。史記河渠書自中山西邸瓠口爲渠《正義》引。
雲陽陵，漢鉤弋夫人陵也，在雍州雲陽縣西北五十八里。孝武帝鉤弋趙婕妤，昭帝之母，齊人，姓趙。少好淸靜，六年臥病，右手巻，飲食少。望氣者云 「東方有貴人」，推而得之。召見，姿色甚佳。武帝持其手伸之，得玉鉤。後生昭帝。武帝末年殺夫人，殯之，而屍香一日。沼帝更葬之，棺但存絲履也。《宮記》云「武帝思之，爲起通靈臺於甘泉，常有一靑鳥集臺上往來？至宣帝時乃止。」〈《史記·外戚世家》「使者夜持棺往葬之《正義》引。〉
徑路神祠，在雍州雲陽縣西北九十里甘泉山下。本匈奴祭天處，秦奪其地，後徙休屠右地。〈《史記·匈奴列傳》「破得休屠王祭天金人」《正義》引。〉
廷壽館在雍州雲陽縣西北八十一里，通天臺西八十歩。〈《玉海/卷一百五十六·宮室·宮》引。按藝文類聚引《[[史記]]》作「延壽館」，《漢武故事》及《三輔黃圖》同。此輿《漢書·郊祀志》均衍「益壽」二字。〉
咸陽縣
咸陽故城亦名渭城，在雍州北五里，今咸陽縣東十五里，京城北四十五里，秦孝公以下並都此城。始皇鑄金人十二於咸陽，卽此也。〈《史記·秦始皇本紀》「發卒攻毒戰咸陽」《正義》引。又《史記·秦本紀》「作爲成陽」《正義》引作「咸陽故城亦名渭城，在雍州咸陽縣東十五里，京城北四十五里，卽秦孝公徙都之者。」《〈通鑑〉地理通釋·巻四·秦都》引同，又《通鑑·巻二·周顯王紀》「築冀闕宮庭於成陽」注引無「卽秦孝公徙都之者」句。〉
今咸陽縣，古之杜郵，白起死處。〈《史記·秦本紀》「作爲咸陽」《正義》引，又《〈通鑑〉地理通釋·巻四·秦都》引。〉
安陵故城在雍州咸陽縣東二十一里，周之程邑也。〈《史記·太史公自序》「程伯休甫其後也」《正義》引，又《詩地理考》巻四鮮原引。〉
蘭池陂卽秦之蘭池也，在雍州成陽縣界。《三秦記》云：「始皇都長安，引渭水爲池，築爲蓬萊山，刻石爲鯨，長二百丈。」〈《史記·秦始皇本紀》「逢盜蘭池《正義》引。〉
棘門在渭北十餘里，秦王門名也。〈《史記·絳侯周勃世家》「軍棘門」《正義》引。〉
渭橋本名橫橋，架渭水上，在雍州咸陽縣東南二十二里。〈《史記·外戚世家》「出橫城門《正義》引。〉
細柳倉在雍州咸陽縣西南二十里也。〈《史記·絳侯周勃世家》「軍細柳《正義》引。〉
秦惠文王陵在雍州咸陽縣西北一十四里。〈《史記·秦始皇本紀》「葬公陵」《正義》引。〉
秦悼武王陵在雍州咸陽縣西北十五里，俗名周武王陵，非也。〈《史記·秦本紀》「八月武王死」《正義》引，又《秦始皇本紀》「葬永陵」《正義》引。〉
長陵在雍州咸陽縣東三十里。〈《史記·髙祖本紀》「葬長陵」《正義》引。又《史記·劉敬叔孫通列傳》「益廣多宗廟」《正義》引和《通鑑·巻十二》「葬髙帝於長陵」注引「雍州」作「渭北」。〉
陽陵，漢景帝陵也，在雍州咸陽縣東四十里。〈《史記·外戚世家》「合葬陽陵」《正義》引，又《孝景本紀》「更以弋陽爲陽陵」《正義》引。〉
渭陽五帝廟在雍州咸陽縣東三十里。《宮殿疎》云：「五帝廟一宇五殿也。」〈《[[史記]]》封禪書「於是作渭陽五帝廟」《正義》引，又《通鑑·巻十五·漢文帝紀》於是作渭陽五帝廟」注引無《宮殿疎》云以下十二字。〉
渭陽五廟在渭城。〈《史記·孝文本紀》「設立渭陽五廟」《正義》引。〉
周公墓在雍州咸陽北十三里畢原上。〈《[[史記]]》魯周公世家「葬周公於畢《正義》引。〉
蕭何墓在雍州咸陽縣東北三十七里。〈《[[史記]]》蕭相國世家「相國阿卒」《正義》引。〉
渭南縣
渭南縣城，隋煬帝大業九年築。〈《長安志》巻十七渭南縣引。〉
渭南故城在渭南縣東南四里，西魏文帝大統十六年築。〈《長安志》巻十七渭南縣引。〉
新豐縣
雍州新豐縣，本周時驪戎邑。《左傳》云：晉獻公伐驪戎，杜注云：「在京兆新豐孫。其後秦滅之以爲邑。」〈《史記·秦始皇本紀》「秦置麗邑」《正義》引。〉
新豐故城在雍州新豐縣西南四里，漢新豐宮也。太上皇時淒愴不樂，髙祖竊因左右問故，答以「平生所好皆屠販少年，酤酒賣餅，鬥鷄蹴踘，以此爲歡；今皆無此，故不樂。髙祖乃作新豐，徙諸故人實之。太上皇乃悅。按前於酈邑築城寺，徒其民實之，未改其名，太上皇崩後改名曰新豐。〈《史記·髙祖本紀》 「更命酈邑曰新豐」《正義》引。〉
驪戎故城在新豐縣南十里，殷、周驪戎國城也。〈《史記·周本紀》「驪戎之文馬」《正義》引。〉
驪山在雍州新豐縣南十六里。《土地記》云：「驪山卽藍田山」。〈《史記·周本紀》遂殺幽王驪山下」《正義》引。〉
戲水源出新豐縣西南驪山。《水經注》云：「戲水出驪山馮公谷，東北流。」今新豐縣東北十一里戲水當官道，卽其處。〈《史記·秦始皇本紀》「蔣西至戲」《正義》引。〉
新豐縣南驪山上猶有露臺之舊址，其虚名露臺鄕。〈《玉海/卷一百六十二·宮室·臺》引。按據《漢書·文帝紀》「帝欲作露臺顏師古注」今新豐縣南驪山上猶有露臺鄕」，補「鄕」字。〉
秦莊襄王陵在雍州新豐縣西南三十五里，俗亦謂爲子楚陵。始皇陵在北，故俗亦謂爲見子陵。〈《史記·秦始皇本紀》「葬蘆陽」《正義》引。按「子楚」下脱「陵」字，今增。又《史記·呂不韋列傳》「莊襄王葬芷陽」《正義》與此引同，有「俗」字，此脱。〉
秦始皇陵在雍州新豐縣西南十里。〈《史記·秦始皇本紀》「樹草木以象山」《正義》引。〉
藍田縣
藍田山，臣泰按《聖賢塚墓記》「驪山之陽多美玉」，今縣西北四十里有驪山，卽此山之北阜，「驪山之陽」或謂此也。〈《長安志》巻十六藍田縣引。〉
芷陽在雍州藍田縣西六里。《三秦記》云：「白鹿原東卽霸川之西阪，故芷陽也。」〈《史記·秦本紀》「歸葬芷陽」《正義》引。按「鹿原」上脱「白」字，「有」當作「卽」、據《水經》渭水《注》白鹿原東，卽霸川之西阪，故芷陽也。」增改。〉
灞水，古滋水也，亦名藍谷水，卽秦嶺水之下流，在雍州藍田縣。〈《史記·封禪書》霸産《正義》引。〉皇子陂在雍州藍田縣西。〈《長安志》巻十六藍田縣引。〉
藍田關在雍州藍田縣東南九十里，卽秦嶢關也。〈《史記·曹相國世家》「從西攻武開嶢關」《正義》引。〉
始平縣
犬丘故城，一名槐里，亦曰廢丘，在雍州始平縣東南十里。《地理志》云：「扶風槐里縣，周曰犬丘，懿王都之，秦更名廢丘，髙祖三年更名槐里。」{{*|《史記·秦始皇本紀》「非子居犬丘」《正義》引，又《史記·外戚世家》「王太后槐里人」《正義》引無《地理志》以下三十字，又《史記·項羽本紀》「都廢丘」《正義》引作「犬丘故城在雍州始平縣東南十里，又《〈通鑑〉地理通釋·巻四·周都、巻七·三秦》引作「犬丘故城一名廢丘、在雍州始平縣東南十里，卽周懿王所都，漢髙祖三年更名槐里」。又《通鑑·巻九·漢髙祖紀》「都廢丘」引作「廢丘故城在雍州始平縣東南十里」。
湯臺在始平縣西北八里。〈《史記·秦本紀》「遣兵伐蕩社」《正義》引。〉
髙陵縣
髙陵故城在雍州髙陵縣西南一里。〈《史記·孝文本紀》「至髙陵休止」《正義》引，又《通鑑·巻十三·漢髙後紀》「至髙陵休止」注引。〉
渭橋本名橫橋，架渭水上。《三輔舊事》云：「秦於渭南有興樂宮，渭北有咸陽宮，秦昭王欲通二宮之間，造橫橋長三百八十歩。橋北壘石水中。舊有忖留神象，此神曾與魯班語，班令其出，留曰「我貌醜，卿善圖物容，不出」。班於是拱手與語，曰出頭見我。留乃出首。班以腳畫地，忖留覺之，便沒水。故置其象於水上、唯有腰以上。魏太祖馬見而驚，命移下之。」〈《[[史記]]》、《孝文本紀「昌至渭橋」《正義》引。〉
櫟陽縣
櫟陽故城一名萬年城，在雍州東北百二十里。漢七年分櫟陽城内爲萬年縣。隋文帝開皇三年遷都於龍首川，今京城也，改萬年爲大興縣，至唐武德元年又改曰萬年，置在州東七里。〈《史記·秦本紀》「二年城櫟陽」《正義》引，又《〈通鑑〉地理通釋·巻四·秦都》引無惰文帝以下四十一字，《通鑑·巻九·漢髙帝紀》「都櫟陽」注引作「櫟陽故城一名萬年城，漢七年分櫟陽城内爲萬年縣、隋改爲大興縣，唐復曰萬年。」〉
櫟陽故城一名萬年城，在雍州櫟陽縣東北二十五里，秦獻公之城櫟陽卽此也。〈《史記·項羽本紀》「王咸陽以東至河都櫟陽」《正義》引，又《通鑑·巻九·漢髙帝紀》「都櫟陽」注引作「秦獻公所城櫟陽故城，在今雍州櫟陽縣東北二十五里。」〉
秦櫟陽宮在雍州櫟陽縣北三十五里，秦獻公所造。《三輔黃圖》云：「髙帝都長安，未有宮室，居櫟陽宮也。」〈《史記·髙祖本紀》「皆來朝長樂宮」《正義》引，又《〈通鑑〉地理通釋·巻四·漢都》引。〉
漢太上皇陵在雍州櫟陽縣北二十五里，《[[漢書]]》云：「髙帝十年太上皇崩，葬萬年縣也。〈《史記·髙祖本紀》「楚王梁王皆來送葬」《正義》引。〉
涇陽縣
焦獲亦名瓠口，亦曰瓠中，在雍州涇陽縣北十數里，周有焦獲也。〈《史記·匈奴列傳》「遂取周之焦獲《正義》引，又《史記·河渠書》「西邸瓠口爲渠」《正義》引作「焦獲藪一名瓠口，在涇陽北城外也。」〉
秦望夷宮在雍州涇陽縣東南八里。〈《史記·秦始皇本紀》「二世乃齋於望夷宮」《正義》引，又《通鑑·巻八·秦二世紀》「乃齋於望夷宮」注引。按「咸」當作「涇」，據《三輔黃圖》巻一秦宮在「望夷宮在涇陽縣界長平觀道東」及《元和郡縣志》巻二京兆府涇陽縣「望夷宮在縣東南八里」改。〉
鄠縣
雍州鄠縣，本夏之扈國也。《地理志》云：「鄠縣古扈國，有戸亭。」《訓纂》云：「戸、扈、鄠三字，一也，古今字不同耳。」〈《史記·夏本紀》有扈氏不服」《正義》引。按「南」字衍，秦漢鄠縣與唐鄠縣均在唐雍州西南。〉
周豐宮，周文王宮也，在雍州鄂縣東三十五里。〈《史記·周本紀》而作豐宮《正義》引，又《詩地理考》巻四豐引。〉
龍臺一名龍臺觀，在雍州鄠縣東北三十五里。〈《玉海/卷一百六十二·宮室·臺》引，又一百六十六《宮室·臺》引。〉
雍州鄠縣終南山，澧水出焉，北入渭。〈《史記·夏本紀》「澧水所同」《正義》引。〉
盩厔縣
長楊宮在雍州盩厔縣東南三十三一里，宮内有長楊樹，以爲名。〈《史記·司馬相如列傳》「從上至長楊獵」《正義》引。按《三輔黃圖》巻一秦宮云：「在今盩厔縣東南三十里」，《元和郡縣志》巻二京兆府盩厔縣東南三十三里」、此引脱，今依《元和志》補「十三」二字。「上起宮」三字衍，據《黃圖》、《元和志》刪。〉
駱谷關在雍州盩厔縣西南二十里。開駱谷道以通梁州也。〈《史記·田叔列傳》「谷口劃道近山」《正義》引。〉
武功縣
漢武功縣在渭水南，今盩厔縣西界也。〈《史記·田叔列傳》「武功扶風西界小邑也《正義》引。〉
故周城一名美陽城，在雍州武功縣西北二十五里，卽太王城也。〈《[[史記]]》、《周本紀「周後稷名棄」正《正義》引，又《〈通鑑〉地理通釋·巻四·周都》引，又《詩地理考》巻一召南引，又《通鑑·巻一·周顯王紀周紀》一注引無「卽太工城也」句。〉
故斄城一名武功城，在雍州武功縣西南二十二里。古邰國，後稷所封也，有後稷及薑螈祠。〈《史記·周本紀》「封於邰」《正義》引，又《〈通鑑〉地理通釋·巻四·周都》引。《史記·曹相國世家》「攻下辯道雍蔗」《正義》引作「故熒城一名武功縣西南二十二里，古邰國，蓋有脱誤。〉
壤鄕，今在雍州武功縣東南二十餘里髙壤坊是。〈《史記·曹相國世家》「取壤鄕」《正義》引。〉
好畤縣
好畤城在雍州好畤縣東南十三里。〈《史記·曹相國世家》「撃章平軍於好時南」《正義》引。〉
梁山在雍州好畤縣西北十八里。〈《史記·周本紀》「踰梁山」《正義》引。〉
梁山宮俗名望宮山，在雍州好時縣西十二里，北去梁山九里。《秦始皇紀》「從山上見丞相車騎衆，弗善」，卽此山也。《史記·秦始皇本紀》「始皇帝幸梁山宮」《正義》引，又《通鑑·巻七·秦始皇紀》「幸梁山宮」注引無「秦始皇起」以下十九字。
華州
鄭縣
鄭故城在華州鄭縣西北三里，桓公友之邑，秦縣之。〈《詩地理考》巻二鄭引，又《〈通鑑〉地理通釋·巻四·十二諸侯》引。〉
鄭，華州鄭縣也。《毛詩譜》云鄭國者，周畿内之地。宣王封其弟於「棫」林之地，是爲鄭桓公。〈《史記·秦本紀》「十一年初縣杜鄭」《正義》引。按「咸」字誤，當作「棫」，《史記·鄭世家》「友初封於鄭」《索隱》引《世本》云「桓公居棫林」，棫林卽鄭，今改。〉
萬里沙在華州鄭縣東北二十里。〈《史記·河渠書》「天子已用事萬里沙」《正義》引。〉
故武城一名武平城，在華州鄭縣東北十三里。〈《史記·秦本紀》「秦伐晉取武城」《正義》引，又《魏世家》「秦伐敗我武下」《正義》引。〉
華陰縣
平舒故城在華州華陰縣西北六里。《水經注》云：「渭水又東經平舒北，城枕渭濱，半破淪水，南面通衢。昔秦之將亡也，江神送壁於華陰平舒道，卽其處也。」〈《史記·秦始皇本紀》「夜過華陰平舒道」《正義》引。〉
華山在華州華陰縣南八里，古文以爲敦物。《周禮》云豫州鎭曰華山。〈《史記·封禪書》「西嶽華山也」《正義》引，又《史記·夏本紀》「至於太華」，《正義》引。〉
華山在華州華陰縣南八里，古文以爲敦物也。《水經注》云：」華、嶽本一山，當河，水過而曲行。河神巨靈手湯腳蹋，開而爲兩，今腳�亦在東首陽下，手掌在華山，今呼爲仙掌，河流於二山之間也。《開山圖》云巨靈胡者，偏得神仙之道，能造山川，出江河也。」〈《史記·封禪書》「曰華山薄山」《正義》引。按「注」字上脱「水經」二字，又脱「曲」字，據《水經》河水《注》補。〉
鎬泉是河眼，亦謂之鎬池。〈宋樂史《太平寰宇記》巻二十九華州華陰縣引。〉
同州
馮翊縣
同州本臨晉城，一名大茘城，亦曰馮翊城。〈《史記·河渠書》「臨晉民穿渠引洛」《正義》引。〉
雒陰在同州西。〈《史記·魏世家》「築雒陰合陽」《正義》引。〉
伏龍祠在同州馮翊縣西北四十里。故老云漢時自徴穿渠引洛，得龍骨，其後立祠，因以伏龍爲名，今祠頗有靈驗也。〈《史記·河渠書》「穿渠得龍骨」《正義》引。〉
朝邑縣
南芮鄕故城在同州朝邑縣南三十里，又有北芮城，皆古芮國也。鄭玄云周同姓之國，在幾内爲王卿士者。《左傳》云桓公三年，芮伯萬之母芮薑惡芮伯之多寵人，故逐之，出居魏。〈《史記·秦本紀》「梁伯芮伯來朝」《正義》引。〉
懷德故城在同州朝邑縣西南四十三里。〈《史記·絳侯周勃世家》「賜食邑懷德」，《正義》引。〉
同州馮翊縣及朝邑縣，本漢臨晉縣地，古大茘戎國。今朝邑縣東三十歩故王城，卽大茘王城。〈《史記·匈奴列傳》「有義渠大茘烏氏朐衍之戎」《正義》引，又《通鑑·巻六·秦始皇帝紀》「大茘烏氏之戎」注引無「古大茘戎國」句，又《史記·秦本紀》「取其王城」《正義》引作「同州東三十歩故王城，大茘近王城邑」，蓋有脱誤。〉
大河祠在同州朝邑縣南三十里。《山海經》云馮夷，人面，乘兩龍也。《太公金匱》云馮脩也。《魚龍河圖》云河伯姓呂名公子，夫人姓馮名夷。河伯，字也。華陰縣潼鄕隄首人，水死，化爲河伯。應劭云夷，馮夷，乃水仙也。〈《史記·封禪書》「水曰河祠臨晉」《正義》引。〉
蒲城縣
重泉故城在同州蒲城縣東南四十五里，在同州西北亦四十五里。〈《史記·河渠書》「民願穿洛以溉重泉」《正義》引，又《史記·秦本紀》「城重泉」《正義》引及《通鑑·巻九·漢髙帝紀》「重泉人李必駱甲」注引無「在同州西北亦四十里」九字。〉
澄城縣
王官故城在同州澄城縣西北九十里。《左傳》云：「文公三年，秦伯伐晉，濟河焚舟，取王官及郊也。」〈《史記·秦本紀》「取王官及髙阝」《正義》引，又《史記·晉世家》「度河取王官」《正義》引作「王官故城在同州澄城縣西北六十里。《左傳》文三年秦伐晉取王官，卽此」，「六十里」當作「九十里」。
南郊故城在同州澄城縣西北十七里。又有北郊故城，又有西郊故城。〈《史記·秦本紀》取王官及髙阝《正義》引。〉
韓城縣
韓原在同州韓城縣西南十八里。《十六國春秋》云魏顆夢父結草抗秦將杜回，亦在韓原。〈《史記·秦本紀》「合戰韓地」《正義》引，又《[[史記]]》韓世家「其後裔事晉得封於韓原」《正義》引作「韓原在同州韓城縣西南八里」，「八上脱「十」字。〉
韓城在同州韓城縣南十八里，古韓國也。《古今地名》云韓武子食菜於韓原故城也。〈《史記·韓世家》「其後裔事晉得封於韓原」《正義》引，又《春秋彙纂》巻四引。按「故」字衍，《春秋彙纂》引無「故」字。〉
同州韓城縣南二十三里少梁故城，古梁國。《都城記》云梁伯國，贏姓之後，與秦同祖。秦穆公二十二年滅之。〈《史記·秦本紀》「梁伯芮伯來朝《正義》引，又《史記·趙世家》「秦攻魏少粱」《正義》引作「少梁城在同州韓城縣南二十二里，古少梁國」。按《史記·晉世家》「文公十年晉伐秦，取少梁」，蓋春秋梁國，秦得之名少梁，不當稱「少梁國」，《太史公自序》「而司馬氏入少梁」《正義》云少梁，古梁國」是，今刪「少」字。〉
籍姑故城在同州韓城縣北三十五里。〈《史記·秦本紀》「城籍姑」《正義》引。〉
龍門山在同州韓城縣北五十里。李奇云：「禹鑿通河水處，廣八十歩。」三秦記云：「龍門水懸船而行，兩旁有山，水陸不通，龜魚集龍門下數千，不得上，上則爲龍，故云暴鰓點額龍門下。」〈《史記·夏本紀》「至於龍門西河」《正義》引。〉
龍門在同州韓城縣北五十里。其山更黃河，夏禹所鑿也。龍門山在夏陽縣，遷卽漢夏陽縣人也，至「隋」改曰韓城縣。〈《史記·太史公自序》「遷生龍門」《正義》引。按隋開皇於夏陽縣置韓城縣，見《隋書》、《地理志》及《舊唐書》《地理志》，今據改。〉
梁山原在同州韓城縣東南十九里。其山東「南」臨河，東南崩�亦存焉。《公羊傳》云：「梁山崩，雍河三日不流。」《[[春秋穀梁傳|穀梁傳]]》云：「成公五年梁山崩，晉侯召伯尊，伯尊用輦者之言曰『君率群臣哭，斯流矣。』如其言，河乃流也。」〈《史記·晉世家》「十四年梁山崩，補《正義》引。按《水經》河水《注》 「河水又南逕梁山原東，原自山東南出至河」，「西」字誤，當作「南」。魯成公五年卽晉景公十四年梁山崩，「王」字當作「公」，據《[[春秋穀梁傳|穀梁傳]]》改。〉
梁山在同州韓城縣東南九十里。〈《史記·夏本紀》「治梁及岐」《正義》引，又《詩地理考》巻四梁山引。〉
華池在同州韓城縣西南十七里，在夏陽故城西北四里。〈《史記·太史公自序》「葬於華池」《正義》引。按夏陽故城在唐韓城縣南二十里，華池在夏陽西北四里，則當作「十七」裏，此引誤倒。〉
髙門原俗名馬門原，在同州韓城縣西南十八里。漢司馬遷墓在韓城縣南二十二里，夏陽故城東南有司馬遷塚，在髙門原上也。〈《史記·太史公自序》「皆葬髙門」《正義》引。〉
廈陽故城在同州韓城縣南二十里。〈《史記·張儀列傳》「更名少梁曰夏陽」《正義》引。〉
河西縣
合陽故城在同州河西縣南三里，魏文侯七年攻秦至鄭而還築，在郃水之陽也。〈《史記·髙祖本紀》「廢以爲郃陽侯」《正義》引。又《史記·呉王濞列傳》「廢以爲郃陽侯」《正義》及《詩地理考》巻四郃陽引「合陽故城在同州河西孫南三里」十三字。〉
古㜪國城在同州河西縣南二十里。《世本》云：「莘因姒姓，夏禹之後」，卽散宜生等求有莘美女獻紂者。〈《史記·周本紀》「乃求有莘氏美女」《正義》引。〉
白水縣
彭衙故城在同州白水縣東北六十里。〈《史記·秦本紀》「戰於彭衙」《正義》引。〉
宜州
土門縣
頻陽故城在宜州土門縣南三里。〈《[[史記]]》、《絳侯周勃世家「還下郿頻陽」《正義》引。〉
同官縣
頻陽故城在宜州同官縣界，故頻陽縣也。〈《史記·秦本紀》「初縣頻陽」《正義》引。按《舊唐書》、《地理志》説同官屬宜州，貞觀十七年改屬雍州。《括地志》成於貞覲十三年，當稱「宜州同官縣」，「雍」字是後人改寫。宜州廢後，土門縣亦並入同官，故説「頻陽故城在雍州同官縣」，可知此條《正義》雖稱「《括地志》云」，而非《括地志》原文。〉
岐州
雍縣
岐州雍縣南七里故雍戎，秦德公大鄭宮城也。〈《史記·秦本紀》「初居雍城大鄭宮」《正義》引，又《玉海》、《〈通鑑〉地理通釋·巻四·秦都》引。〉
蘄年宮在岐州城西故城内。〈《史記·秦本紀》「繆毒將欲攻嶄年宮爲亂」《正義》引，又《呂不韋列傳》「以反蘄年宮」《正義》及《通鑑·巻六·秦始皇紀》「發兵欲攻蘄年宮」注引。〉
秦回中宮在岐州雍縣西四十里，漢武帝郊雍五時，遂通西口回中道，往處回中宮。〈《史記·封禪書》「上郊雍通回中道」補《正義》引。又《匈奴列傳》「使奇兵入燒回中宮」《正義》引作「秦回中宮在岐州雍縣西四十里，卽匈奴所燒也」。又《史記·秦始皇本紀》「出鷄頭山過回中焉」《正義》及《玉海》巻一百五十五《宮室·宮一》、《通鑑·巻七·秦始皇紀》「過回中宮」注引作「回中宮在岐州雍縣西四十里」。按三字誤，依《史記·匈奴列傳》及《秦始皇紀》《正義》引改「四」。〉
漢有五時，在岐州雍縣南，則鄜時、呉陽上時、下時、密時、北時。秦文公夢黃蛇自天而下屬地，其口止於鄜衍，作時，郊祭白帝，曰鄜時。秦宣公作密時於渭南，祭靑帝。秦靈公作呉陽上時，祭黃帝；作下時，祠炎帝。漢髙帝曰「天有五帝，今四，何也？待我而具五」。遂立黑帝，曰北時是也。〈《史記·秦本紀》「四年作密時」《正義》引。〉
密時、鄜時、呉陽上下時，是言秦用四時祠上帝，靑、黃、赤、白最尊也。〈《史記·封禪書》「唯雍四時」《正義》引。按秦四時是密時祀靑帝，鄜時祀白帝，上時祀黃帝，下時祀赤帝，此言秦四時無密時，蓋傳寫脱落，今補「密時」二字。〉
三時原在岐州雍縣南二十里。《封禪書》云秦文公作鄜時，襄公作西時，靈公作呉陽上時。〈《史記·秦本紀》「初爲鄜時」《正義》引。〉
野人塢在岐州雍縣東北二十里，野人盜馬食處，因名也。〈《史記·秦本紀》「繆公亡善馬岐下」《正義》引。〉
秦穆公塚在岐州雍縣南二里。〈《史記·秦本紀》「繆公卒葬雍」《正義》引。〉
三良塚在岐州雍縣一里故城内。〈《史記·秦本紀》「奄息仲行緘虎亦在從死之中」《正義》引，又《詩地理考》巻二三良」引。〉
蹇叔，岐州人也。〈《史記·李斯列傳》「迎蹇叔於宋」《正義》引。〉
公孫支，岐州人，遊晉，後歸秦。〈《史記·李斯列傳》「求丕豹公孫支於晉」《正義》引。〉
陳倉縣
故虢城在岐州陳倉縣東四十里。次西十餘里又有城，亦名號城，《輿地志》云比虢文王母弟虢叔所封，是曰西虢。〈《史記·秦本紀》「滅小號」《正義》引。又《史記·周本紀》「號文公諫曰」《正義》引作「號故城在岐州陳倉縣東四十里。」〉
陳倉山在今岐州陳倉縣南。〈《史記·封禪書》「於陳倉北阪城祠之」《正義》引。〉
《輿地志》云蒯成縣故陳倉縣之故鄕聚名也，周緤所封也。晉武帝咸寧四年分陳倉立蒯成縣，屬始平郡也。〈《史記·傅靳蒯成列傳》「蒯成侯緤者」《正義》引。〉
散關在岐州陳倉縣南五十里。〈《史記·老子韓非列傳》「乃遂去至關」《正義》引。〉
寶鷄祠在岐州陳倉縣東二十里故陳倉城中。《晉太康地志》云：「秦文公時，陳倉人獵得獸，若彘，不知名，牽以獻之。逢二童子，童子曰：『此名爲蝟，常在地中，食死人腦。』卽欲殺之，拍捶其首。蝟亦語曰：『二童子名陳寶，得雄者王，得雌者霸。』陳倉人乃逐二童子，化爲雉，雌者上陳倉北阪，爲石，秦祠之。」《搜神記》云其雄者飛至南陽，其後光武起於南陽，皆如其言也。〈《史記·秦本紀》「十九年得陳寶」《正義》引。〉
寶鷄神祠在漢陳倉縣故城中，今陳倉縣之東。石鷄在陳倉山上。〈《史記·封禪書》「於陳倉北阪城祠之」《正義》引。〉
秦寧公墓在岐州陳倉縣西北三十七里秦陵山。《帝王世紀》云秦寧公葬西山大麓，故號秦陵山。〈《史記·秦本紀》「葬西山」《正義》引。按「秦」字衍，秦陵山名後起，非秦時卽有此名。〉
大梓樹在岐州陳倉縣南十里陳倉山上。《録異傳》云：「秦文公時雍南有大梓樹，文公伐之，輒有大風雨，樹生合不斷。時有一人病，夜往山中，聞有鬼語樹神曰：『秦若使人被髮，以朱絲繞樹伐汝，汝得不困耶？』樹神無言。明日病人語聞。公如其言伐樹，斷，中有一靑牛出，走入豐水中。其後牛出豐水中，使騎撃之，不勝。有騎墮地復上，發解，牛畏之，入不出，故置髦頭，漢、魏、晉因之。武都郡立怒特祠，是大梓牛神也。」〈《史記·秦本紀》「伐南山大梓豐大特」《正義》引。按陳倉縣因陳倉山而得名，此引脱「陳」字，據《史記·封禪書》「於陳倉北阪城祠之《正義》引《括地志》及《元和郡縣志》補。〉
郿縣
郿縣故城在岐州郿縣東北十五里。《秦紀》云：「秦文公東獵汧、渭之會，卜居之，乃營邑焉」，卽此城也。〈《史記·秦本紀》「至汧、渭之會」《正義》引。又《〈〈通鑑〉地理通釋·巻四·秦都》引作「郿縣故城在岐州郿縣東北十五里。毛萇云郿地名也，秦文公東獵汧、渭之會，卜居之，乃營邑焉，卽此城也」。又《史記·封禪書》「秦文公東獵至汧、渭之間」《正義》及《史記·絳侯周勃世家》「還下郿」《正義》引「郿縣故城在岐州郿縣東北十五里」十四字。〉
岐山縣
周公城在岐州岐山縣北九里。周之畿内，周公食采之地也。周公、邵公，周室元宰，輔佐文、武、成、康以下，蓋嫡子封於燕、魯，次子食采畿甸，奕葉爲卿士，故謂之周公、邵公也。〈《史記·魯周公世家》「周公旦者」補《正義》引，又《詩地理考》巻一《周南》引作「周公故城在岐山縣北九里」。〉
邵亭故城在岐州岐山縣西南十里。〈《詩地理考》巻一《召南》引。〉
平陽故城在岐州岐山縣西四十六里，秦寧公徙都之處。〈《史記·秦本紀》「徙居平陽」《正義》引，又《〈通鑑〉地理通釋·巻四·秦都》引，又《通鑑·巻六·秦始皇紀》「居平陽」注引。〉
岐山在岐州岐山縣東北九十里。〈《史記·夏本紀》「治梁及岐」《正義》引。〉
茲泉水原出岐州岐山縣西南凡谷。《呂氏春秋》云：「太公釣於茲泉，遇文王。」酈元云：「磻溪中有泉，謂之茲泉，潭積成淵，卽太公釣處，今謂之凡谷。有石壁深髙，幽隍邃密，人跡罕及。東南隅有石室，蓋太公所居。水次磐石釣處，卽太公垂釣之所也，其投竿跪餌兩膝遺跡猶存，是有磻溪之稱也。其水淸冷神異，北流十二里注於渭。」《説苑》云「呂望年七十釣於渭渚，三日三夜，魚無食者。望卽忿，脱其衣冠。上有農人者，古之異人，謂望曰：『子姑復釣，必細其綸，芳其餌，徐徐而投，無令魚駭。』望如其言，初下得鮒，次得鯉。刺魚腹得書，書文曰『呂望封於齊，望知其異。」〈《史記·齊太公世家》「以漁釣奸周西伯《正義》引，又《史記·范睢蔡澤列傳》「釣於渭濱」《正義》引作「茲泉水源出岐州岐山縣西南凡谷，北流十二里注於渭。太公釣此，所謂磻溪。按此引酈道元《水經注》輿今本多不同，且有錯脱，今據《水經》渭水《注》增刪。〉
普潤縣
漆水源出岐州普潤縣東南岐山漆溪，東入渭。〈《史記·夏本紀》「漆沮旣從」《正義》引，又《周本紀》「自漆沮度渭取材用」《正義》引，又《詩地理考》巻四「自土沮漆」引。〉
扶風縣
棫陽宮在岐州扶風縣東北。〈《通鑑·巻十五·漢文帝紀》「上行幸雍棫陽宮」注引。〉
隴州
濟源縣
故汧城在隴州汧源縣東南三里。《帝王世紀》云「秦襄公二年徙都汧，卽此城。〈《史記·秦本紀》「襄公二年」《正義》引，又《〈通鑑〉地理通釋·巻四·秦都》引。〉
秦城在隴州東南二十五里。〈《〈通鑑〉地理通釋·巻四·秦都》引。〉
汧山在隴州汧源縣西六十里。其山東鄰岐岫，西接隴岡，汧水出焉。〈《史記·夏本紀》「汧及岐至於荊山」《正義》引。〉
水汧出隴州汧源縣西南汧山，東入渭。〈《史記·封禪書》「汧洛二淵」《正義》引。〉
河水又出於陽紆、陵門之山者，穆王之所至。《爾雅》云秦有陽紆，郭璞云在今扶風汧縣之西。〈宋羅泌《路史後紀》巻九《疎仡》紀引。據《爾雅》補「郭璞云」三字。〉
豳州
新平縣
豳州新平縣，卽漢漆縣也，《詩》豳國，公劉所邑之地也。〈《史記·周本紀》「國於豳」《正義》引，《〈通鑑〉地理通釋·巻四·周都》引，又《詩地理考》巻二豳引無「公劉所邑之地也》句。〉
三水縣
豳州三水縣西三十里有幽原，周先公劉所都之地也。豳城在此原上，因公劉爲名。〈《史記·周本紀》「登豳之阜以望商邑」《正義》引，又《詩地理考》巻二豳引作「豳州三水縣西十里有豳原，豳城在原上」。按《元和郡縣志》巻三邠州三水縣説「古豳城在縣西三十里」，《太平寰宇記》同，此引並脱「三」字。《後漢書·郡國志》扶風栒邑劉昭注「又有劉邑」，卽此「因公劉爲名」之意，此引脱「劉」字，均據補。〉
涇州
安定縣
烏氏故城在涇州安定縣東三十里。周之故地，後入戎，秦惠王取之，置烏氏縣。〈《史記·匈奴列傳》「有義渠大茘烏氏朐衍之戎」《正義》引，又《通鑑·巻六·秦始皇紀》，「烏氏朐衍之戎」注引。又《史記·貨殖列傳》「烏氏倮畜牧」《正義》引作「烏氏故城在涇州安定縣東四十里」。〉
鶉觚縣
陰密故城在涇州鶉觚縣西，其東接縣城，卽古密國也。杜預云嬙姓國，在安定陰密縣也。〈《史記·周本紀》「明年伐須密」《正義》引，又《詩地理考》巻四密引無「杜預云」以下文。《史記·秦本紀》「白起有罪爲士伍遷陰密《正義》引及《史記·白起王翦列傳》「遷之陰密」《正義》引作「陰密故城在涇州鶉觚縣西，卽古密須國」。〉
臨涇縣
彭陽故城在涇州臨涇縣東二十里。〈《史記·匈奴列傳》「遂至彭陽」《正義》引，又《通鑑·巻十五·漢文帝紀》「遂至彭陽」注引「二十里」下有「彭原」二字。〉
寧州
定安縣
寧、原、慶三州，秦北地郡。春秋及戰國時爲義渠戎國之地，周先公劉不窋居之，古西戎也。〈《史記·秦本紀》「十一年縣義渠」《正義》引，又《史記·秦本紀》」伐義渠虜其王」《正義》引作「寧、慶二州，春秋及戰國時爲義渠戎國之地」。按「春秋」「戰國」互倒，今依《秦奉紀》「伐義渠」《正義》引移正。〉
寧州、慶州、原州，古西戎之地。卽公劉邑城，周時爲義渠戎國，秦爲北也郡。〈《史記·匈奴列傳》「岐梁山涇漆之北有義渠」《正義》引，又《通鑑·巻二·周顯王紀》「秦縣義渠」注引作「寧、慶、原三州，秦之北地郡」。按《元和郡縣志》巻三寧州云「《禹貢雍州之域，古西戎之地，當夏之衰，公劉邑焉，周時爲義渠戎國氣」《正義》引有脱誤，據《通鑑》注及《元和郡縣志》補正。〉
湫谷水源出寧州定縣。〈《史記·封禪書》「湫淵祠朝那」《正義》引。按唐安定縣爲涇州治，定安縣爲寧州治，《正義》誤引爲安定縣，據《舊唐書地理志》改。寧州定安縣卽今甘肅寧縣，湫谷水是湫淵下流，今名海子河，在寧縣西。〉
羅川縣
寧州羅川縣莊州東南七十里，漢陽周縣。〈《史記·項羽本紀》「竟斬陽周」《正義》引。〉
黃帝陵在寧州羅川縣東八十里子午山。《地理志》云上郡陽周縣橋山南有黃帝塚。〈《史記·五帝本紀》「葬橋山」《正義》引。〉
鄜州
洛交縣
雕陰縣，在鄜州洛交縣北三十里雕陰故城是也。〈《史記·魏世家》「秦敗我龍賈軍四萬五千於雕陰」《正義》引。按此引「故」字當衍，蓋謂漢上郡雕陰縣卽唐洛交縣雕陰故城，據《元和郡縣》誌刪。〉
延州
膚施縣
廷州州城卽漢髙奴縣。〈《史記·項羽本紀》「立董翳爲翟王都髙奴」《正義》引，又《通鑑·巻九·漢髙帝紀》「都髙奴」注引。〉
近廷州、綏州、銀州，本春秋時白狄所居，七國屬魏，俊人秦。〈《史記·匈奴列傳》「晉文公攘戎翟居於河西圁洛之間」《正義》引。又《史記·匈奴列傳》「號白赤翟白翟」《正義》引作「延、綏、銀三州，白翟地」。〉
原州
平髙縣
朝那湫祠在原州平髙縣東南二十里。〈《史記·封禪書》「湫淵祠朝那」《正義》引。〉
笄頭山一名崆峒山，在原州平髙縣西百里，《禹貢》涇水所出。《輿地志》云或卽鷄頭山也。酈元云蓋大隴山異名也。《莊子》云廣成子學道崆峒山，黃帝問道於廣成子，蓋在此。〈《史記·五帝本紀》「登鷄頭山」《正義》引。又《史記·趙世家》「其後娶空同氏」《正義》引作「原州平髙縣西百里有崆峒山，卽黃帝問廣成子道處」。〉
平涼縣
蕭關，今隴山開，漢文帝十四年匈奴入朝那縣之地在原州平涼縣界。〈《史記·孝文本紀》「攻朝那塞」補《正義》引。按《史記·呉王濞列傳》「搏胡衆人蕭關」《正義》云「蕭關今名隴山關，在原州平涼縣界」，蓋本《括地志》爲説，依例應出今地及裏距，今據增「在原州平涼縣界」句。〉
百泉縣
朝那故城在原州百泉縣西七十里，漢朝那縣也。〈《史記·孝文本紀》「攻朝那塞」補《正義》引。又《匈奴列傳》「至朝那膚施」《正義》同。〉
涇水源出原州百泉縣西南笄頭山涇谷，東南流入渭。〈《史記·夏本紀》「又東北至於涇」《正義》引，又《史記·夏本紀》「涇屬渭汭」補《正義》引。〉
靈州
回樂縣
北河在靈州界也。〈《史記·衞將軍驃騎列傳》「梁北河」《正義》引。〉
薄骨律鎭城以在河渚之中，隨水上下，未嘗陷沒，故號曰靈州。初在河北胡城，大統六年於果園復築城，以爲州，卽今州是也。〈《太平寰宇記》巻三十六靈州引。按《元和郡縣志》巻四靈州回樂縣説「赫連勃勃所置果圓，今猶桃李千餘株，鬱然猶存」，卽此果園，「國」字誤，今改「園」。〉
夏州
朔方縣
夏州，秦上郡，漢分置朔方郡，魏不改，隋置夏州也。〈《史記·平準書》「衞靑取匈奴河南地築朔方」《正義》引。〉
夏州朔方縣北什賁故城是蘇建築，什賁之號蓋出蕃語也。〈《史記·衞將軍驃騎列傳》「使蘇建築朔方城」《正義》引。〉
鹽州
五原縣
鹽州古戎狄居之，卽朐衍戎之地，秦北地郡也。〈《史記·匈奴列傳》「朐衍之戎《正義》引，又《通鑑·巻六·秦始皇紀》「朐衍之戎」注引。〉
白土故城在鹽州五原縣東北三百九十里。〈《史記·匈奴列傳》「晉文公攘戎翟居於河西圁洛之間《正義》引。按唐景龍三年始於五原縣白池置白池縣，見《元和郡縣志》巻四鹽州下，《括地志》當稱五原，此張守節以開元時地名更貞觀時地名，今改正。〉
勝州
楡林縣
楡中，勝州所治楡林縣。《〈通鑑〉地理通釋·巻八》「趙楡中」—引，又《史記·秦始皇本紀》「遷北河楡中三萬家」《正義》。〉
雲中故城在勝州楡林縣東北四十里，秦雲中郡。〈《史記·絳侯周勃世家》「得雲中守遬」《正義》引。〉
達谷縣
勝州連谷縣，本秦九原郡，漢武帝更名五原。〈《史記·匈奴列傳》「自九原至雲陽」《正義》引，又《通鑑·巻二十一·漢武帝紀》「戍五原」注引。〉
銀城縣
漢五原郡河目縣故城在北假中，北假，地名也，在河北，今屬勝州銀城縣。《漢書·王莽傳》云「五原北假，膏壤殖谷」也。〈《史記·匈奴列傳》「又度河據陽山北假中」《正義》引。〉
棝陽縣漢舊縣也，在勝州銀城縣界。〈《史記·魏世家》「築長城塞固陽」《正義》引，又《通鑑·巻三·周顯王紀》「圍魏固陽」注引。〉
綏州
上縣
上郡故城在綏州上縣東南五十里，秦之上那城也。〈《史記·秦始皇本紀》「使扶蘇北監蒙恬於上郡正《正義》引，又《史記·魏世家》「魏盡入上郡於秦」《正義》引，又《通鑑·巻二·周顯王紀》「魏因盡入上那十五縣以謝秦」注引。《史記·李斯列傳》「上使監兵上郡」《正義》及《〈通鑑〉地理通釋·巻八·趙上郡》引無「秦之上郡城也」句。〉
慶州
弘化縣
不窋故城在慶州弘化縣南三里，卽不窋在戎狄所居之城也。〈《史記·周本紀》「子不窋立」《正義》引，又《〈通鑑〉地理通釋·巻四·周都》引。按《〈通鑑〉地理通釋》此引作弘化縣，《正義》「安」字當作「弘」，唐弘化縣神龍元年更名安化縣，《括地志》成書應是弘化縣，今依《通鑑》注引。〉
洛源縣
洛水一名漆沮水，源出慶州洛源縣白於山，東南流鄜、丹、同三州，至華陰北南流人渭。非古公所度漆沮也。〈《詩地理考》巻三「瞻彼洛矣」引。又《史記·封禪書》「汧洛二淵」《正義》引作「洛水源出慶州洛源縣白於山，南流入渭」。〉
華池縣
秦故道在慶州華池縣西四十五里子午山上，自九原至雲陽千八百里。〈《史記·匈奴列傳》「而通直道《正義》引。〉
二川原在慶州華池縣西子午嶺東，二川合，因名也。〈《史記·封禪書》「汧洛二淵《正義》引。

[book_title]卷二
蒲州
河東縣
蒲阪故城在蒲州河東縣南二里，卽堯舜所都也。〈《史記·秦本紀》「取蒲阪」《正義》引。又《史記·五帝本紀》「代堯踐帝位」《正義》引作「蒲阪，今蒲州河南縣界蒲阪故城是也」。〉
河東縣南二里故蒲阪城，舜所都也。城中有舜廟，城外有舜井及二妃壇。〈《史記·五帝本紀》「舜飭下二女媯汭」《正義》引。〉
蒲州河東縣雷首山，一名中條山，亦名暦山，亦名首陽山，亦名襄山，亦名甘棗山，亦名豬山，亦名獨頭山，亦名薄山，亦名呉山。此山西起雷首，東至呉阪，凡十一名，隨州縣分之。暦山南有舜井。〈《史記·五帝本紀》「舜耕暦山」《正義》引。又《史記·夏本紀》「壺口雷首」《正義》引作「雷首山在蒲州河東縣」。又《通鑑地理通釋》巻四「帝舜都」及《詩地理考》巻六「舜耕暦山」引作「蒲州河東縣雷首山亦名暦山，南有舜井」。〉
陶城在蒲州河東縣北三十里，卽舜所都也，南去暦山不遠，或耕或陶，所在則可，何必定陶方得爲陶也？舜之陶也？斯或一焉。〈《[[史記]]》五帝本紀「陶河演」《正義》引。通《監地理通釋》巻四舜都引「或陶所在二十二字作「何必定陶」四字。〉
媯汭水源出蒲州河東縣南雷首山。許愼云：「水涯曰汭。」按《地記》云：「河東郡首山中有二泉，下南流者媯水，北流者汭水，二水異源合流，出谷西注河。」〈《史記·五帝本紀》「舜飭下二女於溈汭」《正義》引。又《史記·陳杞世家》「居於媯汭」補《正義》引作「媯汭水源出蒲州河東縣南雷首山，《地記》云河東郡首山北中有二泉，下南者汭水」。按《五帝本紀》、《正義》引脱「縣」及「雷首」三字，「靑」爲「首」之誤，衍東山二字，依《陳杞世家》補《正義》引改正。《陳杞世家》補《正義》引「中有二泉」以下亦有脱誤，當如《五帝本紀》《正義》所引。〉
猗氏縣
令狐故城在蒲州猗氏縣西十五里。〈《史記·秦本紀》「秦以兵送至令狐」《正義》引。又《史記·晉世家》「秦兵圍令狐」補《正義》引作「縣西四十五里」。按「界」字誤，當依《晉世家》補《正義》引作「西」。《晉世家》補《正義》引「西」下衍「四」字，水經涑水《注》可證。〉
王官故城在蒲州猗氏縣南二里。〈《史記·晉世家》「渡河取王官《正義》引。〉
故郇城在蒲州猗氏縣西南四里。〈「詩地理考」巻二郇伯引。〉
虞鄕縣
晉陽故城今名晉城，在蒲州虞鄕縣西三十五里。〈《史記·魏世家》「秦拔我蒲阪晉陽《正義》引，又《通鑑·巻一·周威烈王紀》「爲晉陽請曰」及巻三《周赧王紀》「秦取魏蒲阪晉陽封陵」注引。〉
故智城在蒲州虞鄕縣西北四十里。《古今地名》云：「解縣有智城」，蓋謂此也。〈《史記·魏世家》「共伐滅智伯」《正義》引。〉
張陽故城一名東張城，在蒲州虞鄕縣西北四十里。〈《史記·曹相國世家》「軍東張《正義》引。〉
虞州
安邑縣
鹽氏故城一名司鹽城，在虞州安邑縣。〈《史記·秦本紀》「至鹽氏而還《正義》引。按唐初有虞州，領安邑、解縣、夏縣三縣，貞襯十七年虞州廢後，以安邑、解縣屬蒲州。《括地志》據貞觀十三年大簿，《序略》有虞州，此蒲字當作「虞」。〉
髙涯原在虞州安邑縣北三十里南阪口，卽古嗚條陌也。〈《史記·殷本紀》「桀奔於鳴條」》、《正義》引。〉
解縣
濁水源出虞州解縣東北平地。〈《史記·趙世家》「伐魏敗湪澤」《正義》引，又《通鑑·巻一·周威烈王紀》「戰於燭澤」注引。〉
汾州
隰城縣
西陽卽中陽也，在汾州隰城縣南十里。地理志云西都、中陽屬西河郡。〈《史記·秦本紀》「伐取道中都西陽」《正義》引。按漢中陽縣在今山西中陽縣西，魏移置於漢茲氏縣界，卽唐隰城縣南中陽故城。此「東」字誤，當作「南」。〉
中陽故城在汾州隰城縣南十里，漢中陽縣也。〈《史記·趙世家》「輿秦會中陽」《正義》引，又《史記·燕召公世家》「田單伐我拔中陽」補《正義》引。〉
謁泉山一名隱泉山，在汾州隰城縣北四十里。《注水經》云：「其山崖壁立，崖半有一石室，去地五十丈，頂上平地十許頃。隋圖經集記云：「此爲子夏石室，退老西河居此。有卜商神祠，今見在。」〈《史記·仲尼弟子列傳》「子夏居西河」《正義》引。按《新唐書藝文志》地理類有卽蔚之《隋圖經集記》，此誤，今據改。〉
平遙縣
中都故城在汾州平遙縣西十二里，秦屬太原郡也。〈《史記·孝文本紀》「立爲代王都中都」《正義》引。又《史記·秦本紀》「伐趙中都西陽」 《正義》引作「中都故城在汾州平遙縣西十二里，卽西都也。又《史記·梁孝王世家》「以武爲代王」，《正義》引作「中都故城在汾州平遙縣西十二里」。按《孝文本紀》《正義》引衍「南」字，《元和郡縣志》巻十三亦云中都在汾州平遙西十二里。〉
介休縣
介休縣屬汾州，本漢縣。〈《史記·晉世家》「伐千畝有功」補《正義》引。〉
絳州
正平縣
臨汾故城在絳州正平縣東北二十五里，卽古臨汾縣也。〈《史記·秦本紀》「益發卒軍臨汾旁」《正義》引。〉
王澤在絳州正平縣南七里。〈《史記·趙世家》「至於王澤」《正義》引。〉
垣縣
故垣城，漢縣治，本魏王垣也，在絳州垣縣西北二十里。〈《[[史記]]》、《秦始皇本紀」攻魏垣蒲陽《正義》引，又《通鑑·巻六·秦始皇紀》「伐魏取垣蒲」注引。〉
絳縣
絳水一名白水，今名沸泉，源出絳山，飛泉奮湧，揚波北注，縣流奔壑一十許丈，望之極爲奇觀。〈《史記·魏世家》「絳水可以灌平陽」《正義》引。又《通鑑·巻一·周威烈王紀》「絳水可以灌平陽」注引作「絳水」一名白水，一名沸泉水，源出絳山，飛泉奮揚注，縣積壑三十餘丈，望之極爲奇觀」。按《魏世家》、《正義》引及《通鑑》注引皆有脱誤，今據《水經》澮水《注》輿《元和郡縣志》校正。〉
乾河源出絳州絳縣東南崤山，南流注澮。其水冬乾夏流，故曰乾河。〈《史記·白起王翦列傳》「取韓安邑以東到乾河」《正義》引。按乾河是教水支流，入澮不入河，今據《水經》澮水《注》改。〉
曲沃縣
絳邑故城，漢絳縣，本晉都新田，在絳州曲沃縣南二里，因絳山爲名。〈《〈通鑑〉地理通釋·巻四·五伯》引。又《史記·絳侯周勃世家》「食絳」引作「絳邑城，漢絳縣，在絳州曲沃縣南二里。」〉
絳州曲沃縣有曲沃故城，土人以爲晉曲沃新城。〈《史記·秦本紀》「太子申生死新城《正義》引。〉
陘庭故城在絳州曲沃縣西北二十里，在絳州東北三十五里。〈《史記·白起王翦列傳》「攻韓陘城」《正義》引。又《史記·范睢蔡澤列傳》「秦攻韓汾涇」正義「陘庭敝城在絳州曲沃縣西北二十里」。按「陘城」當作「陘庭」，見《左傳》桓公二年及三年。襄公二十三年又作熒庭，《范睢蔡澤列傳》、《正義》不誤。〉
聞喜縣
周陽故城在絳州聞喜縣東二十九里。〈《史記·孝文本紀》「趙兼爲周陽侯」《正義》引，又《[[史記]]》外戚世家「勝爲周陽侯」《正義》引，又《[[史記]]》滑稽列傳「因姓周陽氏」《正義》。〉
翼城縣
故唐城在絳州翼城縣西二十里，卽堯裔子所封。〈《春秋傳》云夏孔甲時有堯苗裔劉累者，以豢龍事孔甲，夏後嘉之，賜氏禦龍，以更豕韋之後。龍一雌死，潛醢之以食夏後，旣而使求之，懼而遷於魯縣。夏后蓋別封劉累之孫於大夏之墟，爲唐侯。至周戍王時，唐人作亂，成王滅之而封大叔，更遷唐人子孫於杜，謂之杜伯，卽范匄所云「在周爲唐杜氏」。按魯縣汝州魯山縣是。今隨州棗陽縣東南一百五十里上唐鄕故城，卽是後子孫徙後唐。《史記·晉世家》「成王立唐有亂」《正義》引。按此引劉累豢龍事見《左傳》昭公二十九年文，當有「傳」字。「唐」字依《鄭世家》、《正義》引補。〉
故唐城在絳州翼城縣西二十里。〈徐才宗《國都城記》云：「唐國，帝堯之裔子所封。」《春秋傳》云夏孔甲時有堯苗胄劉累者，以豢龍事孔甲，夏後嘉之，賜曰禦龍氏，以更豕韋之後。龍一雌死，潛醢之以食夏後，旣而使求之，懼而遷後魯縣。夏後蓋別封劉累之後於大夏之墟，爲唐侯。至周成王時，唐人作亂，成王滅之而封大叔，遷唐人子孫於杜，謂之杜伯，範匄所云「在周爲唐杜氏」也。《地記》云：「唐氏在大夏之墟，屬河東安邑縣。今在絳城西北一百里有唐城者，以爲唐舊國。」《史記·鄭世家》「唐人是因」《正義》引。按依《晉世家》、《正義》引補「大」字，改下「匄」字。「安」下脱「邑」字，據《漢書·地理志》增。〉
故翼城一名故絳，在絳州翼城縣東南十五里。〈《諸侯譜》云：「晉穆侯遷都後絳，曾孫孝侯改絳爲翼，至獻公又命曰絳。」《史記·晉世家》「翼晉君都邑也」補《正義》引。又《詩地理考》巻二唐引末有「景公遷新田」五字。按晉至曲沃武公始稱公，此引兩「公」字皆當作「侯，《詩地理考》引不誤，今據改。〉
澮水在絳州翼城縣東南二十五里。〈《史記·趙世家》「魏敗我瀹取皮牢」《正義》引，又《通鑑·巻二·周顯王紀》「魏敗韓師趟師於澮」注引。按「縣」字衍，《通鑑》注引無。〉
澮髙山，又云澮山，在絳州翼城縣東南二十五里，澮水出北山。〈《史記·魏世家》「翟敗我於澮」《正義》引。按澮水出澮山，澮水在翼城東南，澮山所在當同，《元和郡縣志》作「東南二十五里」是，今據改。〉
泰州
龍門縣
皮氏故城在絳泰州龍門縣西百三十歩，自秦、漢、魏、晉皮氏縣皆治此。}}《史記·河渠書》「渠皮氏汾陰下」《正義》引。又《史記·魏世家》 「秦取我汾陰皮氏焦」《正義》引作「皮氏故城在絳州龍門縣西一百八十歩」。又《史記·秦始皇本紀》「渡河取汾陰皮氏《正義》引作「皮氏在絳州龍門縣西一里八十歩，卽古皮氏城也」。按「絳」字當作「泰」。唐初泰州領龍門、萬泉、汾陰，芮縣四縣，貞觀十八年廢泰州及芮縣，以龍門、萬泉屬絳州，汾陰屬蒲州。《括地志》、《序略》有泰州，則此三縣應稱泰州，今改。}}
故耿城今名耿倉城，在泰州龍門縣東南十二里故耿國也。《都城記》云：「耿，姬姓國。」《史記·秦本紀》「晉滅霍魏耿」《正義》引。按「贏」當作「姬，據《左傳》閔公元年杜預注改。}}
龍門山在泰州龍門縣。〈《史記·貨殖列傳》「龍門碣石《正義》引。〉
汾陰縣
汾陰故城俗名殷湯城，在泰州汾陰縣北。〈《史記·秦本紀》「渡河取份陰皮氏《正義》引。又《通鑑·巻二·周顯王紀》「取汾陰皮氏」注引作「汾陰故城在蒲州汾陰縣北九里」。〉
晉州
臨汾縣
平陽故城卽晉州城西面，今平陽故城東面也。《城記》云堯築也。〈《史記·外戚世家》「號曰平陽公主」《正義》引。又《〈通鑑〉地理通釋·巻九·韓平陽》引作「晉州城因平陽故城東面而爲之」。〉
平陽，今巫曰州所理平陽故城是也。〈《史記·五帝本紀》「帝堯者」《正義》引，又《〈通鑑〉地理通釋·巻四·堯都》引。〉
髙梁故城在晉州臨汾縣東北二十七里。《水經》汾水西過髙梁邑西。〈《通鑑·地理通釋》巻十四《東西魏周齊相攻地名考》引。〉
襄陵在晉州臨汾縣東南三十五里。闕駰《十三州志》云：「襄陵晉大夫肇邑也。」〈《史記·秦本紀》「王輿楚王會襄陵」《正義》。又《通鑑·巻二·周顯王紀》「圍魏襄陵」注引首十四字。〉
平陽河水一名晉水。〈《史記·五帝本紀》「帝堯者」《正義》引。〉
洪洞縣
故楊城，本春秋時陽國，漢陽縣城也，今晉州洪洞縣也。至隋爲楊，唐初改爲洪洞，以故洪洞鎭爲名也。秦及漢皆屬河東郡。〈《史記·酷吏列傳》 「郅都者楊人也」《正義》引。按《左傳》昭公二十八年「分羊舌氏之田以爲三縣，僚安爲楊氏大夫」，卽此楊國，「秦」當作「春秋」。〉
郅都墓在洪洞縣東南二十里。〈《史記·酷吏列傳》「郅都者楊人也」《正義》引。〉
岳陽縣
千畝原在晉州岳陽縣北九十里。〈《史記·周本紀》「宣王不修籍於千畝」《正義》引，又《史記·趙世家》「及千畝戰」《正義》引。〉
呂州
霍邑縣
呂州霍邑縣，漢彘縣也，後漢改曰永安，隋改曰霍邑，本春秋時霍伯國也。〈《史記·魏世家》「魏悼子徙治霍」《正義》。又《史記·周本紀》 「厲王出奔於彘《正義》引作「晉州霍邑縣本漢彘縣，後改曰永安」。按唐呂州武德元年置，領霍邑、趙城、汾西、靈石四縣，貞觀十七年廢呂州，以靈石屬汾州，其餘三縣屬晉州，《括地志》、《序略》有呂州，則霍邑、趙城當稱呂州霍邑縣及呂州趙城縣。〉
呂州霍邑縣，本春秋時霍伯國。韋昭云：「霍，姬姓也。」〈《史記·秦本紀》「晉滅霍」《正義》引。按「又」爲「本」字之誤。〉
呂州霍邑縣，本漢彘縣也。鄭玄注《周禮》云「霍山在彘。春秋時霍伯國也。〈《史記·管蔡世家》「次曰霍叔處」《正義》引，又《史記·齊太公世家》「周厲王出奔居彘」《正義》引。〉
趙城縣
趙城，今呂州趙城縣是。本彘縣地，後改曰永安，卽造父之邑也。〈《史記·秦本紀》「繆王以趙城封造父」《正義》引。〉
隰州
隰川縣
蒲邑故城在隰州隰川縣北四十五里。在蒲水之北，故日蒲陽。卽晉公子重耳所居也。〈《史記·秦始皇本紀》「攻魏垣蒲陽」《正義》引。又《史記·魏世家》「秦拔我垣蒲陽衍」《正義》引無末句。〉
慈州
吉昌縣
壺口山在慈州吉昌縣西南五十里。〈《史記·夏本紀》「壺口治梁及岐」《正義》引。〉
昌寧縣
故鄂城在慈州昌寧縣東二里，絳州夏縣相近。〈《史記·晉世家》「故曰唐叔虞」《正義》引，又《詩地理考》巻二唐引。〉
文城縣
文城故城在慈州文城縣西北四十里。故老云此城晉文公爲公子時避驪姬之難，從蒲奔翟，因築此城，遂呼爲文城。《風俗通》云：「《春秋傳》曰狄本山戎之別也，其後分居，號曰赤翟、白翟。」《[[史記]]》晉世家「重耳遂奔翟」補《正義》引。}}
石州
離石縣
離石縣，今石州所理縣也。〈《史記·周本紀》「北取道藺離石者《正義》引。〉
潞州
上黨縣
潞州本赤翟地。〈《史記·匈奴列傳》「號曰赤翟白翟」《正義》引。〉
長子縣
屯留故城在潞州長子縣東北三十里，漢屯留縣，古留籲國也。〈《史記·秦始皇本紀》「將軍撃趙反死屯留」《正義》引。又《史記·趙世家》「徙處屯留」《正義》引作「屯留故城在潞州長子縣東北三十里，本漢屯留縣城也。」又《〈通鑑〉地理通釋·巻九·韓屯留之道》引首十五字。按春秋赤翟留籲，晉滅其國名純留，見《左傳》宣公十六年及襄公十八年，此引有脱誤，今補「縣古留」三字。〉
漳水一名濁漳水，源出潞州長子縣西力黃山。《地理志》云濁漳水出長子鹿谷山，東至鄴入淸漳。〈《史記·河渠書》「西門豹引漳水溉鄴」《正義》引。按「在」當作「出」，據《漢書·地理志》改。〉
屯留縣
降水源出潞州屯留縣西南方山，東北流，至冀州人海。〈《史記·夏本紀》「北過降水」《正義》引。按各本《[[史記]]》此《正義》作「西南方東北流」，淸呉春照校柯維熊本，張文虎校金陵本均刪「方」字。《河渠書》「過降水」《正義》云「降水源出屯留縣西南方山」，蓋《本括地志》爲説，《元和郡縣志》亦云「出方山」，今據增。〉
黎城縣
故黎戎，黎侯國也，在潞州黎城縣東北十八里。《尚書》曰「西伯旣勘黎」是也。〈《史記·周本紀》「明年敗耆國」《正義》引。又《詩地理考》巻一黎侯引無《尚書曰》以下文。〉
銅鞮縣
銅鞮故城在潞州銅鞮縣東十五里，州西六十五里，在并州東南也。〈《史記·絳侯周勃世家》「攻韓信軍銅鞮」《正義》引。〉
關與聚一名烏蘇城，在潞州銅鞮縣西北二十里，趙奢破秦軍處。又儀州和順縣卽古關與城，亦云趙奢破秦軍處。然儀州與潞州相近，二所未詳。又有關與山，在洛州武安縣西南五十里，趙奢拒秦軍於關與，卽此山也。〈《史記·秦本紀》「中更胡陽攻趙關與」正義。又《[[史記]]》趙世家「秦韓相攻而圍關輿」《正義》引作「關輿聚落本名烏蘇城，在潞州銅鞮縣西北二十里。又儀州和順縣城亦云韓關輿邑，二所未詳。又有關輿山，在洺州武安縣西南五十里，蓋是也。」按《秦奉紀》、《正義》蓋爲《括地志》原文。「有」字，依《趙世家》、《正義》引增。〉
沁州
沁源縣
霍太山在沁州沁源縣西七八十里。〈《史記·夏本紀》「旣修太原至於岳陽《正義》引。又《史記·夏本紀》「雷首壺口至於太嶽」《正義》引作《太嶽》，霍山也，在沁州沁源縣。」〉
三神祠今名原過祠，今在霍山側。〈《史記·趙世家》「使原過主霍太山祠祀」《正義》引。〉
澤州
晉城縣
髙都故城，今澤州也。〈《史記·秦本紀》「蒙騖攻魏髙都」，《正義》引，又《通鑑·巻六·秦莊襄王紀》「取髙都汲」注引。〉
髙平縣
光狼故城在澤州髙平縣西二十里。〈《史記·秦本紀》「白起攻趙取代光狼城」《正義》引。〉
長平故城在澤州髙平縣西二十一里，卽白起敗括於長平處。〈《史記·趙世家》廉頗將軍軍長平《正義》引。又《史記·白起王翦列傳》「趙軍長平」《正義》「長平故城在澤州髙平縣西二十一里。」按「三」當作「二」，依《白起王翦列傳》、《正義》改，《元和郡縣志》亦説長平在髙平縣西二十一里。〉
趙鄣故城一名都尉城，今名趙東城，在澤州髙平縣西二十五里；又有故谷城，此二城卽二障也。〈《史記·白起王翦列傳》「陷趙軍取二障四尉」《正義》引。〉
趙西壘在澤州髙平縣北六里，卽廉頗堅壁以待秦，王齡奪趙西壘壁者。〈《史記·白起王翦列傳》「奪西壁壘」《正義》。〉
趙壁，今名趙東壁，亦名趙東長壘，在澤州髙平縣北五里，卽趙括作壁敗處。〈《史記·白起王翦列傳》「趙戰不利因築壁堅守」《正義》。〉
秦壁一名秦壘，今亦名秦長壘。〈《史記·白起王翦列傳》「追造秦壁」《正義》。〉
頭顱山一名白起臺，在澤州髙平縣西五里。〈《史記·趙世家》「卒四十萬皆坑之」補《正義》引。〉
澤縣
析城山在澤州澤縣一西南七十里。《注水經》云「析城山甚髙峻，上平坦，下有二泉，東濁西淸，左右不生草木。」〈《史記·夏本紀》「砥柱析城」 《正義》引。按此引脱縣名，據《水經》沁水《注》「析城山在澤南」增「澤縣」三一字。澤縣後改名陽城。「下」字「泉」字亦據《水經》沁水《注》增改。〉
代州
鴈門縣
勾注山一名西陘山，在代州鴈門縣西北三十里。〈《史記·趙世家》「羊腸之西勾注之地」 《正義》引。又《史記·孝文本紀》「軍勾注」補《正義》引作「勾注山一名西陲山，在代州鴈門縣西北三十里」。又《史記·劉敬叔孫通列傳》「漢兵已渝勾注」《正義》作「勾注山在代州鴈門縣西北三十里」。按「徑」「陲」皆當作「陘」，「四」當作「三」，《太平寰宇記》代州鴈門縣引《水經注》云「勾注山一名西陘山，在鴈門縣西北三十里」，今據改。〉
廣武故城在代州鴈門縣界。〈《史記·韓王信盧綰列傳》「屯廣武以南」補《正義》引。〉
夏屋山一名賈屋山，今名賈母山，在代州鴈門縣東北三十五里。夏屋與勾注相接，蓋北方之險，亦天下之阻路，所以分別内外也。〈《史記·趙世家》「北登夏屋」《正義》引。〉
崞縣
原平故城，漢原平縣也，在代州崞縣南三十五里。〈《史記·趙世家》「趙衰爲原大夫居原」《正義》引。〉
樓煩在代州崞縣界。《地理志》云在鴈門郡。〈《史記·絳侯周勃世家》「還攻樓煩三城」《正義》引。按崞縣屬代州，「並」字誤。〉
繁時縣
菱人故城在代州繁時縣界，漢菱人縣也。〈《史記·絳侯周勃世家》「降下霍人」《正義》引，又《[[史記]]》樊酈滕灌列傳「自霍人以往至雲中」《正義》引。〉
朔州
善陽縣
朔州，春秋時北狄地也。如淳云儋林也。爲李牧所滅。〈《史記·匈奴列傳》「「晉北有林胡」《正義》引。按此引脱「狄」字，據《元和郡縣志》補。〉
朔州城，漢鴈門郡馬邑縣城也。〈《史記·髙祖本紀》「匈奴攻韓王信馬邑《正義》引。按漢馬邑縣故城卽唐朔州善陽縣外城，此引有脱誤，據《方輿紀要》巻四十四山西朔州引舊誌補「城」字。「卽」爲「郡」之誤。〉
新城一名小平城，在朔州善陽西南四十七里。〈《史記·秦本紀》「攻楡次新城」《正義》引。〉
趙武靈王長城，在朔州善陽縣北。《注水經》云：「白道城北出山椒上有垣若頽基焉，沿溪亙嶺，東西無極，疑卽趙武靈王所築也」〈《史記·匈奴列傳》「北破林胡樓煩築長城」《正義》引。按此有脱誤，據《水經》河水《注》增改。〉
陰山在朔州北塞外突厥界。〈《史記·匈奴列傳》「自代並陰山下」《正義》引，又《通鑑·巻六·秦始皇紀》「自代並陰山」注引。〉
定襄故城在朔州善陽縣北三百八十里。《地理志》云：「定襄郡，髙帝置。」〈《史記·匈奴列傳》「又復入代郡定襄」《正義》引。又《通鑑·巻十八·漢武帝紀》，「匈奴入代郡定襄上郡」注引無《地理志》以下十字。〉
武泉故城在朔州北二百二十里。〈《史記·絳侯周勃世家》「以前至武泉」《正義》引，又《史記·樊酈滕灌列傳》「破胡騎於武泉北」正義。〉
雲中郡、縣在朔州善陽縣北三百八十里定襄故城是也。〈《史記·樊酈滕灌列傳》「自霍人以往至雲中」《正義》。〉
定襄縣
朔州定襄縣，本漢平城縣。縣東北三十里有白登山，山上有臺名曰白登臺，《漢書·匈奴傳》曰「蹋頓圍髙帝於白登七日」，卽此也。服虔云：「白登，臺名，去平城七里。」李穆叔《趙記》云「平城東七里有土山，髙百餘尺，方十餘里」，亦謂此也。〈《史記·髙祖本紀》「遂至平城」《正義》引。又《史記·絳侯周勃世家》「因撃胡騎平城下」《正義》引作「朔州定襄縣，本漢平城縣。」又《史記·匈奴列傳》「圍髙帝白登」《正義》引作「白登臺在白登山上，朔州定襄縣東三十里。」按唐初定襄縣屬朔州，貞觀十四年移於恒安鎭，屬沂州。〉
東安陽故城在朔州定襄縣界。《地理志》云東安陽縣屬代郡。〈《史記·趙世家》「封長子章爲代安陽君」《正義》引。〉
當城在朔州定襄縣界。十三州志云：「當城在髙柳東八十里，縣當恒都山，故曰當城。」〈《史記·髙祖本紀》「斬陳豨當城」《正義》引。按「土地」二字衍。「記」當作「誌」。《漢書·地理志》代郡當城顏師古注引闞駟《十三州志》與此同，作「恒都山，今據改。〉
參合故城在朔州定襄縣北。〈《通鑑·巻十二·漢髙帝紀》「斬韓王信於參合」注引，又《史記·韓王信盧綰列傳》「復與胡騎入居參合」《正義》。〉
蔚州
靈邱縣
靈邱，蔚州理縣也。〈《史記·趙世家》「趙以靈邱封楚相春申君」《正義》引。〉
靈邱故城在蔚州靈邱縣東十里，漢縣也。〈《史記·絳侯周勃世家》「因復撃豨靈邱」《正義》引。〉
故平舒城在蔚州靈邱縣北九十三里。〈《史記·趙世家》「燕以葛武陽平舒與趙」《正義》引。〉
趙武靈王墓在蔚州靈邱縣東三十里。〈《史記·趙世家》「餓死沙丘宮」補《正義》引。〉
飛狐縣
摩笄山一名磨笄山，亦名爲山，在蔚州飛狐縣東北百五十里。《魏上地記》云：「代郡東南二十五里有馬頭山，趙襄子旣殺代王，使人迎其婦，代王夫人曰：『以弟慢夫非仁也，以夫慢弟非義也。』磨笄自刺而死，使者遂亦自殺。〈《史記·趙世家》「名之爲摩笄之山」《正義》引。〉
蔚州飛狐縣北百五十里有秦、漢故代郡城，西南有山，俗號飛狐口。〈《史記·酈生陸賈列傳》「距蜚狐之口」《正義》引。按據《匈奴列傳》、《正義》增「代」字，此脱。〉
代郡城，北狄代國，秦、漢代縣城也，在蔚州飛狐」縣北百五十里。〈《史記·匈奴列傳》「直代雲中」《正義》。按「羌湖」爲「飛狐」之誤，依《酈生陸賈列傳》、《正義》引改。〉
并州
太原縣
并州太原，地名大明城，卽古晉陽城，智伯輿韓、魏攻趙襄子於晉陽，卽此城也。〈《史記·梁孝王世家》「以參爲太原王」《正義》引。〉
晉陽縣
大夏，今并州晉陽及汾、絳等州是。昔髙辛氏實沈居之，西近河。〈《史記·秦始皇本紀》「禹鑿龍門通大夏」《正義》引。〉
晉水源出并州晉陽縣西懸甕山。《山海經》云：「懸甕之山，晉水出焉，東南流注於汾水。」晉趙襄子保晉陽，智氏芳山以水灌之，不沒者三版。其瀆乘髙西入晉陽城以周溉灌，東南出城注於汾也。〈《史記·魏世家》「決晉水以灌晉陽之城」《正義》引。按「壅」誤，當作「甕」，懸甕山以山腹有巨石如甕而得名。「陽」字衍，據《水經》晉水《注》刪。〉
故唐城在并州晉陽縣北二里。《城記》云堯築也。徐才宗《國都城記》云：「唐叔虞之手燮父徒居晉水傍，今并州故唐城。唐者卽燮父所徒之處，其城南半入州城，中削爲坊，城牆北半見在」《毛詩譜》云：「叔虞子燮父以堯虚南有晉水，故曰晉侯」〈《[[史記]]》「晉世家子燮是爲晉侯」《正義》引，又《通鑑·巻一·周安王紀》「孝公頃立」注引。按唐初并州太原、晉陽兩縣倶在州城，故晉陽亦可稱并州，此「理」字當作「州」。〉
楡次縣
楡次，并州縣，卽古楡次也。〈《史記·秦本紀》「攻趙楡次」《正義》引。〉
淸源縣
梗陽故城在并州淸源縣南百二十歩。淸源，唐分晉陽縣置，本漢楡次縣地，春秋時晉大夫祁氏邑也。〈《史記·趙世家》「秦取梗陽」《正義》引。按隋於梗陽故城置淸源縣，後廢入晉陽縣，唐初又於梗陽故城北重置淸源縣，故云「分晉陽置」，今增「淸源唐」三字方合。〉
祁縣
并州祁縣城，晉大夫祁奚之邑。〈《史記·孝文本紀》「祁侯賀爲將軍」《正義》引。〉
文水縣
大陵城在并州文水縣北十三里，漢大陵縣城。〈《史記·趙世家》「肅侯遊大陵」《正義》引。〉
陽曲縣
狼孟故城在并州陽曲縣東北二十六里。〈《史記·秦本紀》「攻趙新城楡次狼孟」《正義》引，又《通鑑·巻六·秦莊襄王紀》「取楡次狼孟等三十七城」注引。〉
孟縣
并州盂縣外城，俗名原仇城，亦名仇猶城，夷狄之國也。《韓子》云：「智伯欲伐仇猶，道險難不通，乃鑄大鍾遺之，載以廣車。仇猶大悅，除塗内之。赤章曼支諫曰：『不可。此所以小事大；而今以大遺小，卒必隨，不可。』不聽，遂内之。曼支因斷殼而馳，至十九日而仇猶亡。」〈《史記·樗里子甘茂列傳》 「智伯之伐仇猶」《正義》引。按「山」當作「城」，又脱「城」字，據《元和郡縣志》增改。此引《韓非子説林》，有脱誤，今據改。〉
樂平縣
昔陽故城一名陽城，在并州樂平縣東。《春秋釋地名》云：「昔陽，肥國所都也，樂平沾縣東有昔陽城。」肥國，白狄別種也。樂平縣城，漢沾縣城也。〈《史記·趙世家》「廉頗將攻齊昔陽」《正義》引。按「城」字衍，晉沾縣屬樂平郡，據《左傳》昭公十二年杜預注刪。〉
石艾縣
井陘故關在并州石艾縣東八十里，卽井陘口。〈《史記·淮陰侯列傳》「聚兵井陘口」《正義》。按「八十」兩字誤倒爲「十八」，據《元和郡縣志》巻十三太原府廣陽縣及《讀史方輿紀要》巻四十山西平定州井陘條改。按此當是引《括地志》，張守節時石艾已更名廣陽。〉
嵐州
宜芳縣
嵐州，樓煩胡地也。《風俗通》云故樓煩胡地也。〈《史記·匈奴列傳》「晉北有林胡樓煩之戎」《正義》引。〉
靜樂縣
汾水源出嵐州靜樂縣北百三十里管涔山，東南流入并州，卽西南流入絳州，至蒲州入河。〈《史記·河渠書》「穿渠引汾《正義》引。按「北」字衍，「至」字錯在「絳州上，今據《太平寰宇記》刪改。〉
懷州
河内縣
故絺城在懷州河内縣西三十二里，《左傳》云蘇忿生十二邑，絺其一也。〈《史記·秦本紀》「攻魏髙都汲」《正義》引。按「七」字衍。〉
故邗城在懷州河内縣西北二十七里，古邗國也。《左傳》云：「邗、晉、應、韓，武之穆也。」〈《史記·周本紀》「明年伐邗」《正義》引，又《項羽本紀》「引兵撃秦軍汗水」《正義》引。按《水經》沁水《注》「邗水南逕邗城西，故邗國」。此「地」字當刪。〉
太行山在懷州河内縣北二十五里。〈《史記·夏本紀》「太行常山」《正義》引，又《通鑑·巻五·周赧王紀》「取南陽攻太行」注引。〉
太行、恒山連廷，東北接碣石，西北接嶽鄙。〈《史記·周本紀》「北望嶽鄙」《正義》引。〉
羊腸阪道在太行山上，南口懷州，北口潞州。〈《史記·魏世家》「昔者魏伐趙斷羊腸《正義》引。〉
野王在懷州河内縣，本春秋野王邑。〈《史記·白起王翦列傳》「伐韓之野王」補《正義》引。〉
武陟縣
故懷城在懷州武陟縣西十一里。〈《史記·夏本紀》「覃懷致功」《正義》引，又《通鑑·巻五·周赧王紀》「伐魏拔懷」注引。〉
武德縣
懷州武德縣，本周司寇蘇忿生之州邑也。〈《史記·韓世家》「宣子徙居州」《正義》引、又《通鑑·地理通釋》六國引。〉
平皋故城，本邢邱邑，漢置平皋縣，在懷州武德縣東南二十里，以其在河之皋地也。〈《史記·魏世家》「秦固有懷茅邢丘」《正義》引。又《史記·秦本紀》「攻魏取邢丘懷」《正義》引作「平阜故城在懷州武德縣東南二十五里，」 又《史記·白起王翦列傳》「攻韓圍邢丘」《正義》「邢丘在懷州武德縣東南二十里平阜故城是也」。按《魏世家》、《正義》引脱「十」字，依《白起王翦列傳》、《正義》補。《秦本紀》、《正義》引「二十五里」，衍「五」字。唐武德縣在今河南武陟縣東南四十里，漢平阜縣在武陟縣東南六十里，是平阜在武德東南二十里。〉
修武縣
山陽故城在懷州修武縣西北太行山東南。〈《史記·秦始皇本紀》「繆毒封爲長信侯予之山陽地」《正義》引。〉大寧城西二十里有小寧城。〈《路史》、《國名紀》乙引。〉
懷州修武縣本殷之寧邑。《韓詩外傳》云：「武王伐殷，勒兵於寧，故曰修武。〈《史記·魏世家》「通韓上黨於共寧」《正義》。〉
獲嘉縣
懷州獲嘉縣，古修武也。〈《史記·魏世家》「秦固有懷茅」《正義》引。〉
懷州獲嘉縣，卽古之南陽。杜預曰：「在晉山南河北，故曰南陽。」〈《史記·秦本紀》「魏入南陽以和」《正義》引。按「晉」下衍「州」字，據《左傳》僖公二十五年杜注刪。〉
茅在懷州獲嘉縣東北二十五里。〈《史記·魏世家》「秦固有懷茅」《正義》引，又《〈通鑑〉地理通釋·巻九·懷茅》引。〉
濟源縣
故幟城在懷州濟源縣東南十三里，七國時魏邑。〈《史記·蘇秦列傳》「左更錯取幟及鄧」《正義》引，又《史記·呂太后本紀》「子朝爲軹侯」《正義》引。〉
故原城在懷州濟源縣西北二里。《左傳》云襄王以原賜晉文公，原不服，文公伐原以示信，原降，以趙衰爲原大夫，卽此也。原本周畿内邑。〈《史記·趙世家》「趙衰爲原大夫居原」《正義》引。又《〈通鑑〉地理通釋·巻四·趙衰居原》引首十三字。〉
曲陽故城在懷州濟源縣西十里。〈《史記·魏世家》「秦拔我新垣曲陽」《正義》引。〉
河陽縣
故鄧城在懷州河陽縣西三十一里，六國時魏邑。〈《史記·秦本紀》「左更錯取鄧及軹《正義》引。〉
盟津，周武王伐紂，與八百諸侯會盟津，亦曰孟津，又曰富平津。《注水經》云小平津，今云河陽津也。〈《史記·夏本紀》「又東至於盟律」《正義》引。按此引酈道元《注》，今增「注」字。《水經》河水《注》於盟津云「又曰富平津，又謂之陶河，」不言又名小平津。小平津見洛水《注》，爲漢靈帝所置八關之一，《括地志》乃引之以爲盟津別名。〉
盟津在懷州河陽縣南門外。〈《史記·河渠書》「東下砥柱及孟津」《正義》。按河陽屬懷州，此「洛」字誤，今改。〉
髙平故城在懷州河陽縣西北四十里，俗謂之韓王城，非也。周桓王以與鄭，《竹書紀年》云：「魏襄王四年，鄭侯使韓辰歸晉陽及向，二月城陽，更名陽爲河雍，向爲髙平。〈《〈通鑑〉地理通釋·巻九·少曲注》引。又《史記·范睢葉澤列傳》「東伐韓少曲髙平」《正義》引作「南韓王城在懷州河陽縣西北四十里，俗謂韓王城非也。春秋時周桓王以與鄭，《紀年》云『鄭侯使辰歸晉陽向，更名髙平』。」又《史記·趙世家》「反髙平根柔於魏」《正義》引作「髙平故城在懷州河陽縣西四十里。《紀年》云魏哀王改向曰髙平也。」按《通鑑》注引有脱字，今據《水經》濟水《注》引汲郡《竹書紀年》補「韓」字、「及」字、「二月城陽」句。《趙世家》、《正義》引 「西四十里」當作「西北四十里」，「哀王」當作「襄王」。〉
温縣
故温城在懷州温縣西三十里，漢、晉爲縣。本周司寇蘇忿生之邑，《左傳》云周與鄭人蘇忿生十二邑，温其一也。《地理志》云温縣，故國，己姓，蘇忿生所封也。〈《史記·周本紀》「取襄王所絀翟後典居温」《正義》引。〉
懷州温縣，本李城也，李同父所封，隋煬帝從故温城移縣於此。〈《史記·平原君虞卿列傳》「李同戰死封其父爲李侯」《正義》。〉
王屋縣
王屋山在懷州王屋縣北十里。《古今地名》云：「山方七百里，山髙萬仞，本冀州之河陽山也。」〈《史記·夏本紀》「砥柱析城至於王屋」《正義》引。〉
中條山在王屋縣西北九十里，東接王屋山，南入絳州垣縣界。〈《太平寰宇記》巻五王屋縣引魏王泰《地志》。〉
沇水出懷州王屋縣北十里王屋山頂崖下，石泉渟不流，其深不測，旣見而伏，至濟源縣西北二里平地共源重發，而東南流爲泲水。〈《史記·夏本紀》「道沇水東爲濟」《正義》引。按沇水無汜水之名，「汜」當作「泲」，形近致誤，今據《水經》濟水《注》改。〉
相州
安陽縣
安陽縣，相州所理縣，七國時魏寧新中邑。秦昭襄王拔魏寧新中，更名安陽。〈《史記·項羽本紀》「行至安陽」《正義》引。又《史記·秦本紀》「卽從唐拔寧新中」《正義》引作「寧新中，七國時魏邑，秦昭襄王拔魏寧新中，更名安陽，城卽今相州外城也。」按《項羽本紀》、《正義》引脱「襄」字，《秦本紀》《正義》引有，今補。秦拔寧新中在秦昭襄王五十年。〉
相州安陽縣本盤庚所都，卽北蒙殷墟，南去朝歌城百四十六里。《竹書紀年》云「盤庚自奄遷於北蒙，曰殷墟，南去鄴四十里」，是舊都城。西南三十里有洹水，南岸三里有安陽城，西有城名殷墟，所謂北蒙也。〈《史記·殷本紀》殷契《正義》引。又《玉海·巻四·殷商》引無「是舊都」以下文。按《玉海》引有 「縣」宇。〉
防陵城在相州安陽縣南二十里。〈《史記·廉頗藺相如傳》「攻魏之防陵安陽」《正義》。〉
鄴縣
伯陽故城一名邯會城，在相州鄴縣西五十五里，七國時魏邑，漢邯會城。〈《史記·趙世家》「攻魏伯陽」《正義》引。〉
按橫渠首接漳水，蓋西門豹、史起所鑿之渠也。《溝洫志》云：「魏文侯時，西門豹爲鄴令，有令名。至文侯曾孫襄王與群臣飲，祝曰：『令吾臣皆如西門豹之爲人臣也。』史起進曰：『魏氏之行田也以百畝，鄴獨二百畝，是田惡也。漳水在其旁，西門不知用，是不智；知而不興，是不仁。仁智豹未之盡，何足法也！』於是史起爲鄴令，遂引漳水以溉鄴，以富魏之河内。」左思《魏都賦》云：「西門溉其前，史起濯其後」也。〈《史記·滑稽列傳》「西門豹卽發民鑿十二渠引河水灌民田」《正義》引。〉
臨漳縣
平陽故城在相州臨漳縣西二十五里。平陽戰國時屬韓，後屬趙。〈《史記·秦始皇本紀》「桓齮攻趙平陽」《正義》引，又《通鑑·巻六·秦始皇紀》「敗趙將扈輒於平陽」注引。〉
林慮縣
石城在相州林慮縣西南九十里。〈《史記·趙世家》「秦拔我石城」《正義》引，又《通鑑·巻四·周赧王紀》「秦拔趙石城」注引。〉
滏陽縣
相州滏陽縣西南五十里有九侯城，亦名鬼侯城，卽殷時九侯減也。〈《史記·殷本紀》「以西伯昌九侯鄂侯爲三公」《正義》引。〉
濁漳水又東經葛公亭北，經三戸峽爲三戸津，在相州滏陽縣界。《史韶項羽本紀》「楚雖二戸」《正義》引。又《通鑑·巻六·秦二世紀》「引兵渡三戸」注引作三戸津在相州滏陽縣界。」
魏州
元城縣
陽狐郭在魏州元城縣東北三十里。〈《史記·魏世家》「秦伐我至陽狐」《正義》引，又《史記·田敬仲完世家》「伐晉毀黃城圍陽狐」《正義》引。〉
頓丘縣
觀澤故城在魏州頓丘縣東十八里。〈《史記·趙世家》「齊敗我觀澤」《正義》引，又《史記·韓世家》「虜得韓將�叟甲差濁澤」《正義》引，又《通鑑·巻三·周愼靚王紀》濁澤注引。〉
陰安故城在魏州頓丘縣北六十里。〈《史記·外戚世家》「一曰陰安侯《正義》引。〉
頓丘故城在魏州頓丘縣東北二十里。〈《史記·蘇秦列傳》「決宿胥之口魏無虚頓丘」《正義》引。〉
冠氏縣
故黃城在魏州冠氏縣南十里，因黃溝爲名。〈《史記·趙世家》「拔魏黃城」《正義》引。又《史記·田敬仲完世家》「伐晉毀黃城」《正義》引無「因黃溝爲名」句。〉
昌樂縣
平邑故城在魏州昌樂縣東北四十里。〈《史記·趙世家》「伐齊至平邑」《正義》引。又《史記·趙世家》「欲通平邑之道」《正義》、《史記·廉頗藺相如列傳》「至平邑而罷」《正義》輿《趙世家》、《正義》引同，但作「三十里」。〉
觀城縣
魏州觀城縣，古之觀國。《國語注》：「觀國，夏啓子太康第五弟之所封也，夏衰，滅之矣。」〈《史記·魏世家》「齊敗我觀」《正義》。〉
黎州
黎陽縣
大邳山今名黎陽東山，又曰靑壇山，在黎州黎陽縣南七里。〈《史記·夏本紀》「至於大邳」《正義》引。按唐初黎州，武德初置，領黎陽、内黃、臨何、澶水四縣，貞襯十七年廢黎州及澶水縣，以黎陽、臨河屬衞州，内黃屬相州。《括地志》、《序略》有黎州，則黎陽等縣不能以改屬州名稱之，今各改正。〉
内黃縣
故殷城在黎州内黃縣東南十三里卽河亶甲所築都之，故名殷城也。〈《史記·殷本紀》「河亶甲居相」《正義》引，又《玉海·巻四·商都》引。〉
繁陽故城在黎州内黃縣北二十七里。應劭云：「在」繁水之北，故曰繁陽」也。〈《史記·趙世家》「廉頗將攻繁陽」《正義》引。按據《漢書·地理志》魏郡繁陽注增「在」字。〉
澶水縣
故戚城在黎州澶水縣東三十里，杜預云「戚衞邑，在頓丘衞縣西有戚城」是也。〈《史記·趙世家》「衞不内居戚」《正義》引。〉
衞州
汲縣
今衞州城卽殷牧野之地，周武王伐紂所築也。〈《史記·殷本紀》「紂亦發兵距之牧野」《正義》引。〉
衞州城，故老云周武王伐紂至於商郊牧野，乃築此城。郾元《注水經》云自朝歌南至淸水，土地平衍，據皋跨澤，悉牧野也。〈《史記·周本紀》「武王朝至於商郊牧野」《正義》引。〉
紂都朝歌在衞州東北七十三里朝歌故城是也。本妹邑，殷王武丁始都之。《帝王世紀》云帝乙復濟河北徒朝歌，其子紂仍都焉。〈《史記·周本紀》「武王朝至於商郊牧野」《正義》引，又《玉海·巻四·牧野》引，又《〈通鑑〉地理通釋·巻四·商都》引。〉
汲故城在衞州所理汲縣西南二十五里。〈《史記·秦本紀》「攻魏髙都汲拔之」《正義》引，又《通鑑·巻六·秦莊襄王紀》「伐魏取髙都汲」注引。〉
南津一名石濟津，又名棘津，在衞州汲縣南，文公渡河伐曹，卽是也。〈《史記·晉世家》「還自河南度」補《正義》引。又〈《史記·衞康叔世家》「晉更從河南度」補《正義》引作「衞州汲縣南，河水至此有棘津之名，亦謂之石濟津，故南津也。」又《史記·遊俠列傳》「呂尚困於棘津」《正義》引作「棘津，古亦謂之石濟津，故南津。」按《晉世家》引誤作「汝縣」，今據《衞康叔世家》引改。又《衞世家》引誤作「右濟津」。〉
比干墓在衞州汲縣北十里二百五十歩。〈《史記·周本紀》「命閎夭封比干之墓」《正義》引。〉
比干見微子去，箕子狂，乃歎曰：「主過不諫非忠也，畏死不言非勇也。過則諫，不用則死，忠之至也。」遂諫，不去者三日。紂問：「何以自持？比干曰：「修善行仁，以義自持。」紂怒，曰：「吾聞聖人心有七竅，信諸？」遂殺比千，剖視其心也。〈《史記·殷本紀》「剖比干觀其心」《正義》引。〉
衞縣
魏德故城一名晉鄙城，在衞縣西北五十里，卽公子無忌矯奪晉鄙兵，故名魏德城也。《史記·魏世家》「奪將軍晉鄙兵以救趙」《正義》引。〉
朝歌故城在衞縣西二十三里，衞州東北七十二里，謂之殷虚。《〈通鑑〉地理通釋·巻六·三監》引，又《詩地理考》巻一沫引。}}
鹿臺在衞州衞縣西南三十二里。〈《史記·殷本紀》「厚賦稅以實鹿臺之錢《正義》引。〉
酒池在衞州衞縣西二十三里。《太公六韜》云紂爲酒池，迥船糟而牛飲者三千餘人爲輩。〈《史記·殷本紀》「以酒爲池」《正義》引。〉淸淇縣
廷津，故俗字名臨津，故城在衞州淸淇縣西南二十六里。杜預云「汲郡城南有廷津」是也。〈《史記·魏世家》「城垝津以臨河内」《正義》引。〉
洺州
武安縣
武安故城在洺州武安縣西南五里，六國時趙邑，漢武安縣城也。〈《史記·外戚世家》「封田蚡爲武安侯」《正義》引。按《元和郡縣志》説武安故城在武安縣西南五里。《史記·秦本紀》「白起爲武安君」《正義》説「在武安縣西南五十里」，蓋衍「十」字。今依「元和郡縣志」改。〉
武始故城在洺州武安縣西南十里。〈《史記·秦本紀》「向壽伐韓取武始」《正義》引。按「洛」當作「洺」，「始」字渉上文誤，唐無武始縣。漢魏郡武始縣。於唐爲武安縣地、在今河北邯鄆縣西南。〉
閼與山在洺州武安縣西南五十里，趙奢距秦軍於閼與，卽此山。〈《史記·趙世家》「秦韓相攻而圍閼與《正義》引，又《史記·廉頗藺相如列傳》「先據北山上者勝」《正義》引。〉
漳水源出洺州武安縣三門山。〈《史記·魏世家》「與盟漳水下《正義》。〉
臨洺縣
檀臺在洺州臨洺縣北三里。〈《史記·趙世家》「魏獻榮椽因以爲檀臺《正義》引。〉
邯鄲縣
馬服山在邯鄲縣西北十里。〈《史記·趙世家》「賜號馬服君」《正義》引。又《通鑑·巻五·周赧王紀》「趙王封奢爲馬服君」注引作「邯鄲縣西北有馬服山。」增「在」字。〉
曲周縣
曲周故城在洺州曲周縣西南十五里。〈《史記·樊酈滕灌列傳》「曲周侯酈商者」《正義》引。〉
邢州
龍崗縣
邢州城本漢襄國縣，秦置三十六郡，於此置信都縣，屬钜鹿郡。頂主改曰襄國，立張耳爲常山王，理信都。《地理志》故邢侯國也。《帝王世紀》云邢侯爲紂三公，以忠諫被誅。〈《史記》云周武王封周公旦之子爲邢侯。《左傳》云：「凡、蔣、邢、茅，周公之胤」也。《史記·項羽本紀》「王趙地都襄國」《正義》引。又《通鑑·巻九·漢髙帝紀》「治襄國」注引「立張耳」以上文。〉
邢國故城在邢州外城内西南角。〈《十三州志》云：「殷時邢國，周封周公旦子爲邢侯，都此。」《[[通鑑地理通釋_(四庫全書本)/卷04#沮乙遷於邢|〈通鑑〉地理通釋·巻四·沮乙遷於邢]]》引，又《詩地理考》巻一邢侯引。按此引有脱文，據《項羽本紀》、《正義》引補「周公旦子」四字。〉
平鄕縣
邢州平鄕縣城，本钜鹿，王離圍趙王歇卽此城。〈《史記·秦始皇本紀》「撃趙王歇等於钜鹿」《正義》引。又《〈通鑑〉地理通釋·巻八·沙丘钜鹿》引作「钜鹿，邢州平鄕縣城」。據史文增「王」字。〉
濁漳水一名漳水，今俗名柳河，在邢州平鄕縣南。〈《注水經》云漳水一名大漳水，兼有浸水之目也。《史記·項羽本紀》「項羽軍漳南」《正義》引。〉
沙丘臺在邢州平鄕東北二十里。〈《竹書紀年》自盤庚徙殷至紂之滅，二百五十三年，更不徒都。紂時稍大其邑，南距朝歌，北據邯鄲及沙丘，皆爲離宮別館。《史記·殷本紀》「益廣沙丘苑臺」《正義》引。〉
沙丘臺在邢州平鄕縣東北二十里。〈《地理志》趙、中山地薄人衆，猶有沙丘紂淫亂餘民。《玉海·巻八》「沙丘鉅鹿」注引。〉
柏人縣
柏人故城在邢州柏人縣西北十二里，漢柏人屬趙國。〈《史記·髙祖本紀》「過柏人」《正義》引。〉
貝州
淸陽縣
淸陽故城在貝州淸陽縣西北八里也。〈《史記·梁孝王世家》「而徙代王王淸河」《正義》引。〉
歴亭縣
東陽故城在貝州歴亭縣界。〈《史記·趙世家》「王再之衞東腸決何水」《正義》引。〉
經城縣
枯絳渠在貝州經城縣界，北入信都縣界。〈《通典》巻一百八十引魏王泰《地志》。〉
博州
聊城縣
故聊城在博州聊城縣西二十里。春秋時齊之西聊攝也，戰國時亦爲齊地，秦、漢皆爲東郡之聊城也。〈《史記·髙祖本紀》「撃聊城」《正義》引，又《通鑑·巻十二·漢髙帝紀》「渡河攻聊城」注引，又《史記·燕召公世家》「唯獨聊莒卽墨」《正義》引首十三字。〉
堂邑縣
發幹故城在博州堂邑縣西南二十三里。〈《史記·外戚世家》「二曰發幹侯」《正義》引。〉
冀州
信都縣
扶柳故城在冀州信部縣西三十里，漢扶柳縣也。有扶澤，澤中多柳，故曰扶柳。〈《史記·呂太后本紀》「呂平爲扶柳侯」《正義》引。按據《漢書·地理志》信都國扶柳縣注引闞駟説補「扶」字。〉
昌城故城在冀州信都縣西北五里。〈《史記·趙世家》「將攻昌城」《正義》引。〉
辟陽故城在冀州信都縣西三十五里，漢舊縣。〈《史記·髙祖本紀》「上使辟陽侯迎館」《正義》引。〉
武邑縣
觀津城在冀州武邑縣東南二十五里。〈《史記·魏世家》「齊伐我觀津」《正義》引。又《史記·樂毅列傳》「三摧晉於觀津」《正義》、《史記·魏其武安侯列傳》「父世觀津人」《正義》並云「觀津在冀州武邑縣東南二十五里。」按「棗陽」當作「武邑」，據《樂毅列傳》、《正義》改，《元和郡縣志》觀津城亦在武邑縣東南。〉竇少君墓在冀州武邑縣東南二十七里。〈《史記·外戚世家》「弟曰竇廣國字少君《正義》引。〉
德州
安德縣
故鬲城在德州安德縣西北十五里。〈《史記·曹相國世家》「攻著漯陰平原鬲盧」《正義》引。〉
白石古城在德州安德縣北二十里。〈《史記·齊悼惠王世家》白石侯《正義》引。〉
平原縣
平原故城在德州平原縣東南十里。〈《史記·曹相國世家》「攻著漯陰平原鬲盧」《正義》引。〉
故鄃城在德州平原縣西南三十里，本漢鄃縣，呂他邑也。〈《史記·呂太后本紀》「呂他爲兪侯」《正義》引。〉
觀州
縣
故城俗名南城，在觀州縣南十二里，漢縣。〈《史記·絳侯周勃世家》「亞夫封爲侯」《正義》引。按唐觀州武德四年置，貞觀十七年廢。《括地志序略有觀州，此縣爲觀州舊領六縣之一，《括地志》當稱觀州縣。〉
漢暦縣城在觀州縣西南四十六里。〈《〈通鑑〉地理通釋·巻八·濮磨》引。〉
深州
饒陽縣
深州饒陽縣東二十里饒陽故城，漢縣也。〈《史記·趙世家》「封長安君以饒《正義》引。按《括地志》、《序略》有深州，治饒陽，貞觀十七年廢深州，以饒陽屬瀛州，在《括地志》應是深州饒陽縣。〉
瀛州
河間縣
武垣縣今瀛州城是。《地理志》云武垣縣屬涿郡也。〈《史記·曹相國世家》「追至武垣」《正義》引。又《史記·趙世家》「武垣令傅豹」《正義》引作「武垣故城，今瀛州城是也」。〉
髙陽縣
故葛城一名依城，又名西阿城，在贏州髙陽縣西北五十里。以徐、滱二水並過其西，又徂經其北。曲曰阿，以齊有東阿，故曰西阿城。《地理志》云瀛州屬河間，趙分也。〈《史記·趙世家》「成侯輿魏惠王遇葛孽」《正義》引。按此引《括地志》因張守節刪節不當，並有脱奪，多不可解。《地理志》十二字，或是「瀛州，隋河間郡，《地理志》云河間趙分也，俟考。〉
安都故城在瀛州髙陽縣西南三十九里。〈《史記·齊悼惠王世家》安都侯《正義》。〉
平舒縣
衡漳水在瀛州東北二百十五里平舒縣界也。〈《史記·夏本紀》「至於衡漳」《正義》引。〉
文安縣
武平亭今名渭城，在瀛州文安縣北七十二里。〈《史記·趙世家》「趙徒漳水武平西」《正義》引，又《玉海·巻八·河漳》引。〉
平曲縣故城在瀛州文安縣北七十里。〈《史記·孝景本紀》「隴西太守渾邪爲平曲侯」《正義》引，又《史記·三王世家》平曲侯《正義》。〉
滄州
淸池縣
茅焦，滄州人也。〈《史記·秦始皇本紀》「車裂以徇滅其宗《正義》引。〉
南皮縣
故南皮城在滄州南皮縣北四里，本漢南皮縣城，卽陳餘所封也。〈《史記·項羽本紀》「聞其在南皮」《正義》引，又《史記·外戚世家》「封其子彭祖爲南平侯」《正義》引，又《史記·張耳陳餘列傳》「聞其在南皮」正義。〉
鹽山縣
公孫弘所封平津鄕，在滄州鹽山縣南四十二里。〈《史記·三王世家》「褒厲群臣平津侯等《正義》。〉
長蘆縣
燕留故城在滄州長蘆縣東北十七里，卽齊桓公分溝割燕君所至地與燕，因築此城，故名燕留。〈《史記·燕召公世家》「桓公因割燕所至地典燕」《正義》引。〉
無棣縣
陽信故城在滄州無棣縣東南三十里，漢陽信縣。〈《史記·孝文本紀》「封典客掲爲陽信侯」《正義》引。〉
陽信縣
富平故城在滄州陽信縣東南四十里，漢縣也。〈《史記·滑稽列傳》「齊人東方生名朔」《正義》引。〉
魯城縣
章武八今滄州魯城縣。〈《史記·外戚世家》「乃封廣國爲章武侯《正義》引。按漢勃海郡章武縣，北齊廢，惰於障武故城置魯城縣，唐因之，今增「今」字。〉
定州
恒陽縣
上曲陽故城在定州恒陽縣西五里。〈《史記·趙世家》「合軍曲陽」《正義》引。又《史記·曹相國世家》「撃魏王於曲陽」《正義》引作「上曲陽，定州恒陽縣是。」按開元中改恒陽爲曲陽，張守節以當時名稱改易舊名，《曹相國世家》《正義》引作恒傷縣是，今改。〉
定州恒陽縣西南四十里有白龍水，又有挾龍山。〈《史記·秦始皇本紀》「以攻龍孤慶都《正義》引。〉
恒山在定州恒陽縣西北百四十里。《周禮》云并州鎭曰恒山。〈《史記·封禪書》「北嶽恒山也」《正義》引。〉
恒山在定州恒陽縣西北百四十里。道書《福地記》云：「恒山髙三千三百丈，上方二十里，有太玄之泉，神草十九種，可度俗。」〈《史記·夏本紀》「太行常山」《正義》引。〉
北嶽有五別名：一曰蘭臺府，二曰列女宮，三曰華陽臺，四曰紫臺，五曰太一宮。〈《史記·趙世家》「攻取丹丘華陽」《正義》引。〉
新樂縣
野臺一名義臺，在定州新樂縣西南六十三里。〈《史記·趙世家》「爲野臺」《正義》引。〉
唐縣
定州唐縣，堯后所封。〈《史記·五帝本紀》「堯子丹朱舜子商均皆有疆土」《正義》引，又《玉海·巻四·帝堯都》引。〉中山故城一名中人亭，在定州唐縣東北四十一里，春秋時鮮虞國之中人邑也。〈《史記·趙世家》「伐中山又戰於中人」《正義》引。又《史記·趙世家》「將趙帥而攻燕中陽」《正義》引，《通鑑·巻五·周赧王紀》「取中陽」注引無春秋時鮮虞國之中人邑也」句。〉
定州唐縣東北五十四里有孤山，蓋都山也。《帝王世紀》云望堯母慶都所居。張晏云堯山在北，堯母慶都山在南，相去五十里，北登堯山，南望慶都山也。《注水經》云望都故城東有山、不連陵，名之曰孤。孤、都聲相近，疑卽孤山。〈《史記·秦始皇本紀》「以攻龍孤慶都」《正義》引。〉
嗚上故關今名汝城，在定州唐縣東北六十里，本晉鴻上關城也。又有鴻上水，源出唐縣北葛洪山，接北嶽恒山，與鴻上塞皆在定州。〈《史記·趙世家》鴟之塞《正義》引。〉
北平縣
曲逆，定州北平縣東南十五里蒲陰故城是也。〈《史記·韓信盧綰列傳》，「漢兵撃斬陳豨將侯敞王黃於曲逆下」《正義》。〉
鼓城縣
下曲陽在定州鼓城縣西五里。〈《史記·曹相國世家》「撃魏王於曲陽」《正義》引。〉
恒州
眞定縣
常山故城在恒州眞定縣南八里，本漢東垣邑也。〈《史記·呂太后本紀》「子不疑爲常山王」《正義》引。〉
稾城縣
宜安故城在恒州稾城縣西南二十五里。〈《史記·趙世家》「秦攻赤麗宜安」《正義》引。又《史記·秦始皇本紀》「取宜安」《正義》引作「宜安故城在常山稾城縣西南二十五里。」〉
肥累故城在恒州稾城縣西七里，春秋時肥子國，白狄別種也。〈《史記·趙世家》「與戰肥下」《正義》引。〉
行唐縣
行唐縣屬恒州。〈《史記·趙世家》；「城南行唐」《正義》引。按唐行唐縣卽漢南行唐，爲恒州屬縣，「冀」字誤。〉
井州
井陘縣
綿蔓水一名阜將，一名回星，自并州流入井陘界，韓信背水陣，卽此水也。〈《史記·淮陰侯列傳》「信乃使萬人先行出背水陳」《正義》引。〉
房山縣
番吾故城在井州房山縣東二十里。〈《史記·趙世家》「番吾君自代來《正義》引，又《通鑑·巻三·周赧王紀》「據番吾」注引。又《史記·蘇秦列傳》「據番吾」《正義》引作「蒲吾故城在鎭州常山縣東二十里。」又《史記·廉頗藺相如列傳》「秦攻番吾」《正義》作「番吾在相州房山縣東二十里。」按唐井州，武德元年置，貞觀十七年廢，舊領井陘、房山、鹿泉、靈壽四縣。《括地志》、《序略》有井州，此四縣應屬之。塡州卽恒州改名，相州又恒州之誤。〉
鹿泉縣
石邑故城在井州鹿泉縣南三十五里，六國時舊邑。〈《史記·趙世家》「取鄗石邑《正義》引。〉
封龍山一名飛龍山，在井州鹿泉縣南四十五里，邑因山爲名。〈《史記·趙世家》取鄗石邑封龍東垣」《正義》引，又《通鑑·巻三·周赧王紀》「又取鄗石邑封龍東垣」注引。〉
幽州
薊縣
昌平故城在幽州東南六十里。〈《史記·齊悼惠王世家》「以昌平侯文帝十六年爲膠西王」《正義》引。〉
元英、磨室二宮皆燕宮，在幽州薊縣西四十里寧臺之下。〈《史記·樂毅列傳》：「齊器設於寧臺」《正義》引，又《〈通鑑〉地理通釋·巻七·寧臺》引。按首《燕》字衍，《通鑑·地理通釋》引無。「四」下脱「十」字，據《太平寰宇記》補。〉
碣石宮在幽州薊縣西四十里寧臺之東。〈《史記·孟子荀卿列傳》「築碣石宮」《正義》。按寧臺在薊縣西四十里，宮在臺東，此「三」字誤，今改。〉
良鄕縣
廣陽故城在幽州良鄕縣東北三十七里。〈《史記·三王世家》「立燕故太子建爲廣陽王。」《正義》引。〉
范陽縣
鳴澤在幽州范陽縣西十五里。〈《史記·封禪書》鳴澤《正義》引。〉
督亢坡在幽州范陽縣東南十里。劉向《別録》云督亢，膏腴之地。《風俗通》云亢，莽也，言平望漭漭無涯際也。亢，澤之無水斥鹵之謂。〈《史記·燕召公世家》「使荊軻獻督亢地圖於秦」補《正義》引。又《玉海·巻二十·一》引「督亢坡」以下十三字。〉
督亢坡在幽州范陽縣東南十里。今固安縣南有督亢陌，幽州南界。〈《史記·刺客列傳》「燕督亢之地圖」《正義》。〉
固安縣
方城故城在幽州固安縣南十七里。〈《史記·趙世家》「拔武遂方城」《正義》引，又《通鑑·巻六·秦始皇紀》，「取武遂方城」注引。〉
臨鄕故城在幽州固安縣南十七里。〈《史記·趙世家》「以龍兌扮門臨樂與燕」《正義》引。〉
昌平縣
幽州昌平縣，本漢渾都縣。〈《史記·絳侯周勃世家》「屠渾都」《正義》引。〉
漁陽縣
幽州漁陽縣，本北戎無終子國。〈《史記·匈奴列傳》「唐虞以上有山戎」《正義》引。〉
幽州漁陽縣東南七十七里北平城，卽漢右北平也。〈《史記·韓長孺列傳》「屯右北平」《正義》。〉
燕山在幽州漁陽縣東南六十里。徐才宗《國都城記》云周武王封召公奭於燕，地在燕山之野，故國取名焉。〈《史記·周本紀》「封召公奭於燕」《正義》引，又《玉海·巻四·六國》引。又《詩地理考》巻四燕引無《周武王封召公奭於燕」句，「取名焉」下有「北燕伯款始見《春秋》」八字。〉
歸義縣
易縣故城在幽州歸義縣東南十五里，燕桓侯徒都臨易是也。〈《史記·絳侯周勃世家》「破之易下」《正義》引。〉
易州
易縣
故安故城在易州界武陽城中東南隅故城是也。〈《通鑑·巻十五·漢安帝紀》「以嘉爲丞相封故安侯注引，又《史記·張丞相列傳》「因故邑封爲故安侯」正義。〉
易水一名故安河，又名北易水，源出易州易縣西谷中之東，東南流過歸義縣東輿滹沱河合。〈《〈通鑑〉地理通釋·巻十·燕易水》引。又《史記·蘇秦列傳》「南有滹沱易水」《正義》「易水出易州易縣，東流過歸義縣東與滹沱河合。」按《通鑑·地理通釋》引「西谷中之東」，當是「西山寬中谷東」，《括地志》蓋本《水經注》爲説，見易水《注》。〉
永樂縣
易州永樂縣有徐水，出廣昌嶺，三源奇發，同瀉一澗，流至北平縣東南，歴石門中，俗謂之龍門，水經其間，奔激南出，觸石成井。〈《史記·趙世家》「以龍兌汾門臨樂與燕」《正義》引。〉
遂城縣
易州遂城縣，戰國時武遂城也。〈《史記·趙世家》「拔武遂方城」《正義》引，叉《通鑑·巻六·秦始皇紀》「取武邃方城」注引。《通鑑》注引有「縣」字。〉
桑丘故城俗名敬城，在易州遂城縣界。{{*|《史記·田敬仲完世家》「襲燕取桑丘」《正義》引，又〈《史記·魏世家》，「伐齊至桑丘」《正義》引，又《史記·趙世家》「死於桑丘」《正義》引，又《通鑑·巻一·周安王紀》「伐齊至桑丘」注引。〉
北新城故城在易州遂城縣西南二十里。〈《史記·趙世家》「以龍兌汾門臨樂與燕《正義》引。〉
遂城縣西南二十五里有龍山，邢子勵《趙記》云：「龍山有四麓，各有一穴，大如車輪，春風出東，秋風出西，夏風出南，冬風出北，不相奪倫。」〈《史記·趙世家》「以龍兌汾門臨樂與燕」《正義》引。〉
嫣州
懷戎縣
潘，今嫣州城是也。〈《史記·五帝本紀》「代堯踐帝位」《正義》引。〉
上谷故城在嫣州懷戎縣東北百二十里。燕上谷，秦因不改，漢爲沮陽縣。〈《史記·絳侯周勃世家》「復撃破綰軍沮陽」《正義》引。又《通鑑·巻六·秦始皇本紀》「軍上谷」注引首十六字。〉
釜山在媯州懷戎縣北三里，山上有舜廟。〈《史記·五帝本紀》「合符釜山」《正義》引。〉
羹頡山在媯州懷戎縣東南十五里。〈《史記·楚元王世家》「信爲羹頡侯」《正義》引。〉
媯州有媯水，源出城中，耆舊傳云卽舜厘二女於媯汭之所。外城中有舜井，城北有暦山，山上有舜廟。〈《史記·五帝本紀》「舜冀州之人也」《正義》引。」〉
舜井在媯州懷戎縣西外城中。其西又有一井，耆舊傳云並舜井也，舜自中出。《帝王世紀》云河東有舜井，未詳也。〈《史記·五帝本紀》「舜穿井爲匿空旁出」《正義》引。〉
阪泉今名黃帝泉，在媯州懷戎縣東五十六里，出五里至涿鹿，東北與涿水合。〈《史記·五帝本紀》「戰於阪泉之野」《正義》引。〉
啄鹿故城在媯州東南五十里，本黃帝所都也。《晉太康地理志》云：「涿鹿城東一里有阪泉，上有黃帝祠。」〈《史記·五帝本紀》「戰於阪泉之野」《正義》引、又《玉海·巻四·黃帝都》引。〉
涿鹿山在媯州東南五十里，山側有諑鹿城，卽黃帝、堯、舜之都也。〈《史記·五帝本紀》北過涿鹿《正義》。〉
媯州懷戎縣東北有馬蘭溪水。〈《史記·絳侯周勃世家》「破綰軍上蘭《正義》引。〉
檀州
燕樂縣
故龔城在檀州燕樂縣界，故老傳云舜流共工幽州居此城。〈《史記·五帝本紀》「請流共工於幽陵」《正義》引。〉
密雲縣
漁陽故城在檀州密雲縣南十八里，在漁水之陽也。〈《史記·陳渉世家》「適戍漁陽」《正義》引，又《通鑑》巻七秦一世紀「適戍漁陽」注引。〉
平州
盧龍縣
孤竹故城在平州盧龍縣南十二里，殷時諸侯孤竹國也，姓墨胎民。〈《史記·周本紀》「伯夷叔齊在孤竹」《正義》引。《史記·封禪書》「過孤竹」《正義》引作「南一十里」，又《史記·秦本紀》「次於孤竹」《正義》引作「在平州盧龍縣十二里，殷時諸侯竹國也」，並有脱誤。

[book_title]卷三
虢州
湖城縣
湖水源出號州湖城縣南三十五里誇父山，北流入河，卽鼎湖也。〈《史記·孝武本紀》「因名其處曰鼎湖」《正義》引。〉
盧氏縣
熊耳山在號州盧氏縣南五十里，洛所經。〈《史記·夏本紀》「道洛自熊耳」《正義》引，又《夏本紀》「熊耳外方」《正義》引無末三字。〉
伊水出號州盧氏縣東巒山，東北流入洛。〈《史記·夏本紀》「伊洛瀘澗《正義》引。〉
陝州
陝縣
焦城在陝州城内東北百歩，因焦水爲名。故焦國、周同姓所封。《左傳》云虞、號、焦、滑、霍、陽、韓、魏皆姬姓也。牡預云八國皆晉所滅。〈《史記·秦本紀》「圍焦降之」《正義》引。又《通鑑·巻二·周顯王紀》「秦伐魏圍焦曲沃」注引。又《史記·魏世家》「圍我焦曲沃」《正義》引作「故焦城在陝縣東北百歩古號城中東北隅，用同姓也。」按「周同姓所封」，上缺「故焦國」三字，今據《漢書·地理志》弘農郡陝縣補。〉
曲沃故城在陝縣西三十二里，因曲沃水爲名。〈《史記·越王勾踐世家》「北圍曲沃於中」《正義》引，又《通鑑·巻二·周顯王紀》「秦伐魏圍焦曲沃」注引。又《秦本紀》「歸魏焦曲沃」《正義》引作「在陝州陝縣西南三十二里」。又《史記·魏世家》圍我焦曲沃」《正義》引無末句。〉
號山在陝州陝縣西二里，臨黃河。今臨阿有岡阜，似是穨山之餘也。〈《史記·魏世家》「號山崩壅河」《正義》引，又《通鑑·巻一·周安王紀》「號山崩壅河」注引。〉
硤石縣
底柱山俗名三門山，在陝州硤石縣東北五十里黃河之中。孔安國云：「底柱，山名。河水分流，包山而過，山見水中如柱然也。」〈《史記·夏本紀》「砥柱析城」《正義》引。〉
桃林縣
桃林在陝州桃林縣，西至潼關，皆爲桃林塞地。《山海經》云：「誇父之山，北有林焉，名曰桃林，廣闊三百里，中多馬。」造父於此得驊騮、騄耳之乘，以獻周穆王也。〈《史記·趙世家》「桃林」《正義》引。又《周本紀》「放牛於桃林之虚」《正義》引作「跳林在陝州桃林縣西。《山海經》云誇父之山，其北有林焉，名曰桃林、廣員三百里，中多馬。湖水出焉，北流入於河。」〉
函谷關在陝州桃林縣西南十二里，秦函谷關也。《圖記》云去長安四百餘里，路在谷中，故以爲名。〈《史記·項羽本紀》「函谷關有兵守關」《正義》引。又《史記·老子韓非列傳》「至關」《正義》引，又《史記·孟嘗君列傳》「夜半至函谷關」《正義》引無「秦函谷關」以下文。〉
曹陽故亭一名好陽亭，在陝州桃林縣東南十四里，卽章邯殺周文處。〈《史記·秦始皇本紀》「遂殺章邯曹陽」《正義》引。〉
好陽澗在陝州桃林縣東十四里。〈《通鑑·巻八·秦二世紀》「屯止曹陽」注引。〉
河北縣
傳險卽傳説版築之處。所隱之處窟名聖人窟，在今陝州河北縣北七里，卽虞國、號國之界。又有傅説祠。《注水經》云沙澗水北出虞山，東南逕傳岩，歴傳説隱室前，俗名聖人窟。〈《史記·殷本紀》「得説於傳險中」《正義》引。〉
故虞城在陝州河北縣東北五十里虞山之上。酈元《注水經》云令橋東北有虞城，堯以女嬪於虞之地也。〈《史記·五帝本紀》「虞舜者」《正義》引。又《史記·周本紀》「虞芮之人有獄不能決」《正義》引「虞山之上」下有「古虞國也」四字，無「酈元《注水經》」以下文。按「幹」字誤，據《水經》河水《注》改「令」。〉
茅津及茅城，在陝州河北縣西二十里。《注水經》云茅亭，茅戎邑。〈《史記·秦本紀》「自將伐茅戎」《正義》引。又《史記·秦本紀》「自茅津渡河」《正義》引作「茅津在陝州河北縣，大陽縣也。」按《水經》河水《注》「故茅亭，茅戎邑也」，「號」當改「邑」。〉
虞城故城在陝州河北縣東北五十里虞山之上。亦名呉山，周武王封弟虞仲於周之北故夏墟呉城，卽此城也。〈《史記·秦本紀》「伐魏取呉城」《正義》引。〉
間原在河北縣西六十五里。《詩》云「虞芮質厥成」，毛萇云「虞芮之君相與爭田，久而不平，乃相謂曰：『西伯仁人，盍往質焉。』乃相與朝周。入其境，則耕者讓畔，行者讓路。入其邑，男女異路，班白不提挈。入其朝，士讓爲大夫，大夫讓爲卿。二國君相謂曰：『我等小人，不可履君子之庭。』乃相讓所爭地以爲間原。」至今尚在。〈《史記·周本紀》「虞芮之人有獄不能決」《正義》引。〉
故鄍城在陝州河北縣東十里，虞邑也。杜預云河東大陽有鄍城是也。〈《史記·楚世家》「渉鄳塞」《正義》引。〉
盜蹠塚在陝州河北縣西二十里。河北縣本漢大陽縣也。又今齊州平陵縣有盜蹠塚，未詳也。〈《史記·伯夷列傳》「盜蹠竟以壽終」《正義》引。〉
芮城縣
故芮城在芮城縣西二十里，古芮國也。《晉太康地記》云虞西百四十里有芮城。〈《史記·周本紀》「虞芮之人有獄不能決」《正義》引。〉
薄山亦云衰山，一名寸棘山，一名渠山，一名雷首山，一名獨頭山，一名首陽山，一名呉山，一名條山，在陝州芮城縣北十里。〈《史記·封禪書》「薄山者衰山《正義》引。〉
谷州
澠池縣
新安故城在谷州澠池縣東二十三里，漢新安縣城也，卽阬秦卒處。〈《史記·項羽本紀》「至新安」《正義》引，又《玉海·巻七·蕭何韓信論定三秦》引作「二十三里」。按《史記·黥布列傳》「引兵西至新安」《正義》説「新安故城在河南府澠池縣東二十三里」，《玉海》引此作「二十三里」是，《正義》引誤，今改「二」。唐初殼州領澠池、永寧、福昌，長水四縣，顯慶二年谷州廢後，此四縣改屬洛州，在《括地志》應爲谷州轄縣。〉
永寧縣
二崤山又名嵌岑山，在谷州永寧縣西北二十八里，卽古殽道也。〈《史記·秦本紀》「汝軍卽敗必於殽阨矣《正義》引。按《史記·留侯世家》「左殽函」《正義》云「殽，二殽也，在洛州永寧縣西北二十七里」，蓋本《括地志》爲説。《元和郡縣志》洛州永寧縣亦云「二崤山在縣西北二十八里」。二崤謂東崤、西崤，《水經》河水《注》稱大殽西殽，《留侯世家正義》不誤，此引「三」當作「二」，又脱「八」字。〉
按文王所避風雨，卽東殽山也，俗亦號曰文王山。有夏後皋墓，北可十里許。其山南臨河陰，漢末以來移道於岑山南，其山在夏後墓正南可五里許。〈《通典》巻一百七十七《州郡》七引。按「垣」當作「殽」，卽酈道元所謂北陵。〉
福昌縣
故韓城一名宜陽城，在谷州福昌縣東十四里，卽韓宜陽城也。〈《史記·周本紀》「秦攻宜陽」《正義》引，又《韓世家》「秦拔我宜陽」《正義》引。按「縣」字衍，《韓世家》引無。〉
唐州
桐柏縣
桐柏山在唐州桐柏縣東南五十里，淮水出焉。〈《史記·夏本紀》「熊耳外方桐柏」《正義》引。〉
兗州
瑕丘縣
乘丘故城在兗州瑕丘縣西北三十五里。〈《史記·楚世家》「晉來伐楚至乘丘而還」《正義》引。〉
漢樊縣城在兗州瑕丘縣西南二十五里。《地理志》云樊縣古樊國，仲山甫所封。〈《史記·孝文本紀》「封故常山丞相蔡兼爲樊侯」《正義》引，又《史記·周本紀》「仲山甫諫曰」《正義》引無「《地理志》云樊縣」六字。〉
武城在兗州，卽南武城也。《輿地志》云南武城縣魯武城邑，子遊爲宰者也，在泰山郡。〈《史記·仲尼弟子列傳》「爲武城宰」《正義》引。按此引脱「武」字，據下文補。〉
南武城在兗州，子遊爲宰者。《地理志》云定襄有武城，淸河有武城，故此雲南武城也。〈《史記·仲尼弟子列傳》「曾參南武城人」《正義》引。〉
曲阜縣
兗州曲阜縣外城，卽周公旦子伯禽所築，古魯城也。〈《史記·周本紀》「封弟周公旦於曲阜曰魯」《正義》引，又《史記·魯周公世家》「封周公旦於少呉之虚曲阜」《正義》引作「兗州曲阜縣外城卽魯公伯禽所築也」，又《詩地理考》巻五《魯頌引作「兗州曲阜縣外城，卽伯禽所築，古魯城。」〉
兗州曲阜縣奄裏卽奄國之地也。〈《史記·周本紀》「東伐淮夷殘奄」《正義》引。〉
兗州曲阜縣魯城西南三里有闕里，中有孔子宅，宅中有廟。伍緝之《從征記》云闕里背洙麵泗，卽此也。〈《史記·孔子世家》「孔子生魯昌平鄕陬邑」《正義》引。〉
女陵山在兗州曲阜縣南二十八里。干寶《三日紀》云「徴在生孔子空桑之地，今名空竇，在魯南山之空竇中。無水，當祭祀時灑掃以告，輒有淸泉自石門出，足以周用，祭訖泉枯。今俗名女陵山。」〈《史記·孔子世家》「生而首上圩頂《正義》引。〉
防山在兗州曲阜縣東二十五里。《禮記》云孔子母合葬於防也。〈《史記·孔子世家》「葬於防山」《正義》引。〉
五父衢在兗州曲阜縣東南二里魯城内，衢道也。〈《史記·孔子世家》「乃殯五父之衢」《正義》引。按魯城在曲阜東南，《左傳》襄公十一年「詛諸五父之衢」杜預注「五父衢，魯縣東南道名。「西」字誤，今改東」。〉
鬥鷄臺二所，相去十五歩，在兗州曲阜縣東南三里魯城中。《左傳》昭公二十五年，季氏與邱昭伯鬥鷄，季氏芥鷄翼，邱氏爲金距之處。〈《史記·孔子世家》「以鬥鷄故得罪魯昭公」《正義》引。〉
泮宮在兗州曲阜縣東南二里魯城内宮之内。鄭云泮之言半也，其制半於天子之壁雍。〈《史記·儒林列傳》「申公以弟子從師入見髙祖於魯南宮」《正義》引。按「西」字當作「東」。「百」字衍，魯城在曲阜縣東南二里，《孔子世家》「鬥鷄臺」《正義》引不誤。〉
矍相圃在兗州曲阜縣南三十里。《禮記》云孔子射於矍相之圃，觀者如堵。〈《史記·田叔列傳》「相常從入苑中」《正義》引。〉
漢封夫子十二代孫忠爲褒成侯；生光，爲丞相，封侯；平帝封孔霸孫莽二千戸爲褒成侯；後漢封十七代孫誌爲褒成侯；魏封二十二代孫羨爲崇聖候；晉封二十三代孫震爲奉聖亭侯；後魏封二十七代孫爲崇聖大夫，孝文帝又封三十一代孫珍爲崇聖侯，髙齊改封珍爲恭聖侯，周武帝改封鄒國公；隋文帝仍舊封鄒國公，煬帝改爲紹聖侯；皇唐給復二千戸，封孔子裔孫孔德倫爲褒聖侯也。〈《史記·孔子世家》「後七日卒」《正義》引。〉
鄒縣
嶧山在兗州鄒縣南二十二里。《鄒山記》云：「鄒山，古之嶧山，言絡繹相連屬也。今猶多桐樹」。按今都代桐，尚徴，一偏似琴瑟。〈《史記·夏本紀》「嶧陽孤桐」《正義》引。〉
博城縣
兗州博城，本漢博城縣城。〈《史記·呂太后本紀》「卽中令無擇爲博城侯」《正義》引。〉
故贏城在兗州博城縣東北百里。《通鑑·巻十·漢髙帝紀》「嬰攻田橫軍於嬴下」注引，又〈《史記·田儋列傳》「嬰敗橫之軍於嬴下」，《正義》。〉
陽開故城在兗州博城縣南二十九里，西臨汶水也。〈《史記·田敬仲完世家》「魯伐我入陽關」《正義》引，又《通鑑·巻八·周烈王紀》「魯伐齊入陽關」注引作「其城之西臨汶水」。按陽關在齊不在魯，「魯」字衍，《通鑑》注引無「魯」字。〉
泰山一曰岱宗，東嶽也，在兗州博城縣西北三十里。《周禮》云兗州鎭曰岱宗。〈《史記·封禪書》「至於岱宗」《正義》引。〉
泰山一曰岱宗，東嶽也，在兗州博城縣西北三十里。《山海經》云：「泰山，其上多玉，其下多石。」郭璞云從泰山下至山頭，百四十八里三百歩。道書《福地記》云：「泰山髙四千九百丈二尺，周迥二千里，多芝草玉石，長津甘泉，仙人室。又有地獄六，曰鬼神之府。從西上，下有洞天，周迥三千里，鬼神考訁適之府。」〈《史記·秦始皇本紀》「乃遂上泰山」《正義》。按據《封禪書》「至於岱宗」《正義》所引；此當是《括地志》文。〉
云云山在兗州博城縣西南三十里也。〈《史記·封禪書》「封泰山禪云云」《正義》引。〉
亭亭山在兗州博城縣西三十里也。〈《史記·封禪書》「黃帝封泰山禪亭亭」《正義》引。按據《水經》汶水《注》，亭亭山在陽關故城東北，陽關在博城縣南，則亭亭山在博城縣西。漢武帝太始、太初所禪的石閭山，在博城縣西二十五里，去亭亭山五里，見《封禪書》補《正義》，亦可證此引衍「南」字，今刪，否則云云、亭亭混爲一山矣。〉
艾山在兗州博城縣南百六十里，本齊博邑。〈《史記·伍子胥列傳》「大敗齊師於艾陵」《正義》引。〉
泗水縣
故郕城在兗州泗水縣西北五十里。《説文》云郕魯孟氏邑也。〈《史記·田敬仲完世家》「取魯之郕」《正義》引，又《孔子世家》「將墮成」《正義》引無「《説文》云」九字。〉
姑蔑故城在兗州泗水縣東四十五里。〈《史記·孔子世家》「敗諸姑蔑」《正義》引。〉
梁父山在兗州泗水縣北八十里。〈《史記·封禪書》「古者封泰山禪梁父者七十二家」《正義》引，又《通鑑·巻七·秦始皇紀》「禪於梁父」注引。〉
故鄒城在兗州泗水縣東南六十里。〈《史記·孔子世家》「孔子生魯昌平鄕陬邑」《正義》引。〉
昌平山在泗水縣南六十里。孔子生昌平鄕，蓋鄕取山爲名。〈《史記·孔子世家》「孔子生魯昌平鄕陬邑」《正義》引。〉
泗水源出兗州泗水縣東陪尾山，其源四道，因以爲名。〈《史記·夏本紀》「浮於淮泗」《正義》引。〉
泅水至彭城呂梁出石磬。〈《史記·夏本紀》「泗濱浮磬」《正義》引。〉
故闕里在兗州泗水縣南五十里。《輿地志》云：「鄒城西界闕里，有尼丘山。」〈《史記·孔子世家》「孔子生魯昌平鄕陬邑」《正義》引。〉
叔梁紇廟亦名尼丘山祠，在兗州泗水縣南五十里尼丘山東趾。《地理志》云魯縣有尼丘山，有叔梁紇廟。〈《史記·孔子世家》「伯夏生叔梁紇」《正義》引。按尼丘山在泗水、曲阜、鄒縣三縣界中，在泗水縣南，《正義》引脱一「南」字。〉
任城縣
亢父秦縣也，沛公屯軍於此也。〈《史記·髙祖本紀》「還軍亢父」《正義》引。按亢父秦縣，此引脱「秦」字。〉
亢父故城在兗州任城縣南五十一里。〈《史記·項羽本紀》「引兵攻亢父」《正義》引，又《史記·曹相國世家》「攻爰戚及亢父」《正義》引，又《史記·蘇秦列傳》「徑平亢父之險」《正義》及《通鑑·巻二·周顯王紀》「徑乎亢父之險」注引。〉
龔丘縣
故剛城在兗州龔丘縣界。〈《史記·秦本紀》「攻齊取剛壽」《正義》引，又《通鑑·巻五·周赧王紀》「取剛壽以廣其陶邑」注引。〉
故謝城在兗州龔丘縣東七十里。齊歸侵魯龜陰之田以謝魯，魯築城於此以旌孔子之功，因名謝城。〈《史記·孔子世家》「乃歸所侵魯之鄆汶陽龜陰之田以謝過」《正義》。〉
陳州
宛丘縣
陳州宛丘縣在陳城中，卽古陳國也。帝舜後遏父爲周武王陶正，武王賴其器用，封其子媯滿於陳，都宛丘之側。〈《史記·周本紀》「帝舜之後於陳」《正義》引，又《詩地理考》巻二宛丘引無帝舜以下文。〉
長平故城在陳州宛丘縣西六十六里。〈《史記·秦始皇本紀》「燕虚長平」《正義》引，又《通鑑·巻七·秦始皇紀》燕虚長平注引。〉
固陵，縣名也，在陳州宛丘縣西北四十二里。〈《史記·項羽本紀》「至固陵而信越之兵不會」《正義》引，又《荊燕世家》「漢王追項羽至固陵」《正義》引作「固陵，陵名也」，又《通鑑·巻十一·漢髙帝紀漢王追項羽至固陵」注引。〉
太康縣
陳州太康縣，本漢陽夏縣也。《續漢書·郡國志》云陽夏屬陳國。〈《史記·項羽本紀》「乃追項羽至陽夏南」《正義》引。又《史記·陳渉世家》「呉廣者陽夏人」《正義》引、又《通鑑·巻七·秦二世紀》「陽夏人呉廣」注引無「續漢書」以下十二字。〉
南頓縣
陳州南頓縣，故頓子國。《地理志》云故頓子國，姬姓也。應劭云迫於陳，後南徙，故曰南頓也。〈《史記·楚世家》「楚滅頓」《正義》引。按《漢書·地理志》汝南郡南頓縣班固原注云「故頓子國，姬姓」，顏師古注引應劭云「頤迫於陳，後南徙，故號南頓」。此引有脱誤，據《地理志》補正。〉
穎陰故城在陳州南頓縣西北十三里。〈《史記·絳侯周勃世家》「賜與穎陰侯共食鍾離」《正義》引。按《史記·樊酈滕
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:38-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>