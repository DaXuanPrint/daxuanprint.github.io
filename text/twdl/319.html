<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="颜神镇志缺页表,颜神镇志题词,颜神镇志引,颜神镇志叙,颜神镇志叙,颜神镇志后序,颜神镇志叙,后跋,颜神镇志卷之一上,颜神镇志卷之一下,颜神镇志卷之二上,颜神镇志卷之二下,颜神镇志卷之三上,颜神镇志卷之三下,颜神镇志卷之四上,颜神镇志卷之四下,颜神镇志卷之五上,颜神镇志卷之五下,康熙颜神镇志全文在线阅读,康熙颜神镇志全文在线下载,大玄古籍书库">
<meta name="description" content="清叶先登修,张联翼纂,清顺治十八年(1661)修,。康熙九年(1670)刻本。五卷。卷一星野舆图,山川古迹;卷二城市关梁、风俗物产;卷三建置祠祀、灾祥兵燹;卷四职官升代、地方人才;卷五纶言褒锡、著咏遗文。颜神镇,明及清初属益都县辖。清雍正十二年(1734)升颜神镇为博山县。该书编次简明条理,记叙详略得体。卷二部分,记该地矿产开采、陶瓷制造、风俗习尚及城乡物品交流等内容尤具地方特色。_康熙颜神镇志_全文在线阅读_康熙颜神镇志_全文在线下载_大玄古籍书库">
<title>康熙颜神镇志_叶先登_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙颜神镇志</span> <br/>
          作者： <span class="inputVal" id="bkauthor">叶先登</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]49674</span> <br/>
          说明： <span class="inputVal" id="bkdec">清叶先登修,张联翼纂,清顺治十八年(1661)修, 康熙九年(1670)刻本。五卷。卷一星野舆图,山川古迹;卷二城市关梁、风俗物产;卷三建置祠祀、灾祥兵燹;卷四职官升代、地方人才;卷五纶言褒锡、著咏遗文。颜神镇,明及清初属益都县辖。清雍正十二年(1734)升颜神镇为博山县。该书编次简明条理,记叙详略得体。卷二部分,记该地矿产开采、陶瓷制造、风俗习尚及城乡物品交流等内容尤具地方特色。</span> <br/>
          封面： <span class="inputVal" id="bkimg">Z_11364.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙颜神镇志
[book_author]叶先登
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]49674
[book_dec]清叶先登修,张联翼纂,清顺治十八年(1661)修, 康熙九年(1670)刻本。五卷。卷一星野舆图,山川古迹;卷二城市关梁、风俗物产;卷三建置祠祀、灾祥兵燹;卷四职官升代、地方人才;卷五纶言褒锡、著咏遗文。颜神镇,明及清初属益都县辖。清雍正十二年(1734)升颜神镇为博山县。该书编次简明条理,记叙详略得体。卷二部分,记该地矿产开采、陶瓷制造、风俗习尚及城乡物品交流等内容尤具地方特色。
[book_img]Z_11364.jpg


[book_title]颜神镇志缺页表
颜神镇志缺叶，卷一第三四叶
颜神镇在山东益都县西南百十里，接莱芜、淄川二县界，以齐孝妇颜文妻居此而闻名。地宜陶，又产铅及煤，居民稠蜜，商旅辐至。明时设巡司及税课局于此。镇北去淄川三十里，西南去章邱百里。明嘉靖十七年寇作乱，通判驻札。三十年。七年，城于此，为守御之备。

[book_title]颜神镇志题词
物心兴也，有某候，事心来也，有某心，固不召才地限哉。谓地有粥有不粥，是镐□□可并茂。夫尊灵赫胥心代，谓才有逮有来逮，则绝麟而后父河，又何门子涑水乃能绍述推扩㕥与讯夫大庭中。黄心远欤？列子曰：天下理不可㕥常，是事□□㕥恒非先所用，后或弃心。今□□□，后或用心。思夫二气有亭毒，三才有蕃变，妙沙石积而盒汞，茯苓化焉，琥珀㕥凶，危枫也而羽心，朽麦也而蝴蝶，贤媛也而贞石，山蚯也而百合。氤□幻见，种匕平一，倘又尊所间而忽所见，贵平昔而贱夫今。将骏虽追风绝景，非伯乐不显御也；剱虽断马指雕，非欧冶也。璞虽霄朗□城，非楚和不显宝也；药虽生枯起朽，非扁鹊不显合也。又奚怪仲尼不见重于当旨，子云蒙唯薄于此肩哉？画工有手，不谱济形，心绘锦□□□不勤众模，心朴放职方勿废于盒版风土哉。著于典谟，兴会旨来，微论丘齿壑秀，草芳木荣，殣露几风，瓦材缶伎之耕渔织鸟。噫。今吟君子未尝不乐得与天下共焉，表彰焉。笼水心丽青□也，仅石黑子著面前，此固袅志者瘿。今追往迹，放综新嘉陶以来，风殊气与，昔鄙塞，乃今文明矣；昔倨侮，乃今祀乐。矣。昔韦缕乃今冠裳矣，匪直产毛需，兹者洽□□岱，而人文彪蔚而达猷炳越，辉廊庙而巩社稷，彬匕奕匕，绰有竖逮，不啻半□邑矣。名公长者，每𬨎轩次，止步□□□，风叩借别，群轨相壤，宜莫平□□。□所志斯荐绅先生，佥曰发卒衰，形诸事者。闽海昊庵叶君，以谛仙逸才倅兹土，政事休暇，坐卧山水间，衔杯绪论，念兹不忘。家长兄罢吏归，间居众事，因鸠诸所焉，而佐心斥。三复其牍，由肯所不又其有者，由后真不可以无。斯非天人交济心候乎？于是焉序旨。康熙岁次丙午，赐进士出身。晋乡宁户镇人张联箕谨□。

[book_title]颜神镇志引
凡国有史，以记政事，直书而美恶昭焉。郡邑有志，以记风土，实录而贞淫别焉。志有国之外史也。青土居震位，为天帝长子之宫，自尚父表海桓公主盟，富张甲于宇内。至于文学之士，五经六艺之传，亦代不乏人。越稽所产，岂直鱼盐枣栗哉？历代来文献沿革，载郡邑志中者，固班班可考矣。益都附郭西鄙为孝妇乡，乡有李颜村，以文姜颜氏女孝感灵泉，没后屡显征异，里人立祠礼之，故名颜神。又地出石炭，土可甄陶，就居者日众，因改村为镇云。明弘治八年，始于镇建行台，岁则青州备兵使者，冬春驻札。正德十二年，始于镇设专宫，分署弹压。嘉靖三十六年，兵宪弇州王公，始于镇甃筑石城，崇墉屹屹，而镇遂为东省之要区。青郡之附庸，非复向来之隶邑囿于乡者之可同日语矣。自置城百余年来，□蒸蒸日浸以盛，而文献缺焉未具。余每扼挽颜城无志里士大夫之耻，抑亦莅斯土者之未光也。顺治庚子春，余解绶归里，谋之诸荐绅先□，及诸乡耆，高明有识者，皆有同志焉，因搜讨见闻，以俟纂修总裁者。值闽昊庵叶公祖以别驾来治镇，谂其起家由太史氏出参秦、晋方岳，以直道召注误左迁于此，真读中秘书也，富，其阅历山川名迹也，广，其采风问俗，备辑贞涩，以献当宁也。乃其才所优为而职所当为者，岂以蕞尔而遂不足辱如椽哉？于是胪其条件抽之叶公祖，公日：善诸先生之志，犹吾志也。岂惟吾二三人之志，亦阖镇百千万人之志也。岂惟百千万人，即上下百世前贤可起，后学嗣与，亦犹吾志。援笔脱草，徐谋会剞劂焉。敢纪其大略，以备𬨎轩之采。康熙三年甲辰冬，文林郎、河南知伊阳县事里人张联翼书。干傅碧阁。

[book_title]颜神镇志叙
郡邑之有志，所以示劝惩，昭法戒，而备司牧之参稽，𬨎轩之采辑者。故天文星野之躔度，地理山川之原委，古今人事之盛衰，气运风俗之淳漓，则壤贡赋之多寡，岁时飨祀之举废，明经科甲之出处，官职爵禄崇卑，与夫忠臣孝子、贞妇烈女、仕宦隐逸、文人韵士之芳踪，下逮城市关梁，土宜物产、灾荒、兵弧燹、百工技艺之遗迹，莫不大小毕志，补国史所不及也。若镇则何志乎？镇有志，自颜神始也。颜神之有志，自乡先生张今尹、赵给陈两君始也。颜神志之得寿梨枣，自别驾叶公祖始也。张、赵两先生创造于前，叶公祖赞成于后，示既炳之燐之，编年纪事显。微阐幽，得春秋之遗意。午而加以□镇。大学士总裁孙先生，晋乡宁令尹张老父母重款而修明之，由是志得附郡邑以传，镇得附志以传。此颜神镇之作，所由与郡邑相表重里者也。然则后先五先生之功，顾不伟耶？夫五先生徖国史之全才，出其绪余，而志镇，则五先生不以志传不传为重，镇实五先生志之传不传为重志成，而镇重而五先生愈重，则五先生与斯志共传于不朽，以视郑国命令，经四贤手，董狐史笔，称千□良者，何每让□。岂死一镇之重典载璧。后生小子，待罪颜神，自愧不文，而得附五先生以传，其亦有厚幸乎？又何敢复赘一词？于是叙其作志之颠末，付之剞劂氏，以当簸杨之糠耕云。
康熙九年康戍春，承德即乘青州府捕盗，通判上党，此良璧梯机。

[book_title]颜神镇志叙
郡邑之有志，所以示劝惩，昭法戒，而备司牧之参稽，𬨎轩之采辑者。故天文星野之躔度，地理山川之原委，古今人事之盛衰，气运风俗之淳漓，则壤贡赋之多寡，岁时飨祀之举废，明经科甲之出处，官职爵禄之崇卑，与夫忠臣孝子、贞妇烈女、仕宦隐逸、文人韵士之芳踪，下逮城市关梁，土宜物产、灾荒兵燹、百工技艺之遗迹，莫不大小毕志，以补国史所不及也。若镇则何志乎？镇之有志，自颜神始也；颜神之有志，自别驾叶先生始也。地有广狭，事有详略，因地纪事，非炫才□长所为也。夫先生综国史之全才，出其绪余，而志镇，则先生不以志之传不传为重，而镇实以先生之志。传不传为重。余读诸乡先生列叙于前，匠石尚悬工于后，九仞一篑。会莱守张堂公、临淄杨令尹问镇志于予，余承乏其间，何敢以不敏辞？因割俸金，进匠石而问之日：居肆成事，子其鸠工敬乐堂，以竣厥功。不独成叶公祖之志，实成颜神之志矣。不独成颜神之志，实成颜神诸乡先生之志矣。有始之者，必有终之者。大都十五国之风，不敢以蕞尔遗置，先生巳言之矣。朝有国史，野有家乘，采风问俗，后之人倘起而修金□石室之业者，青属益西有日，颜神志岂无小补云乎哉？是为序。康熙九年庚戍春，承德即山东青州府捕盗通判上党赵良璧谨识。

[book_title]颜神镇志后序
余莅镇之三载，岁巳酉冬，颜神志告竣，余不愧寡陋，巳首弁数言矣。乃镇诸乡先生复请一言以纪成功，谊不容辞。于是伏而思日：志者，志也，志成而乡先生之志遂矣。志者，志也，志备而风土人物之志详矣，夫复何言？虽然，余镇官也，在镇言镇。窃惟镇属青之首色，经邑附郭于青州，惟颜神最远。□邑之西南二百余里，地益高，山益峻，水清而益驶，其最险而横绝南北者，青石关，颜之为镇，扼关之胜，实据上游焉。青州清淑之气，于是焉聚。且邑之乡社，棋置而星列者不知凡几。镇独氏于孝妇而称神。神之所贻，风淳俗美，过其里者，无不动忠臣孝子之思焉。意必有高贤大良，各公巨卿，魁奇瑰玮之姿产其问，而余亦既见止，亦既觏止矣。然气之所聚盛而不过神且有灵，无疆惟休，嗣此而人文鹊起卅。阀蝉联，会见风土不改，人物加盛，将有志不胜志者，则乡先生之志不益遂乎？余故欣谈乐道之，以作将来一叚隹话，遂忘续貂之诮，援笔而书之于后。上党赵良璧又识。
颜黄门曰：博士买驴书卷三纸，尚未有驴字，恶其多文也。然王褒僮约，捃摭细碎，傅会笑端，刺刺数纸，几令读者俯仰错喉，尚未得休，顾又不厌其烦，得徒以有笔耳。后之采辑佚闻，以成广志者，其亦有资于是乎？则别驾公巳有说于前矣。光禄大夫、内秘书院大学军士、前少保兼太子太工保、吏户兵三部尚书，镇人高孙廷铨沚亭甫题

[book_title]颜神镇志叙
夫志胡为乎？志者，志也，博采旧闻，表章逞烈，以式今传后，作者之志也。又曰：识也。在天分野，在地分疆，识其变恒，以征休咎。东南鱼稻，西北畜牧，识其土宜，以则壤贡；版筑修濬，蜡庙雩坛，识其经营，以昭倚毗。桐君曲令，屠伯苍鹰，识其宽严，以资劝戒。太平丹穴、空同、太蒙，识其风气，以观习尚；平泉绿野、角里竹溪，识其景行，以勤仰止。虽所识不一，而其要归于式今传后，而止仍为作者之志也。志取乎大，然亦不遗乎小，小者大之所由扩也。志期乎全，然亦不弃乎偏，偏者全之所由汇也。今于十五国之内，而有山东十五之一也；于山东六郡之内，而有青州六之一也；于青郡十四属之内，而有益都十四之一也；于益邑十二乡之内，而有孝妇一乡，其镇曰颜神，十二之一也。夫以十五而仅处一焉，以十五之一分为六，而又仅处一焉。以一之六，六之一。复分为十四，而又仅处一焉。以一之十四、十四之一，复分为十二，而又仅处一焉。则是颜神一镇，共缀旒于十五国中也，犹螟之睫，蜗之角，渤海之微沤，而太仓之稊米也，偏何足云，而小又奚所比数哉？然而作者则曷于此焉志？曰：镇固不足志，独无可识乎？今夫镇，星躔虚、危，疆界齐鲁，风雨陵谷，亦有变恒焉。田少由多，弃本即末，攻陶凿炭，亦有土宜焉。石城泉池，范祠颜庙，镇钥明烟，亦有经营焉。设官百年，传舍五十，树德结怨，亦有宽严焉。始于惇朴，渐习琢雕，嚣凌诟谇，亦有风气焉。衮衮群公，岩岩柱石，高贤隐逸，亦有景行焉。使于此而阙焉，不识是十有四之一、一之十有十亡其一矣。进之而六之一、一之十有四，又进之而十五之之六，而俱亡其一焉，即曰偏不足云，小无可比乎？然其贻天地之缺陷，而不得与于大全也，所失亦讵浅尠！此镇先生、张令尹、赵侍御所以毅然有作，而殷殷于此焉志也。余不敏，生第闽隈，壮游上国，吴、越、扬、徐、兖、豫、燕、赵，江之左右，粤之东南，重趼舟车，阅历颇广。晚而薄宦，过亍陉，涉蒲津，弭节酒泉，顿辔上党。最后谪倅青、齐，其于宇内十有五，巳得其十，于十五之一、一之六巳得其五，于六之一、一之十四，巳得其全。兹分署于镇，乃于十四之一、一之十二而仅处一焉。二先生窃以为余志当有不悄于此者。余则曰：不然。易不云乎，唯圣人为能通天下之志。又曰：君子思不出其位。惟不出位，然后能通。夫镇则余之位也。余舍此乌乎志？然不知而作，又所不敢无巳，则因二先生之作以为作，因二先生之志以为志，是即余之作也夫！是即余之志也夫！由是自一而推之十有二，自十有二而推之十有四，又推而至。

[book_title]后跋
尝考颜神之为镇，地界青、济，星次虚危，岱宗峙于西南，渤海滨于东北，接长白、梁邹之山，连洙、泗、淮、沂之水，有文笔峰、凤凰诸山以护其灵，有孝妇河、二女诸泉以毓其秀。达穆陵而据青石，控营丘而引淄流，泱泱大观，非特为一郡之雄藩，寔二东三济之重镇也。室每私心向慕，欲一揽胜，修阻未护。康熙八年四月谒选，以铨次得令沂水，便道星驰，又不得过笼水一假憩焉。先是，吾乡先辈拙庵赵公老大人以青州别驾分镇颜神，迄今三载矣，盗戢民安，时稐岁稔，闻与乡先生共谋踵成前谪倅颜神镇闽中昊庵叶公祖之志，甚盛举也。沂于青为属邑，室于赵公为下僚，私喜幸自语，以为当得躬谒请专城，受约束于下执事，目是或得周览其豦，窃寄目偿所愿。而邑之凋疲冲繁，簿书钱谷，日不暇给，无可假而行者，又安得舍职所事，以勤馆人，则颜神镇又无因而至焉矣。于是瞻望叹息曰：昔卢次楩以未至南昌观滕王阁为恨，及购得滕王阁图，不胜绻恋，以为见图如见滕王阁焉。其与渊才囊中所携，别无长物，惟欧阳公五代史草、文与可竹一幅，李廷圭墨一笏，意色甚畅者，不后先一辙哉。古今名人之癖，大率如此。室不逮名流，而癖寔过之。颜神镇

[book_title]颜神镇志卷之一上
镇通判闽武安叶先登，纂著。镇通判晋上党赵良璧，校梓。张联翼、颜山视草、张联星、叶自根，闽人、叶自本、益庠生冯文显仝编次。
星野舆图
论曰：在天成象，成地成形。古之圣人仰观俯察，以十八宿配于十二次，而分为周天三百六十五度，于是有星野。又以五微四渎分奠五方，而制为九州，又肇为十二州，又封为千八百国，于是有舆图。和吸□界，自唐虞以来，不可紊也。山东古青州，西颜神镇，以孝妇颜文姜而名。环镇岩居川观，平原地少。五代以前，辽远不论考。宋元属淄州，明□改属益都，□朝仍之。镇西南望太岳，东北距海滨，北接长白、乐邹，南连洙泗，达穆陵、淮、沂，蕞尔弹九，实二东三齐、淄□间重镇也。表星野舆图志甚。
星野
郡志：女、虚危在子，元枵之次，齐分野。奎娄在戍，降□之次，鲁分野。齐乘志唐一行山河两界图曰：河为北河，江为南河。自北河下流，南距岱山为三齐；自南河下流，北距岱山，为邹鲁。观两河之象，与云汉之所终始，而分野可知。地志曰：虚、危为齐分星，曰元枵宫，曰实瓶。时，曰子州，曰青、魏。陈卓分郡国所入宿度齐国入虚六度北海入虚九度，济南入危一度，乐安入危四度，东莱入危九度，平原入危十一度，淄川入危十四度。据此，则今之颜神镇星次在危度无疑。
石桥、分龙泉。掩□后峪、务店、孝感、颜颜、神头、石大隶镇，证调十三社。王家、黑山、八陡、孤山、分蛟龙。戴庄、朱庄、分东西两社。盆泉、分石马。博山、分下庄邀兔、鹿疃、西河、分福山。南庄、源泉。
怀德乡隶镇，征调八社。岳阴、冯家、泰河、分青龙。石门、马陵、分保全。三泉、柏树、马鹿。
镇境各社接壤村名：城东冯家峪、五里。疙疸弯、十五里。西河十八里黑山后、二十里。太河、六十里。马陵六十里，据地志，即晋郤克。追齐帅处。城东北务子庄、三里梁庄、四里。窝疃庄、四理声里、后峪庄、十里。庵上庄、十里。万山庄。淄界十五里。
城正北：柳行店、里许。虎埠崖、掩的庄、五里。赵庄、淄界八里。簸箕掌、九里。两孙家庄、十里。石婆庄、十二里。白塔店、十四里。海沿、十五里。国家庄、十五里。焦庄、十五里。徐家庄、十八里。阴柳庄、二十里。范庄、二十八里。章庄、二十八里。高庄、三十里。磁道庄。距镇三十里。
城西北：域城三庄、五里。吴家泽、十里。平堵沟十二里。
城西：兴隆庄三里羊拦庄、六里。伊家庄、七里。钱家峪、十里。姚家峪、十五里。彰义泉、十五里。马宫寺、莱界三十一里。刷杆庄、三十里。老公峪、胡坡峪。
城西南：土门头五里白洋河、莱界十里。乐滩庄、十峭岭前二十里。青石关、距镇十里。宁陵沟三十里。
城南：南焦家峪、十五里。马桍湾。三十。
城东南：山头店、五里。石炭坞、十里。水岭峪、十五里。八陡阪、二十里。浮图滩、二十一里。焦岭、三十里。石马、三庄三十里。戴庄、二十五里。孤山庄、三十用里。朱庄、三十五里。沙井三十余□天浸湾十五。浸湾三十五里邀兔崖、四十里。郭庄、四十里盆泉四十里。源泉、四十里。谢家店、四十五里。瓦泉、五十里。博山、五十里。邢家庄、六十里。下庄、六十里。鹿瞳、六十里。岳阴、六十里。匙布庄。七十里镇，系益都西。
南境镇人庠士钟，由孙国琦者验颜城舆图。诸峰发自泰岱，逶迤二百余里，纡回盘折，错起禹山，形如凤辇，势若翔云，横列十余里，黛秀西方，由此而生。西东两望鲁山空青石关，通石马庄，过朱家庄、戴庄，复崛起岳□山，历摘星山、翟氏茔，越西河、红渣窝及义全山□乾固炉顶，由两平跃起黑山，贯冯八峪，至文笔峰，列帐东南。巽龙出脉，结颜神镇城关村，此由之来龙也。其水渠，一自青石关峭岭前分流，由白羊河入神头孝河；一自戴庄曲流，由八陡、石炭、蜜广山头，亦入神头孝河。二水自永济桥南合流，左绕镇城，抵范河口。一自两平、冯八峪分流，入秋谷，由北门外右缠颜城，出范河械，与孝水合襟，共成一泒，迳流虎豹崖，入淄川、长山、新城、高苑、乐安、博兴、三岔、高家巷等方入入海，萃河岳之灵秀，征人物之繁与，世变风移，有由然矣。

[book_title]颜神镇志卷之一下
山川古迹
论曰：自禹敷土，奠高山大川，每州必志其山川之有名者，以为镇望。三代封建，俱准此法。如鲁祀泰山，齐表东海，耑曳虽小，亦主东蒙，概可见矣。至于古迹，因人而成，阅时而废，昆明、巨鹿，铜雀金堤，黄鹤楼前，羊裘钓处，事有旷百世而相感者，诚不知其何心，情之所兴，不可禁也。镇虽僻小，然秀𪩘青环，名泉珠涌，孝女默感之源，先正潜修之处，父老犹能言之。余故为详志，以俟职方之续采。
山
禹山在镇西十五里山阴南北界淄、莱，领视群峰，绵亘长白诸山，城市西望，嵯峨如列屏，以上建禹王祠，故名。升巅远眺泰山，近览川河，烟岚苍漭，绰有齐封千里胜槩。表为原山，汶、淄诸水错出其间。俗传遇旱，禹山帽云天必雨。
八于寨镇西十二里，南连禹山，涧水中流，东出，为沙沟河，名大峪口。
凤凰山，在镇西南三里，一峰回注，北翔而南折，若凤凰之矫翼然。上建泰山碧霞行宫，俗因称为小顶。顶西二十余，上建泰山碧霞行宫，俗因称为小二尺余，不涸不溢，宝泉也。迤北山半名夕阳坡，建玉泉宫。折转东南，至山麓，别为神头，即颜文姜灵泉庙文。西南峰委蛇古长城。
文笔山在城南里许，开屏列障，即镇城来胍。少祖山也。一名峨岭，一名朝阳坡。东峰有文昌祠、奎星。楼西峰如蛾眉，初以儿戏，絫石为塔，高三四尺，直拱文庙。后科甲渐盛，遂称文笔峰云。
圃山在城南五里，下有仙洞，即隆冬草色常青。
峭岭山其在镇南十里。
瓮口岭在镇南十八里。山形绝险，两岸峭狭如瓮口。南运青石关。参政四明陈沂诗：万岭千山一道分，向空盘磴历青云。丹枫黄菊争秋色，白石苍风共夕曛。长剑倚峰当面立，净琴流水傍车闻。秦关蜀栈无逾此，绝险真穿虎豹群。
兵宪弇州王世贞诗：千秋此夹谷，驻马意徘徊。苍岭峰争向，青天线划开。人疑悬索度，水忆建瓴来。回首兵戈地，虚生命世才。
会仙山在镇南三十里，上有会仙洞。
黑山在镇东南十五里。山阿中夜有声如雨，俗传黑山夜雨，多黑石，可炼铁，约石一石，□□二斗。诸冶器取资，肇自康熙初年。
养全山在镇东南士五里。
□星山在镇东南二十里。
岳阳山在镇东南三十里。
小寨山在镇东南四十里。
五福山在镇东南四十里。
博山在镇东南五十里。
鹿角山在镇东南六十里。
鲁山在镇东南六十里。孔子登东山小鲁处。绝顶产美茶，味甲天下。
荆山，在城贡关外。旧有荆山寺。顶有石约一亩广□传文正公晾书处，名一亩石。寺久废，石尚存。后人建范公祠于山麓。
三泉山在镇东十五里，下有三泉。
大孤山在镇东二十里。
麻峪山在镇东四十里。
马鞍山在镇东五十里。形似马蔻，险削秀丽。上有僧房石室，绝顶可容千人。郡人大宗伯冯琦诗：天马蒲梢去巳久，兹山乃作马蔻状。万里雄风生顾盻，始知身在层峦上。百尺权奇石若盘，红尘不动玉珂寒。欲知金马山头色，请向铜龙署里看。
金鸡山在镇东六十里，内有青龙洞。
潭溪山，在镇东八十里，中有昭阳洞，世传梁昭明太子修行处。南有涧，深丈许，两崖悬石天成，长六尺，广尺余，俗呼仙人桥。东山峰峦峭立如烛，俗名天烛台云。
万山，在镇东北十五里，有土洞幽深，人莫测其际，韩广洋子修道处。
豹山道在城北二里许，东北循务子岭界，连黑由省峰，崖头突起如豹状，故名。
虎山，在城北二里许，县崖高三丈，上建镇武庙，为镇城水口捍门。下有螺星三石，夹水左右，最为秀气。河中建有石台。
来谷山，在镇西北十里，与禹山相联，相传为孔子相鲁定公会盟处。按禹山、夹谷俱属淄地，以去镇近，故并纪为□。舆图备考云：莱芜县为古夹谷地，兖州府峄县有夹山，以为即夹谷，并此夹谷而三矣。虹孰有为正乎，以正乎？以愚见度之，此夹谷离镇十里，离淄川四十里，山谷崱屶，车马难行，傍山并无市店村庄，嘉礼不野，合二千乘，翠华好会，曷为走北荒凉之区？至峄县之夹山，在兖治东南二百六十里，乃曾之南鄙也。窃意两君以玉帛相见，必于适中之地，齐君断不肯远离国土而从鲁公于南也。惟莱芜县南距泰安九十里，北距镇亦九十里。镇南有青石关，为齐、鲁分界，颇为适中。夹谷之会，指莱芜者近是。若峄县之夹山，自是山名，不得以山为谷也，俟高识正之。
川
孝妇河在城南三里，水经注作泷水，出长城中寰。宇记云：古名孝水。齐有孝妇颜文姜，事姑孝养，远道取水，不间寒署，感灵泉生于赛内，文姜常以缉笼盖之，自是不复出汲。姑怪共须水即得，值姜不在，入室发龙观之，水即喷涌，坏其居宅，遂以成河，故俗呼为笼水。亦名孝泉，又名孝妇河。后人即于臬上立庙，使水出庙中。阶下砌石为方塘，外建木闸，使其澄，使其澄泓潴蓄，然后出流成河。至镇北门。秋谷范水会龙泉水入焉，北经淄川，般水入焉，萌水又入焉。又凡经长山县西，又北经邹平县东鱼子沟木入焉。又北经新城县、高苑县，入小清河，合流东北至赙兴县，又至乐安县高家港入海。
麓王泉在孝泉南百步，出于道旁，混混涓涓，水暵不□。祀孝泉可三之一。上有黑龙王庙，不知建自何年，仅容一席。康熙辛丑夏大旱，通判叶先登祷于此，随雨，乃扩庙而新之，有记入遗文。大洪泉在龙王泉西凤凰山之南麓，冬春不见，夏秋霖雨，则县崖瀑布，触石如雪，漰渹之声，闻于数里，真奇观也。合龙王泉诸水入孝河。里人户部主事李时飏，易名白云泉，有诗：白鹤冲霄化白云，还来山泽伏氤氲。神龙夜半行云雨，斥作砰雷万里闻。
白羊河，在大洪泉南六里许，出西山，流入瓮口道水南有巨石，方广八丈许，俗称为钓鱼台。
支离泉，在永济桥北，右注孝水。昔有道士刘支离咒此水有奇异，立碣书符于泉上，今移于玉清宫。
老犍泉，在镇南十里焦家山，水流如线，大旱不竭，雨不溢。
二女泉出城南龙泉寺中。志称古有二女纯孝所。感，遂涌双泉。相去十余步，甃石为池，西圆东方，各广五尺，深丈许，澄泓清冽，百脉散发，滭滭上泛，悉若连珠。故明正德间，同知周更名珍珠泉，而人缘寺遂号曰龙泉，都不知有二女矣。然西池南畔二女堂，遗址尚存，石柱岿然，古碣半灭，其所从来，不可泯也。两源既合，西流出寺，北，至郭西折，至大士祠，引注石沼，鱼藻澄映，游人乐憩焉。又北折至城南门下，分泒为两：一循外墉西注，经赵侍御迎翠亭，水硙周塘，涟□□折，尽成雅观矣。其经流至城西南角，北折过禹石门，周西城而北入范水。一入南水门，又分流焉。其泻注者，循内墉而西，至云梯北折入泮池。又北经厅署西垣下，西折出西水门，与前水会。其平流者，自南门而北，合范泉支流，出北水门，入范水。其中泒则自隅首西折，过察院及厅团前，西与泮池尿会，而署内引其余波，北注达观池，绕委蛇轩，至鸡鸣阁后，汇为巨沼，西出亦与泮池水会，并出西水门，绕西城而北入范水。愁渠流故道也。康熙年，镇人孙廷钟又自西门疏泒西流北折，经前街、大街，出北阁门，由外廛而下，注孝妇河，是曰新渠。西关居民，人余清□，户听潺湲矣。其开渠引言，载著咏遗文中。要之，镇泉虽多，率临深岸，湍流迅逝，疏引恒艰。独此源泒，高原曲□诚阓，长畦分润，比户浥清，人甚便之。间值春夏，□而不流，则槔戽竞集焉。人力所及，不废周溉，其诚泉涸，则大旱之征，不恒见也。
虎趵泉，在镇东南三十里，传孝子王让庐墓所感。
石马泉在镇东南三十里，世传孝妇颜文姜汲水处。其泉八角，水味南甜，比若大旱不竭。
金驹泉在镇东南山头南峪，晶濙可鉴毫发，岁旱不涸。鲁有金驹出没，不知何说。泉上层峦奇峻，形如旧笔，俗呼料远台。又日笔山。
泉河头，在镇东南五十里，即淄水下流。按淄，木齐大川也，出莱芜原山之阴，多伏流，俗谓上下十八漏。迳岳阴山，东麓有泉名泉，河头水入焉。又北迳马陵，俗名长峪道。又东□圣水，又东北迳乐安，合时水入海。即禹贡淄水东北至青州博兴入海者是也。桑钦水经注不误。
范泉在城东关荆山之麓，秋谷之口，范公祠下。其泉方二十步，深八尺，晶濙见底，冬夏不竭。其欱吐之奇，不亚百胍。肃立观之，泉初出时，如鱼口𪡋喁，呴濡细沫，忽而累累绳贯，百道争飞，水难火齐，眩人心目。镇多名泉隹丽，当以此为第一。正泒从桥上为石槽，导入城北，折出水门，合秋谷水入孝河。
双泉在城东关秋谷涧底，瀑布尺余。
荆泉在荆山之阳，与双泉合。
观音泉出秋谷口，合双泉、荆泉、范泉绕东关北流，西折至北门，会二女泉，合流入孝河。
圣水泉在镇东五十里，其水涌跃，不亚孝泉，流入太河。
太河在镇东六十里。
梁庄泉在镇东北六里，入孝河。
倒流河在镇东北十里，发源淄石涧侧，西北流入孝河。凡水流东南，此注西北，故名。东岸底石有金星，可为砚。淄砚即此。
许家泉在镇北五里掩的店南头孝河之滨。
康谷泉在镇北五里。
沙沟河在镇西北十里，发源龙伯峪，东北入孝妇河。
彰义泉在镇西十里。
古迹
长城东见于荆山，环文笔，西南至凤凰山，遗址俱存。相传齐人筑以拒鲁处。
秋谷即荆山之麓也，旧传范文公读书处，因建祠于此。章丘县志云：公读书长白醴泉寺中。公母嫁齐，居秋口，相去百里，往来省亲，寓迹于此。后知青州。秋口即秋谷也。镇别驾和清诗：龙泉之东秋谷口，涌出寒流漱璎玖。谁种长松绿蔽天，繋云两岸垂杨柳，凉透襟裾署气微。范老藏修岁时久，云间片石读书台。篮舆直上荆山陡。平看翠璧夹长川，鸟鸣不见红尘走。相逢月色满山堂，况有清人载斗酒。罔南罔北尽桃林，问花开后还开否。待得春归约再来。招寻肯负攀枝手。恣游何处问高风，千载古人吾尚友。
营栏在城西南，俗传为唐郭汾阳东征驻兵之处。时军乏食，颜文姜化为村妇馈饷，且指贼伏处，遂胜之。后索报无迹，始知为神化。今文姜庙中尚有汾阳祠，或其征云。
马栅，在镇西南九里青石关下，悬崖探覆丈余。俗传汾阳东征歇马处，号大马棚、小马棚。又传齐闵王伐鲁，经此。
雕窝洞，古迹避乱处，在石炭坞南峪。旧有巨雕巢于洞上，若伺守然。近山民毁巢，雕不至。
阿峪。双洞自小寨山迤西北，两岸悬崖数丈，洞居山半，盘旋三层，中注活水，不溢不竭。又双洞错峙，穿巷两户，若天设，非土著不悉。
白石洞，在镇西北十里，接夹谷山。镇人赵进美览胜，易名曰过雨岩台日霜烟台，有记□。入自石峪二三里，多桃树，一径在蒙茸中，拒蹇足者。又里许，忽有数百丈石岩，真如张屏，松形如盖，才二三尺。根出石上，幔岩而生。岩下有地亩余，外即深溪，道士略施垣户，岩俯之，稍忘风雨日霜烟台。道士言：半夜尝有大石走岩上，若雷，忽落溪下，亦不怪也。循岩而南，径才受趾，木叶傍蔽，得安步。望厈离下二丈许，手足在石鎼蹅人肩作蹬，上垂手引之，半执绳，犹缩缩无人色。匍匐入，便开明，可一间，有穴可通数处，为道士所塞。近外凿石，长可六七尺，孔如圆月，卧而不视。百里中山川田地，慨然满目。在厈下初不知有窗隙，但巉石中忽见头面，且闻人语也。遽呼酒乐甚。时三四小伶，或吹萧吹笙，吹横竹，吹霜管，山石若裂，又若云气中风将吹去。客有不能登者，布席穴下，闻吹声，皆仰视。余作诗一首，诗亦恍惚，不知是何等语。孙依之仰卧，怏书之，甚淋漓。相劝数合而下，复循岩南折，东数百步为石室，泉从石隙下，极寒洌。道士云：虽大旱，可供六七人。至此。岩愈峻，不得往，遂返霜烟台。日巳落，乃别。道士相牵而下，未出峪，巳昏黑，回望一星荧荧然，知其搆灯矣。
附诗：岩石既奇绝，千仞倚苔藓。所贵上高寒，俯视下深远。细泉都逶迤，短松亦鬘鬋。偃卧夕阳中，唤起看烟满。
岩高林亦深，山静石乃出。石鐻闻人声，仰首见落日。吹笙数大嚼，远怀正瑟瑟。微步巉𪩘中，云气已至滕。
颜神八景镇通判山右任齐和清诗：黑山暮雨雁飞斜，峨岭晴岚啼乱鸦。孝水澄清□妇泽，阳坡绕翠近人家。禹山积雪阴无日，仙洞岁春地早花。秋谷高风贤址在，珠泉印月□新茶。

[book_title]颜神镇志卷之二上
上镇通判闽武安叶先登纂著。
城市关梁
论曰：上古之世，穴居野处，山无蹊隧，泽无舟梁，民有老死不相往来者，遐哉邈矣！自黄帝作城，居民神农、日中为市。三代因之。文王治岐，关市泽梁，讥而不征，设而无禁。至孟夫子时，始有争城以战，垄断以登，关以为暴，舆以济人之事，亦可以观世变矣。镇先未有城，屡被矿贼蹂躏，自嘉靖丁巳，王弇州先生筑石城，百年以来，士庶安者，昔人之劳，其可没乎？市如西关，五日一集，虽无他重货，四远之外，载粟以易械器，而镇之陶冶，亦得以其械器易粟。关如南十里青石关，虽今车书六合，击柝无庸，然昔为齐鲁咽喉，颇严控扼。至若徒杠之利民，如东之荆山桥，南之永济桥，俱当孔道，皆砌石为之，往来称便焉，皆可志也。
城
明嘉靖三十六年，青州后备使者吴郡凤洲王讳世贞，准本镇士民孝廉赵敬简等呈请建城，事申抚院傅公颐，按院叚公顾言批久委知府李公尚智，屯留人。本镇通判倪公云鹇，偕诸城尹季公永康、仓州人。临淄尹、人。临淄尹卫公心，阳城人。亲诣本镇踏勘，于嘉靖三十八年三月，庀材鸠工，越五月而工竣。城周围三里，广五百丈，四门，南曰龙泉，北曰范河，东曰荆山，西曰禹石，南北西三水门，以龙泉、范水为池。雉堞七百三十，高丈许，内外俱石砌，计费官钱九百余缗。荒野百余年来，忽增金汤，万世永赖。有济南李于鳞修城纪碣，在察院仪门左。
青州兵备副使王世贞碑序。世贞不佞既巳城颜神，则诸父老走李先生文记之，而李先生雅善□。故于文稍过，非当不佞中丞公、侍御公之教也，与二三大夫士之谋也，余恶敢雍容而坐颛之？余不佞又恶敢雍容而颛诸父老之力，以为巳功。诸父老从子弟蒿莱其亩，日夜胼胝将事矣。即因材于山，高下陂卑也。陀，减省它费十之八九，而宁无一二酒浆饭炊之费，以勤诸父老。二三大夫士爪分版筑，杖马箠而人策之，亦既劳止。荜路车也。蓝缕，以启兹城。拮据忉忉实惟二三大夫士与诸父老共，其何不佞之有？不佞则窃复隐虞焉，为诸父老城颜神者，城之巳耶？将县之也，城之而前使者以万计，蹑嚅旁喝，迄靡敢动今不旋踵而告成。事。诸父老业巳受赋二百里外，不胜其烦附庸即百雉之崇，易易若是，规而县之，则可县之将。为若置令丞，猬役毛供，龁人于衽席间哉。而割三邑之膏壤，使其民与诸父老并削而獘策大左，不敢也。语云见。巳然，不能见将然。即令今决城县，利害与它日。身所受，本末岐异矣，然未可箸数而舌柝，姑以明余志耳。余不佞，敢遂藉二三大夫士暨诸父老子弟姓名，系之碑阴，而傅以铭。铭曰：颜姜之山，厥阳泻卤。夹谷造天，绾毂其口。莱、新西控，淄、益东走。五民居之，匪利南亩。作为奇茅，即山而取。盗铸椎埋，韦跗足上也。袜，末巾也。首。矛钤日寻，何戎不奔。唯余睅目，睅音汗，出目貌。靡富靡谷。本之不探，而末是瞩。厉我父老，以勤版筑。薙野罄室，壶簟道属。唯兹父老，藩屏是笃。石城峨峨，可以砺镞。危罔冠领，腴泉滋腹。在易有言，设险守邦。卫以武师，周以崇墉。遏轧乱萌，毋使蔓张。毋若安之，薄征厚藏。刃铩钩喙，枉矢大枪。销为锄耰，趣而农桑。北屋兴让，遵彼周行。牧臣辜言，敢告职方。崇祯十二年，巳卯兵荒，镇东南一带山谷不靖，本镇通判董公重捷雄县人。倡议绅民捐赀建敌台九座。镇人又议城垣太卑，且二面逼近山埠，虑难守御。时际青州兵备张公问行易州人。南出，过镇，士民以城卑请增，议孝妇、怀德二乡恊筑，免修府城之役。准如议。即季董公摘确，添增有差，人皆乐输，不假催督，砖石就绪。未几，公以察去，事竟寝。
旧制，城头南楼晨昏鸣钟，公署传漏。崇祯戊寅年，修备防守四城地方，捐造威远大砲五位，每位重斤，中砲二十六位，佛即机□火□□□西□铉□铠甲□□副，铁盔□顶俱。在库册。
市
西关大街八巷、每月三八大集。西关西冶街、琉璃市。东西两门街、每月一、六日中集，四、九日小集。北关税务街、多货市。山头店、乐货有市斗。西河每月二七日中集蜜市。八陡、石马二庄、铸铁有市斗。南下庄店、有市斗。盐店、硝店、布店、榆皮店、木炭店。诸行沿革无常。
关
青石关镇南二十里，叠嶂峻崖，深峪纡折，车不容轨，骑不并辔，诚哉天险，虽井陉、剑阁，不是过也。莱芜分界青州，至泰安道必由之。
梁
石桥在文庙东北街口，泮池水经其下。
荆山桥自荆山之西麓，跨而亘于东关。桥上有石槽，范水经流桥下，即秋谷水，其流甚浅，然雨潦受东南诸山峪之水，暴涨激驶，非桥亦不能通也。桥东山径通西河、源泉、太河、马麓、朱崖等社，可达郡城。
范河桥在城北门外，秋谷、范泉诸水合流其下。永济桥，在城南三里，跨孝水之上，为泰安孔道。桥高去水一丈。戊子年，山水骤发，高桥数尺，石栏漂去，复修其宽，可并二乘三骑。桥四直上小泰山，南折大路。

[book_title]颜神镇志卷之二下
风俗物产
论曰：君子之德，风行乎上者也；有风而后有俗，成乎下者也。司马温公曰：上行下效之谓风，薰陶渐渍之谓化，沦胥委靡之谓流，民心安定之谓俗。化者，风之积也，流者，俗之衰也。故操风化之权者，不专责之流俗。观至鲁至道之言，则子之所以用齐鲁者可知矣。至于天地生物，人有恒产。自昔大禹定青州之贡，盐𫄨、海错、丝枲、铅松、怪石、檿丝，从乎物者也。田惟上下，赋惟中上，从乎产者也。三代因之，其取民也有制，其供上也不烦。迨周之衰，管子治齐，务尽山泽之利，从人游说，不遗枣栗之微，其于用民为巳亟矣，小雅是以有二东之叹也。递降至今，物产日穷，而风俗日侈。香社祭棚，糜费不赀，衣服饮食，华靡相高。晏子曰：寸管无当，天下不能实以粟。三尺童子操径寸之烟，天下不能实以薪。勤俭之不图，而欲物产之无穷，其可得乎？管子日：仓廪实而后知礼节，衣食足而后知荣辱。死亡之不免，而欲风俗之不偷，又可得乎？是故欲厚风俗，先丰物产；欲丰物产，必学勤俭。况镇虽有陶冶，而无稼穑，饔飧所资，皆取给于邻境，一遇荒年闭籴，燋煤铅铁，琉璃丹矾，其可炊而腹果乎？思及于此，则奢侈之风俗，其可不知所变计乎？合而志之，盖于此不胜倦倦云。
风俗
正月元旦，拜天地，贺年同上元。士民家门前各燃小磁灯二盏，好事者醵钱赛会。十六日多谒庙祈福者，薄暮引烛走石桥。
二月二日贴禁蛰帖，文庙、先师，上丁致祭，□十者主其事。
二月上巳不作清明祭扫先茔。妇女戏秋千，与各处同。有司致祭颜夫人墓及其公姑墓，则礼以义举焉。
四月十八日，凤凰出小顶香曾，四方农货毕至，岁以为常。
五月端午，悬艾虎，饭角黍，饮雄黄、菖蒲酒同。
六月六日，晒书籍及衣裘等物同。
七月三日，顺德夫人庙香会如小顶。七日乞巧，中元普度同。
八月上丁，文庙秋祭。中秋玩月，馈月饼同。
九月重阳，登高赏菊同。
十月朔日祭先墓，制冥衣，谓送寒衣。下元不作。
十一月冬至，不拜贺。
十二月八日，吃腊粥。廿三日祀灶。除夕挂门神，钉桃符，贴春联，响爆竹。春日食春饼，饮春酒，俱与各处无异也。
按以上岁时节庆，天下皆然，惟香社之会，颇属不经。又有绅士出殡一节，繁费太甚。其未殡之先，本家自中庭及于门外，扎棚结彩，以待吊客出殡。途经之处则有路祭棚，墓所则有停灵棚，重楼邃阁，廊庑斋厨，无一不备。墓前则有大祭棚，宽厂轩豁，与停灵相称。外有影壁、点主棚、候客棚，每栅规制俱如公署。大约以上诸棚，非丧□自为，往往藉姻邻族戚分任之，虽一人任一事，谊无所辞。然重者费数百金，轻者亦费百金。掩穸即撮是，数月而为之，一朝而毁之，始之焜燿山谷，𪸩煌道路者，终如烁电霏烟，归于歇灭，亦何与于泉下人，而直为此无益之观美耶？
愚尝与吊，归而与诸先生迂谭及此，诸先生未尝不以为此习当变，然而终不敢轻议者，有二说焉：一则以前人而既行之矣，薄亲之名，不可自我始也；一则以我既有施。于人柰何不贵其报？夫施而责报，报又将复施，宜其循环而不能巳也。愚于此亦为二说以解之曰：前人行之，安必不心知其非，以为姑从众焉，后当有为狂澜之砥者。苟一旦能明先王之礼，以断世俗之疑，所称善继善述者非耶？何谓薄其亲也？至于施不责报，闾巷有侠气者类能之，况于荐绅大贤者，尚沾沾于此乎？语云：狂夫之言，圣人择焉，或可备高明之采否？又，里俗葬前一日，薄暮，攒赀一奠柩前，丧主目盒酒款，曰伴坐。属纩三朝，群众郊外观哀，曰陪劳。
民间送葬，用鼓吹响砲，非礼也。又有结会，一家有丧，同会敛钱相助，是矣。近习于灵前陈设水陆大盘，高顶一席，馔费至数金。祭毕，群为酣饮，谓之神余。礼奢宁俭，皆宜禁止。
礼重婚姻，人道之始，男必十六，女十四岁，尤必主婚及巳身无期以上丧，乃成礼。文仲子曰：婚姻论财，君子不入其乡，重德也。纳彩纳币，各有品制，勿竞贫富。至亲迎日，婿盛衣至女家，主婚者迎入，婿见两拜。筵毕，簪花红。姆迎入内拜，共两礼，不答拜。礼毕，婿先出，乘骑，新人登车，后随鼓吹前导，至夫家。土俗，新人足不履也。或铺毡，接引，入室交拜，举馔案，饮合笆杯次。三朝夙兴，俗礼如毋家远，即借别亲居停移时，曰躲苛索。后乃拜祖先，祀家灶，拜翁姑，或三六九等日，妇母家随俗行馔饭礼。
齐鲁多文学之士，镇居二国之间，儒者闭户悬梁，硁硁自好，有非公不至之节，有犯而不校之风。村下细民，山栖谷汲，女织男耕，深居简出，短褐不完，有怀葛之风焉。其近市者，至有长裾縠纨，以黔首而貌儒者之衣冠，珍馐兖案，以仆隶而效荐绅之饮馔，不惟妄费，亦且无等，皆宜禁止。
昔患矿徒，自开采严禁之后，此患遂息。东南山中，人领下多结瘿，妇女尤甚。相传云山中乏泉，多饮砂石污潦之水，积渐所致，理或如此。或云：山中多平柳木，其叶渍水，食之生瘿。又云：食海带菜，可以消之。书以备考。
邑人太保公邢玠刻崇俭约，给练公大司空钟羽正崇俭序，悉详青州风土志。镇人伊阳伊后学张联翼重订俭约六则。
一、书札，古人以竹版通名，不削牍也。今约乡里拜帖，吉书红单，常见白单，止书拜字。如少年与尊亲加百拜二字。礼柬常用四幅古折，如礼物不尽，上下分开。请帖止写某日请教，不用文词。或尊官远客间用全柬者，决不可施于素交常见之中也。凡名帖无启事，不用对袋。至护封，原为公文，关防机密，寻常不必用。
一交际闻前辈乡亲往来，殽果四色，酒一卤，或携盒酒举贺，有邀三五人共一榼酒者，何简雅也。嗣后竞侈，有因而废家废礼者，甚至较厚薄成嫌，风斯下矣。今拟大礼，从宜用币，其寻常自一色至八色，一钱至五钱，皆足成礼，不可增加。
宴会，俗以奢为厚。今约大会，每二位一棹，果菜各四碟，荤素十二器，米面饭四道。小会围坐，或四人六人，荤素八器，小菜四碟，不用果、米面饭三道。非远客官席，不用独棹，不加汤饭。仆从止一汤一饭，求饱而止。寻常偶坐，荤素四器，米面饭各一碗，蔬酌清谈，适情而可。
一、婚礼，士庶各有等。品官用罗纻，庶人用绢布。一品至四品，彩縀八疋，五品至九品四疋、二疋，士庶不得逾两疋。近俗夸斗，甚至厮妇用金珠，著绫纻，僭犯不顾，蠹风极矣。今约聘币如钗钏、羊酒、果品，虽随乡俗，不得逾制。昔范文正公为子娶妇，焚罗幔于庭，千秋芳规也。凡送嫁妆奁，止求切身急用而止。
一、丧礼，称家有无，非俭也。习俗靡靡，倩助于戚里，竭力于浮文。今约士夫随品级增减，庶民止许用冥器一事，功布三尺，旙树数杆，丧车纸帷。至牲豕、志石，具有定制，各宜恪遵。茔前除用席薄搭盖，停灵棚、拜棚，余棚概不必设。青道台禁其卫隶。治葬用鼓吹扬旙，鸣铉可鉴。
一冠服，虞典五服五章，以辨贵贱也。国朝品官有补服，自云鹤以及练鹊有常制；爵冠有顶，自红白□晶以及鸟角有差等。即举贡生儒雀顶镶襕，并□有辨。经制既定，畴不恪遵？至于寻常服饰，宜菜朴素。而肆廛儇薄之子，往往竞尚浮靡，其或菜佣□力者，俱履云头，服纨绮，广厦高歌，轶于公卿矣。风化修关，司世者共宜能图焉。
物产
谷则黍、稷、麦、菽，惟不生稻。至于芝麻、木绵、蓝靛、红花、麻枲、葛条，可资衣食之用者，并志之。
蔬则芥、蓝、红白、萝卜、莴苣、山药、莲藕、瓜瓠、豆荚、葫芦、茄蒿、芹、苋、薇、蕨、蔓菁、葱、韭、芫荽，惟不产姜。
果则梨、柿、枣、栗、桃、李、石榴、山查、樱桃、苹婆、杏、柰、木瓜、葡萄、核桃、白果、文官果。至于梅，间有栽者，金橘、香圆，亦自南来，善养之，俱能开花结实，人力固可夺天工也。
花则牡丹、芍药、海棠、蔷薇、玫瑰、红、白莲各种菊、莺、粟。蜀葵、紫薇、金钱、石榴、地棠、凤仙、木槿、锦葵、鸡冠、□簪、茶䕷、紫𬸧、夹竹桃、洛阳锦、秋海棠、雁来红、木芙蓉、向日葵、珍珠、百合、丁香、结香、迎春、探春、素馨、腊梅、红白蓼、萱花、金针、胭脂花、金银花、山丹、射干、马兰。至于红、白梅、桂花、茉莉，南中盆花，多有至者，然不耐冬寒，即有巧藏者，终不旺。芭蕉则可种能花棕树，冬藏夏出，亦可活数十年。
木则松、柏、榆、槐、杨、柳、楸、桧、椿、樗、梧、桐、桑、楮、椒、槲、梨、枣、平、柳又间出小竹。宫室器用，土产白足，又何必于楩楠、杞梓哉？
药则天南星、半夏防风、荆芥、柴胡、天麻、天门冬车前子黑牵牛何首乌芍药紫草苍术、桔梗王不留行射干黄芩、金银花杏仁桑螵蛸香附子枸杞子萆麻子桑寄生艾叶薄荷、紫苏、黄精，皆土产不一种。
兽则牛、马、骡、驴、羊、豕、鹿、兔、犬、猫、獐、麅、狼、狐，往昔无虎豹，近恒见于山谷。若牛、马之皮可为革，筋可为弓，骨角可为器，羊之毳可为羢，毛可为毡，兔之毫可为颖，鹿与狐狼之皮可为裘，缘服用之需，富强之实也。长人者能为之劝而不为之厉，则蕃息之利溥矣。近又有野猪，能害苗，农特患之。
禽则鹅、鸭、鸡、雉、鸠鸽、鸦、莺、燕雀、鹌鹑、布谷、仲织、八哥、啄木、鸢、鹯，善恶兼有。至若鹤之清标，鸳鸯之文采，间有蓄者，非镇产也。又如蜂之采蜜辛苦，为人作甜，劳而不伐，德而不居，似有道者。蝉之候时而呜，饮露而蜕，语默因时，气质善变，可方君子。羽翼虽微，其与吓腐鼠、罹纲罗者，相去岂不远哉！故特志之。
鳞介、菱、蒲之属，镇无湖浸，不生此物，无可志者。
布帛之属，则有椿、椒、槲之茧可为䌷，桑之丝可为绢，木绵可为布，如汉书所云齐俗好侈，为冰纨绮縠，纯丽之物无有也。岂昔侈而今变耶？然椒䌷希有，椿䌷真者亦少，惟槲䌷镇产颇隹，间有以丝绵杂之者。于虖，真必有赝，其来旧矣。
石则淄石，出镇城东万山倒流河东岸涧底，类歙砚，有金星，颇发墨，制湏良工，载淄川、益都二县志。元隶盘阳，明以来隶益都，故并志之。然所产有限，历代斲取，已及黄泉，藏诸水底者殆不可问矣。
杂产则铅铁、炭煤、黑白矾、黄丹、红土、五色琉璃、大小黑磁及砂窑、砖瓦之属。
铅铁所出有限，不能及远。煤则凿石为井，有至二三百尺。深者炼而为燋，以供诸冶之用。白矾久废，黑矾色绿，乃煤中坚碛，炼而熬之，烟气极恶，业此者多废疾。红土，其滓也。黄丹则炒铅而成，丹贱，仍改为铅。黑磁粗重，可行数百里，然获利亦甚微。至于琉璃、珠灯、棋子、簪扣等物，费多工料始得成。小人借以谋衣食，亦云艰矣。不足侈也，伊可念也。

[book_title]颜神镇志卷之三上
上镇通判闽武安叶先登□□纂著。
建置飨祀
论曰：夫有其举之，勿可废也，言乎创守之相承也。不有废也，何以有兴？言乎盛衰之迭代也。若夫愚民可与乐成，而不可与虑始，非有仁心为质，而且大过人之识与其才者，焉能创非常之原，而贻无穷之利者乎？余于颜神镇石城之建，而窃□弇州王公之才识为不可及，而仁爱□人者，深且远也。假令公当时而过自好，欲，无受劳民伤财，□□□下李先生所云，必城自地出而后可。然地既不能自出城，而道旁之筑，□□众志又复难恃，脱复变起仓卒，如昔者冀氏、姚氏及妖女子故事，勿论所荡焚，即刍饷供亿，其费岂啻十城哉？乃公则毅然独断，率其大夫士父老子弟，瓜分板筑，杖马箠而人策之，五阅月而城成。距今顺治之十八年，才百有五岁，而东牟忽有小寇之变，海岱之间，风鹤骚然，镇独恃城以无恐。余不敏，备员于兹，亦恃城以施修捍。盖至是李先生之言一验，而王公之仁爱与其才识，洵哉其不可及巳。康熙元年秋七月，久雨，东北隅城址为范水所啮，城从而崩者二十余堞时渠魁。未获，人心尚卼䲫不自安。余躬视畚钟，督匠佣辍寝𫗦者十昼夜。而城复完，聊为公效补葺，于万一亦曰：有其举之，勿使废云尔，敢言肯搆哉？若行台厅署之。设在未有城之前，文庙、颜庙、范庙，又在行台厅署之前。出政之所，育贤典型之地，时废时修，有司，勿敢懈也。以至玉皇阁、城隍、关圣、三官、龙王等庙、龙泉报。恩增福等寺，其来巳久，亦在举而不废之例，任缁羽辈，自为创守可耳。又若龙泉寺兴而二女亭遂废盛。衰之际，殊令人慨然。至于演武塲之设，建威消萌，与城表裹，自民壮裁，而堂鞠为茂草，今其塲渐为僧人所垦伐，虽名假地收耔，以供香火，然渐垦渐辟，置之不问，数十年后，安知不并其塲而尽窃之哉？余三年矢图修复，而力未逮，竟以舍芸谪去，胸中惟此一事未了，聊志于此，以待其人。石城详见城市条下。
厅署在西门内，嘉靖元年建。大堂五间，右书吏房，左皂隶房各三间，仪门三间。门外东为土地祠一间，又东为寅宾馆三间，西为狱，设门两重，内男监三间，女监三间，狱神庙二间。大堂后二堂三间，住宅五间，东西厢房各二间。宅后通判叶先登新盖委蛇轩五间，轩后大高楼一座，前通判南乐魏怡，自未有城时创建，登高望远，四面山色映带，亦巨观也。一名鸡鸣阁，阁后空地三四丈，缭以周垣，垣外重墙六尺，为更道。前通判邯郸郝大猷又于二堂之西隙地搆书室数椽，南凿一池，横六尺，纵四尺，深八尺，引二女泉入注之，名达观池，有记载遗文。岁久室圮池淤，通判香河刘之鹏葺而濬之。未几去，余乃因其工而竟之，额曰茂对斋，池仍旧名。又于池之南创草亭六柱，时天旱，祷雨立应，亭适成，觞诸荐绅而落之。侍御赵受介题曰喜雨亭。余作诗歌以纪之，而自书其柱曰：亭锡隹名，喜雨不妨同愠乐；池仍旧制，达观聊且共沉浮。京犹郝公之意云。池中水注满，出西墙外，北流东折，仍入内宅，经寝闼檐下，静夜，枕上时闻潺湲声。又北折绕鸡鸣阁后，复汇为池。池上有隙地亩许，莳蔬种菊，无所不可。二堂之东有隙地为马厂，东墙外有空地三四亩，旧为射圃。前通判刘分桂于圃中搆一小亭，四畔种菜自给，扁曰美芹，后遂因之，而射圃竟为蔬圃矣。亭圮，仅存一小屋，园丁居之，题额尚在。大门三间，门外左右鼓亭二所，照壁一座。
捕盗衙役书史名，门子名，灯笼夫二名，伞扇夫三名，轿夫四名，以上俱县给工食。快手八名，民壮名，原系正德年间，兵部题准，拨青州道属圃操民壮五百余，在镇操演防守，取食于淄、新、莱、寿、高、蒙六县。在各县赋役全书中，后裁留一百六十名。至国朝顺治五年，全裁𬬰手七百五十名。传自建城，签揭于孝妇乡征册，每三户集一丁供圃操，或闻警征调，无额设工食。自经制全裁民壮后，缉捕乏人，常川用𬬰手。各丁控告青州道，批准候议行。
巡检司据金、元各碑记载有颜神店巡检徐马详莫考。嘉靖三十六年，镇举人赵敬简率耆老等呈，谓镇虽巳设官，无僚佐相属，进退无城池可守，诚所谓独坐穷山，放虎自卫者也。于是筑城，而以乐安巡检移署于镇恊理焉。署在西门外迤南，大堂三问，后宅三间，左右厢房、厨房、马厂各一间。康熙元年，巡检绍兴鲁坦重修。司役书辨一名，弓兵十二名。工食七十两，益都县支。
行台有二所：一在厅署之东，弘治十年创建，嘉靖二十一年重修。万历三十九年，通判关中赵存诚又修之。顺治十八年，通判闽漳叶先登又修之。俱处有记载遗文。一在文庙之西，创始年月与东同近。被衙役占住，通判叶先登清出，于后一进建敬乐堂，与文庙相配，才竣工，欲于前重修二进，以复行台之旧，而谢事去矣。岂造物之忌完耶？抑留以有待也？
镇人知县栾行言旧修行台记：颜神古严塞也，西距大藩，东连青、莱诸郡，实为通省孔道，旧有行台留憩往来巡行使者，然而岁久倾圮殊甚，獘不堪处。先事诸君子每每议修葺之，竟以避兴作名口，惮劳弗为也。庚子春，崇信赵公由武城令分署兹镇，见其堂屋颓败，毅然以此为起废第一事，然而视事之初，未遑也。泊逾年，捐俸金籴谷二百余石，复请于诸上台，得丁夫以佐其役，命兵校公胥以督其工，尽撤其旧，即其故址而重修焉。朝经暮营，鲁未旬月，而缔构俱完。邃其中，峻其基，崇其制，规模之雄，十百其旧。其制也，壮而弗丽，宏而不僭，其费也，出巳之私财，伺民之余暇；其役也，丁止一乡，夫止一周，故民不扰而事集，财不敛而用足，不匮不挠，绩用有成。四方客至，莫不嘉叹，以为有闲丽清严之规，而赵公竟存爱人集事之美名。工之成也，余适以先太母制归里中，属余为记。余方病世之仕者，传舍官署，故宁处毕居陋，使客至者，无宁居，而跼蹐俟代，此实非人情也。良□营私之念重，故獘獘相仍，无葺时耳。不则苦役我□以奉其上，而民尤不堪命矣。斯二者，其与赵公何有？公故关中高士，下车即以乞休林泉为请，视世味淡如也。其赋性也，真而无伪，廉而有为，俭而中礼，故能经国如家，始终一致，视世之去住二心，家国毕治者。又不大相迳庭耶？矧公舍在政，实所当葺，倘事不可因，而复以獘獘相授，是终无葺时矣。公岂斯人辈哉？公既思恬退，宜不复问及官署，而建置若此，所谓一日居乎其位则一日，业乎其官者，惟公有焉。夫一举而众善咸备。固所宜书，余故书之以彰其美，非直曰记岁月而巳也。
国朝康熙。元年前秘书院检讨闽中叶先登重修记：颜神镇四面环山带水，实济、青二郡之要害也。明弘治十年，从抚、按二台请，始于镇建行台，每岁冬春，则青备。兵使者憩棠于此，示弹压焉，使山中莽伏诸不逞母。生戎心。然尚未有专官也。至正德十二年，巡按御史黄以矿贼李可大之乱，奏请于镇设立通判一员，专司缉捕，官制隶青，而职掌兼辖济之淄、长、莱、新四邑，尚未有城池与衙署也。官至者，则以行台为治所。至嘉靖元年，始别建公署。三十六年，后宪弇州王公始筑石城。自此倅归其署，上官罕至，遂为传舍。风雨漂摇之，鼠雀穴穿之，日剥月削，陂堕倾拆，势使然耳。易不云乎。革其故，鼎其新，人事也，而有天道焉。时至事起，有莫之为而为者。嗣是嘉靖二十一年一修，又至万历三十九年一修。溯修之之，前后二年，太岁俱属辛丑。大约上木经六十年必坏，坏则必修，所谓时至事起，待乎其人也。余以顺治十七年庚子冬来莅镇，未匝月，兵使者行部且至，馆人以行台为请，余躬视之，门以外，粪坏，堆且盈尺；门以内，藜之刺茸茸牵人衣。登共堂，则椽朽栋折瓦疏，仰观饥臲，如将下击状，令人凛然不敢久立。因拭遗碑读之，则前辛丑崇信赵公存诚重建，抵今适六十年，蛊坏固其所也。明年，太岁又属辛丑，而余适来，殆俟我乎？遂私以兴复为巳任。抑又念未信而劳，君子所戒。余甫受事冷署，而辄有侈心，如力何？既而自春徂夏，间以薄俸之入，节俭所余者，稍稍易置竹头木屑。秋七月，诣郡，以其事白兵使蓼里陈公，太守岐岗夏公。二公韪余志，各助金有差，度材用颇具，乃卜吉鸠工，复檄益都县令池为泮籍，孝妇一乡，怀德半乡，丁夫肋佣役，人只一日，不苦也。又择吏与乡民之廉勤者课督之，凡七旬而告竣。大都取苞固，不取虚饰，尚邃洁，不尚华丽。前为堂五间，东西隶房各三间。堂上月台植二柏，以存柏台之义。左右植双桐。他年青柯翠叶，乌止鸾栖，追念手树之人，庶几摩挲可识。后为室五间，檐前作舟亭，四柱，翼以扶栏。庭中莳桃、李、竹、菊诸花木。复为短墙，而东其门，以别内外。墙外东书吏、西厨房各三间，中为甬道，仪门三间。东角门内古碣一片，即嘉靖年巳未筑城记碑，阳沧溟李先生碑阴，弇州王先生自记也。二文巳载郡邑志，而手迹实存于此。大门三间，门外东寅宾、西府厅，二馆各自为门墙。小院前为照壁，左右建辕门，设栅栏，命馆人谨其启闭，以绝秽溷。行台之概具是矣。斯役也，适际六十年鼎新之期，又惠徼上下同心恊力，是以功成之速。昔弇州成镇城，而归功于大夫士与父老子弟。余于斯役亦然，故无事侈张夸词，而第质言其始末如此。后六十年，当有嗣余而兴者，则斯言其左券矣。
城隍庙在南门内，东逼城。大殿三间，后室三间，左厨房二间，羽士居之，前左右廊各三间，二门一间，西土地祠一间，大门三间，外门向西一间。镇署朔望谒祭。
文庙在西门内厅署之西南，相传创自宋元，设山长以主之，年代莫考。石马村古佛院碑载至元二十五年，益都县颜神，教谕郑琥书，恐即是。嘉靖间，通判罗重修。万历间。通判刘分桂又增修之，崇祯甲戍，通判虞绍唐文。增修之。大成殿三间，先师四，配十哲神像取模。曲阜为最真，他处所无。东西庑各三间，七十诸儒先贤仪。门三座，门东西为碑亭者，二中泮池。引二女泉注焉，坤入艮出，左右藏器。所、更衣亭各三间。前棂星门三座，木坊一座。康熙元年，通判叶先登又重。修之，复于庙西隙地创建，敬乐堂三间规。制与大成殿相亚。每岁春秋，镇署率诸生行释菜礼。按孔子生于周灵王庚戍二十一年八月二十七庚子目甲申时，卒于鲁哀公十六年四月巳丑月。溯之始生，计七十三岁，葬于鲁城北泗上。自周历秦、汉迄今千百余岁，帝王玉步迁改，孔庙奉祀如一。经累朝诏正诸神封号，惟孔氏不移。明正统三年，禁祀孔圣于释老宫，以别尊也。海内文庙春秋统祀，上丁日，颜神例备鹿、兔、羊各一，豕五，奠帛九，各贮一匣，芹、藻、蓁、栗、苓、芡、酺酝、笾豆诸器，于丁祭前一日俱备，呈验。官府鼓吹导引，诣庙省牲。中夜预设庭燎、灯烛，主祭者具朝服，三献、分献四官缺员，以诸生序齿，如仪行。
弘治十八年郭聪重修孔子庙记：斯庙之设，其来远矣。考之古碑，始于元统三年，旧制有讲斋堂、棂星门、戟门之属，凡春秋仲月上丁日，里士大夫行释菜礼。鸣呼！世经离乱，旧制不存。洪惟我朝尊崇儒道。斯庙复兴，柰年久为风雨鸟鼠之害，狼狈太甚。适弘治巳未秋，本府推官陈公天祥苏州人，进士。行部到镇，拜谒先师，曙庙貌之荒芜，起斯文之慨叹，乃衰其乡老而告之曰：孔子乃万世之师也，今殿芜狼狈，如此□。辈能无尚义而为之修理者乎？语毕，众皆曰：斯庙乃颜神之胜概，一方之依归。今明府兴言及此，吾民敢不倾心尽力以成厥事乎？由是各出材木砖石之类，殿宇为之华采，墙壁为之粉饰，引水为渠，凿石为沼，又购民间地，前立棂星门，后立戟门，焕然一新，俨若邑居之学也。吁！公之心盛矣哉！虽然，庙貌固美，碑记未立。弘治乙丑春，府照公郭聪因理香政至镇，会监。生马公堂，摘确立石，以彰前事。公之心与陈公之心，可谓同一忠爱之诚也。是为记。
演武堂在城北郭外。自筑镇城以来，原设壮快有五百名，于益都、淄川、莱芜、长山、新泰、蒙阴、沂水、临朐、安丘等县，领给工食，每月赴演武塲圃操。凡六郡地方有盗贼，皆得捕之。后渐裁至一百二十名，又裁至八十名。迨本朝尽革，其堂遂渐颓塌，今徒台址存耳。台下地可四五亩，今为龙泉范祠。住持僧乞于左右隙地垦种子粒，以供香火，中间尚存一甬道。东牟之变，余召集各社乡勇，于此训练，可容数千人，声势远传，逆谋潜阻，则此地之大有关系明矣。余于康熙元年冬，巳庀材鸠工，为兴复计，适以代庖中止，至今遗恨云。
税课局相传在务店，离城一里，不知设于何代，革于何年，署基巳无要考，但土人犹称税务街，尚存其名也。顺德祠在城南五里，以孝感灵泉。宋熙宁封顺德夫人，元封卫国夫人。历代碑记载遗文可考。顺治十四年，巡抚山东、辽东耿焞赍助工银一千里，先生太宰大学士孙公、侍御赵公募修，至康熙三年竣工。大殿三间，后寝殿三间。殿左舅姑祠、王友祠，殿右父母祠、汾阳祠。殿前泉水出其下，左右庑各三间，中建香亭，大门三间，照壁一座。自唐天宝间，庙户掌香火者四家。郭、傅、邵、毕世载碑记。
宋咸平六年癸卯重修记：军事判官宣德朗、试大理评事周沆撰。承奉郎、守殿中丞、通判军州兼管内河堤事、上骑都尉借绯魏得升金紫光禄大夫、检校吏部尚书、使持节、博州诸军事、博州刺史、兖本州属练使、兼御史大夫、上柱国、武威县开国伯、食邑九百户、知军州兼管内河坝事兼管勾淄、齐、沂、密、登、莱等州捉贼公事安赟。文节录。孝为天地之经，神乃阴阳不测，生当异矣，死则庙焉。颜娘之神，是其徒也。事姑至孝，汲水为劳。聿有灵泉，潜生密室，当笼覆而湛处，外莫知其感通；暨源发而泒流，众方骇其灵异。孝妇之水，因兹以名。图经备详，此得略述。属以年□寝远，祠宇久隋，会博州牧守安候，奉帝俞治郡事，斋心谒庙，至止周览，思□葺完，遂乃召班□之徒，度材木之用，凡所匠费，悉自俸金。不再浃旬，来告工毕。室连甍而大壮，墙圬粉以过奢，使彼道途，观乎轮奂，则知我太守安候好事致力，庸至于此。沆佐幕无画，属辞寡闻，承请抽毫，勉强从命。
宋熙宁六年岁次癸丑重修记：州学教授摘亿撰，张洙书，并题额，练管提劝农事上轻车都尉、赐绯鱼袋借紫王□立。右距淄之南五十里，有水，发源于山足，汹涌奔腾，趋梁、邹而贯乎清济。昔人搆屋于源上以为祠。按地志，齐有孝妇颜文姜，事姑至孝，常逾历山险，汲负新泉，以奉姑之所嗜，一旦，感泉涌室内，既而泒流北注，越百余里之远，故目其地曰颜神，水曰孝水，祠曰颜姜之庙。其碑志多所剥蚀，独梁乾化中，剌使高霸，以岁旱祈祷，即日获雨，而命颜休续其属，纪始年，仅可详究。淄州地界齐、鲁之郊，南皆山阜，北头大河。皇朝开国百余年，内外晏然，四方无事。熙宁九月，诏以比部员外郎王公为之守。公至未几，窜奸惠良，百废毕举。越明年，农事既兴，居民苦旱。公校阅志图，而神之庙寔在境内，复以其孝德感应，显闻于人，占食兹土，绍历年祀，必有阴惠，能益吾民。躬诣祠下，因以雨泽为请。觞奠既毕，嘉泽滂霈，是几百谷，用成。庾廪兖积。公于是特命属官，亲致饩币。又明年，盛夏之月，天久不雨，□胥告劳。公夙驾再往，旋及中途雨大作，浃日。之间，合境告足。凡州居之民，无有远近咏歌欢。呼喜神之赐，相与倡谕，更引迭进，走公之庭咸愿出。力，以新其庙。公乃访其傍近之德士，得新授博州防。御判官张及，主办其事，增起新址，宠厂有加。功兴于中夏，迄仲秋而祠成。自乾化迄今百有六十年，中间殆尝经葺，至是再新，而基搆始大。非上之心忧民之切，而神不忽其请，民皆愿输其力，则功之成，亦安能如是之亟也。然古者丘陵川谷之神，有益于民者，在礼皆得祀之。至其为烈彰彰者，朝廷比尝诏以封爵或国邑之号追崇之，若孝姜之灵于淄，民，用是而报之，礼未为过。今王公特顺民之欲，崇于庙貌，虚此而弗议，盖有余不敢尽尔。宋熙宁八年六月日，敕。敕淄州孝妇颜文姜：朕躬执圭币，郊见上帝，觊为万民蒙嘉气，获美祥。既又诏天下，凡山林川谷之神，能出云雨，殖财用，有功烈于民而爵号未称者，皆以名闻，将徧加礼命以褒显之。如此，非特以为报也，盖圣王制祀，所当然也。惟神聪明正直，庇于二方，供民之求，如应影向。守臣列上，朕甚嘉焉，疏锡宠名，以昭灵德，且俾民奉事不懈。今可特封顺德夫人，仍赐灵泉庙为额。
宋题名石碣，庙户郭勍摸刻。三淄用卫元度、王巨载、渤海任德、兖、阳丘高、择之、三城传子容。政和七年三月十四日，同谒祠下。明年二月十六日，巨载、子容同趋奉高，再谒祠下。
金碑庙户郭宁摸刻。皇统改元春旱，躬祷祠下。四月既望，乃雨，越二日，乃报神贶。同至者耿德甫、孟德基、张子美、孙叔廉、李彦宏、徐伯充、李子强、赵仁仲、韩德霖、王伯城、董逸飞、滏阳康深甫题。保义校尉，差监淄州淄川县颜神店□□赵□四保义校尉，特差充淄州淄川县颜神店巡检徐□。
顺德夫人墓在孝水东南，墓前享堂三楹，周垣门坊久废。岁三月、七月，守土者例备少牢致祭。
碧霞元君庙在凤凰山顶。各郡县人民有香愿不能至岱者，于北焚祝而去。四月十八日，镇民醵钱为会。通判叶先登有碧霞元君辩一篇，载遗文。明季崇祯十三年九月二十三日，敕谕道经掌垓官梁之洪，虔贡香帛，前往东省泰山设醮，恭告行礼，加封群神。
天仙圣母青灵普化慈应碧霞元君。
□光圣母慧炤明目元君，事子孙圣母育德广彻元君。附志备考。
玉皇宫建凤凰山半碧瓦□户府观孝水宫墙碣镌刘支离符宋初四圣御押。
关帝庙在孝河西岸永济桥北。
王灵官庙在城西南夕阳坡。
雹泉庙在孝河西岸永济桥南。
李公祠同上。
药王庙在龙王庙南里。生员翟良业岐黄，募建大唐医圣韦公，号慈藏神位。左右配祀汉医张公，号仲景，金刘公号守真，元李公号东垣，朱公号丹溪，诸神位。
龙王庙在顺德祠南。通判叶先登步祷屡验，于康熙三年春扩建，有记载遗文。
龙泉寺在南门外二女泉北，大殿三间，丈室三间，右禅房二所，后厂石洞，西临泉水，颇堪小憩。以住持者不能点发山水之韵，殊可惜也。岁时元旦、万寿节，在公人等，俱前一日备。龙亭仪仗于祠内。守土官吏是日昧爽，率胥隶耆老等诣寺习仪，鼓乐迎龙亭入公署，行朝参。
二女堂在龙泉寺内二女泉南，重建于元至治年间，姓氏碑字没灭，至今石柱犹存。里传二女未字，以孝流芳，尚不媿文姜之化矣。
白衣祠在龙泉寺右。
弥陀庵在白衣祠西北。
文昌阁城东南文笔山椒，高二层，广三间，巽峰高耸最宜。左魁星楼二层，下圆上尖。右张仙楼亦二层，与奎楼为对。康熙八年建，大门并周墙垣。
金山寺在石炭庄东南，距镇十里，于平地突起小阜，高七八尺，宽二亩□山门雅静，一老柏团□如盖。
圣水寺在镇东南三十里。
范文正公祠在东门外荆山之崖。堂三间，阶下即范泉，吐线隫珠，色清味厚，独重他泉。有名人题曰山高水长。两廊各三间，然左高右低，殊不相称。大门楼一座，楼上祀伏羲诸神，□□下□。余欲为更正，未果。每岁立春，迎土牛于此，□矜父老咸集焉。
魏公祠在范公祠后。
观音堂在城东郭外秋谷口，内有泉清冽，绕屋穿石，与谷声相响答。里人张联翼重修小记颜：城东秋谷口有观音堂，两岸界水，石涧中流，盖镇名胜也。万历初，先大父昆季倡义重修焉。岁时迁流，庙貌残缺。淄州有女尼古月妙顺者，曕礼来兹，因发愿重整大士法像而聿新之。历年轮奂改观，复行劝募四方庀材。殿左展基，创石大夫、广生二祠，又南向建香亭一舍，殿右置西南一庑，为住持所。崇门垣，界内外，阶前濬池塘，引清流于山门下而合扉焉。二十年来，蚤夜持诵，磬声与秋谷山音叶响，香烟与云岚直冲九霄，洵信心彼岸，可与为善者矣。年六十八，顶礼四方善信士女，捐赀万姓，乞片言勒石，以昭因果。胜地得人，二事俱堪传不朽。余拜手曰：俞哉！□言不文，□观厥成。是为记。
红庙在镇东六里许，内建行宫。

[book_title]颜神镇志卷之三下
灾祥兵燹
论曰：至治之世，风不鸣条，雨不破块，圜扉鞠草，吠犬生牦，民生其间，家给人足，化日舒长，何其幸也。及乎既衰，冬雷夏雪，川竭山崩，干戈满地，蛇𤡥徧野，民生其间，冻饿流离，蹙蹙靡骋，亦可哀也。说者以为一治一乱，盖有数存焉。然惟有位君子不可言数。书不云乎，制治未乱。诗不云乎，谁生厉阶？由斯以观，治乱之生，岂不由乎人哉？镇处万山之中，地土瘠薄，每遇旱蝗，饥荒立见。且深林邃峪，四方亡命啸聚，为害者𨓏逞，而有远不可稽。自明至今，三百年来，如万历乙卯之饥，永乐、蒲台之变，几几见告矣。向使当事者预为之制，而不有以阶之，何至决裂若此哉？语曰：前事不忘，后事之师也。故详志之，以垂阴鉴。
灾祥
宋贞祐年间，孝水正清，忽黄流四十里，人惊见，多远避。有项寇至，得免害水，次日复初。
明万历四十三年乙卯，山东大饥，镇民剥树皮，食菜根，骨肉相杀。市头有饥民，仆地未起，稍强者即刮食，仆者呻吟，乞免片刻。此郑绘写不到者。明神宗皇帝诏出帑金十六万，差御史过廷训赈救二东。
万历四十四年丙辰秋，东方白虹自地起，如疋练，子夜绵亘数丈，冲斗虚，经月不散，寰宇共见，得并书。崇祯三年四月，孝水又黄流五十里，北至长山，始反清。及秋，莱州兵叛，半载始平。
崇祯十三年庚辰，岁囟米一斗，价钱八百。次春增价。一千三百五十，时，值一两八钱，麦豆同价民相食。
崇祯十七年甲申三月，乾地风如轰雷，停午，昼晦，黑云紫雾蔽空，群情震悚。是日逆闯陷京。
国朝顺治十一年八月一十一日，孝水黄流，及暮回清，阖镇官绅祈禳。十三年夏，秋，蝗弥漫城野，搏食如勍敌，不郤，真物灾也。入冬，饿尸枕籍，郯骸充饥，非执兵不敢行。顺治十六、七年秋，郊陇城园百果卉木多重花不结实，此花异也。康熙三年，麦秋严霜，有地一叚，左害稼而右不伤者。邻邑有计顷全霜，麦粒全灰烬者，古称六月飞霜，于此见之。
上闻，议勘恤有差。此后三、四五连年无麦。十月初旬，彗星子夜见于翼轸，直抵娄宿，经五十余日西行，历有十三宿。刑科杨雍建奏：星象示异，奉谕旨修省。
康熙三年十二月十八日，向人孙必任常汲水乐疃庄山上，驱一驴，遇虎，驴惊倒，任伏石涧下，虎踞石上，注视良久，突闻人众踪迹，乃扑驴跳涧去，人得免。山有猛兽，藜藿不采，汲水容易哉！康熙七年六月十七日二鼓，地震，黑气从乾地涌来，有风两声，俄而城垣楼橹摇落满市，惊号弥月，人心始定。
兵燹
永乐十三年二月，蒲台人林三妻唐赛儿，以妖术啸聚贼徒董彦杲等六千余人，据谢石棚，又据岳阳寨，出没作乱，陷莒州、莱芜等州县。事闻，敕安远候柳升勦之，乘夜袭我军营，多被杀伤。都指挥刘中战死，赛儿竟不获。世传赛儿能剪纸草为人马，手拿簸箕，可以飞腾。
天顺□年，冀景周聚众为乱，旋平。正德十二年，矿徒李可大作乱，旋平。嘉靖二十四年，姚世清聚矿徒百余人作乱，旋平。
崇祯十三年十二月，山东大饥，新泰地方土寇窃发，别驾李公茂实奉檄往征，死于阵，胥役死者七人，时辛巳正月初十日也。越三日，死于法者又十人。兵法日轻敌者败，可不戒哉！
崇祯十七年甲申三月十九日，流寇自秦犯阙，于五月二十五日，榜掠百官，拷取财货，朝野倒悬。有郭将军过镇一宿，时值本朝义旗西指，故郭寇闻风促行，镇未被害。顺治四年六月初九日，高苑县土寇谢千袭陷淄川城，盘据焚劫，邻境震动。时□本厅齐公登辅辑宁淄寇，旋赖禁旅削平。顺治十八年九月，登州栖霞县不靖，值征直省兵会勦南兵由镇经过，人心风鹤，赖本厅叶弹压镇定，丘不扰而民得安。至次年康熙元年夏，始解严。

[book_title]颜神镇志卷之四上
镇通判闽武安叶先登，纂著。镇通判晋上党赵良璧，校梓。张联翼、颜山视草、张联星、叶自根，闽人、叶自本、益庠生冯文显仝编次。
职官升代
论曰：国家设官分职，凡以为民也。百里之民命寄于令，千里之民命寄于守。令之下有丞、有薄有尉，与令共百里之民者也。守之下有佐、有倅、有理，与守共千里之民者也。然而丞若簿若尉，与令同处一邑，佐若倅若理，与守同处一郡，虽曰其理可否兴替，总受成于共长，靖共寅恊而外，无它奇能可表见也。乃若镇、倅则异是官。以贼曹隶青，而境实邻济，于淄、长、莱新近而去郡远。以一弹丸，孤处于丛箐复岭中，卒有伏莽之徒攘袂而起，安危之机，在于呼吸。守曰：二百里外，我勿与知。夫既有主之者矣，则又安得自委，曰：予将受成于吾长，其庶有方略以抚柔斯民耶？甚矣镇倅之难也。然而国家之设此官也，则有辞矣，曰：尔其苦指臂，与尔健丁，尔其虑掣肘，与尔兼辖。制胜消萌有其具，令行禁止有其权，是以威灵所播，犹可以慑服不逞，而少戢其戎心。即偶尔窃发，亦卒剪灭。此而朝食。乃自健丁裁，巳无制胜之具，而领贼曹犹故兼辖裁北郊外，即成秦越咫尺之地，号令不行，倅即有左接飞猱，右搏雕虎，彩线缝裾，𬭅筒告密之能，亦终于力竭智穷而巳。况承平日久，属邑乏员，又以闲曹越樽俎而代之，近者百余里，远者数百里，万一变起意外，鞕不及腹，为之长者，又将曰夫既有主之，我勿与知耶？甚矣今之镇倅尤难之难也。然则为之柰何？亦曰：恃。国家之灵，地方之福，三年幸无事，循例量转，有厚幸焉。如其不然，无米而责炊，舍田而芸，彼虽有良农巧妇，惟有抱薪而泣，辍耕而号耳。然而才有短长，政有优劣，又不以其位之升降久暂，而遽以成败论人也。语曰：巢居知风，穴处知雨，在上或有难察□功罪，在下，断无倒置之是非。自正德设官以来，历年百有五载，传舍五十有六，其名籍与其起家俱在也。其泯泯无闻者，母亦镇人，从是邦不非之例。虽不置雌黄，而褒贬巳见。间有一二善政，则本诸耆老之所曙记，绅士之所诵说，余惟述而志之，又奚能赘一词哉！
按颜神镇古未有分署，自明孝宗弘治初，山东抚按岁时巡行防御。正德初年，兵科刘琦奏准青兵巡道春秋移驻在镇八个月。正德十二年，巡按黄为飞报贼情事，奏请下部。兵部尚书王覆议：颜境错壤万山，矿徒肆害，军民杂处，强弱相凌，兼郡邑名挟分土分民之私，以致群盗乘出此入彼之险。题奉钦依，特设青捕厅，在镇驻札防守，兼辖新、淄、长莱等县。地方有警，即调遣兵马，听其约束，署制一切仍宪体。万历二十年，铨补通判刘分桂以关防上请，两院奏准，钦给铜关防一颗。崇祯十二年，部议经费裁各省府佐，以供练备之举。拟将捕厅裁革。本镇绅士。兵部尚书仇□以专城万不可裁，呈两院奏久准复旧。
历朝铨选官员，序次实迹，著志于左。
明卢秉懿，北直霸州人，由国学生判颜神镇，正德十二年任。多仁政。任仪正德十四年任。丁惩，河南汜水人，举人。罗贤隆德人，监生。嘉靖二十年重修文庙。和清山西平定州人，举人，文词载碑记。嘉靖二十四年荒野，遇姚贼难，保全。魏怡北直南乐人，选贡。嘉靖二十六年任，多善政，建层楼于署。继寇平后，抚绥士民，立生祠在文正公后。邑人冯琦撰碑记。韩廷学陜西泾阳人，举人，嘉靖二十九年任，升忻州知州。倪云鹇北直阜城人，举人。嘉靖三十六年创建城工，有劳迹。升自在州正。雷鸣阳黄州人举人，勤政恤民，升杭州府同知。周伯镐望江人选贡。李田永年人，岁贡。王泽合肥人，选贡。孙科河南睢州人，举人。江化鳌北直霸州人，举人。隆庆三年任，升固原知州。程洛顺天举人，万历二年任，历升太安知州。许从讱北直定兴人，监生，万历四年任。移建囹圄于署门右。艾桂顺天人，选贡，万历十年任。为政有声，碑记载遗文。李岱四川人，岁贡。赵作孚太平人举人。唐太卿武进人举人。徐受祉长洲人，监生。刘分桂北直任丘人，举人。重修文庙，有碑记。升毫州正。郝大猷北直邯郸人，进士，由吏部考功郎出判青州。万历二十六年五月，升户部主事。孙延庆环县人，选贡，万历二十六年八月丁艰回籍。张继芳延安人，选贡，万历二十七年六月任。赵存诚陜西人，选贡，万历二十八年任。爱士惠民。修碧霞行宫后，建生祠于宫左，有碑记。管大猷太仓人，选贡。徐希龙浙江人，选贡，万历三十四年任。建奎楼、文峰于峨岭，雅意作人。陈天才北直琛州人，举人。张邦度河南卫辉人，举人。刘涓北直饶阳人，选贡。范一儒北直曲州人，选贡。万历四十三年，㓙荒赈饥，有政声。胡学曾北直人选贡。邹绍光陜西长安人，官荫。李延芳陜西盩屋人，举人，临事不阿，弭盗有方，立生祠在神头道左。高荐之四川人，选贡。张炳如浙江海盐人，选贡，惠政有声，著保甲书，升陜西同州正。罗万山北直元城人，选贡。李九思江南天长人，选贡。杨玮河南祥符人，拔贡，坐镇不扰民。席其福虞绍唐山西吉州人，选贡。重修文庙大成殿。辛亮采四川江油人，拔贡，刻厉振饬。董重捷北直雄县人，选贡。明季兵盗充斥，防御充斥防御建四城九台，昼夜与士民同甘苦，以大计去。顺治初选举，复擢判湖广九江。李茂实陜西人，选贡，奉委征土寇，没于阵。遗恤事在崇祯十四年正月朔十日。张有芳香何人，拔贡，由本府经历升通判。朱在銌河南府人，宗举，殁干官。朱敏徽山西榆次人，宗贡。崇祯十七年三月报流寇陷神京，负剑长往。
国朝刘庆沾，北直仓州人，选贡，顺治二年任，桤悌抚民，升淮安府同知。李遇春河南宜阳人，选贡。齐登辅号泊庵，江南桐城人，选贡。顺治四年供应满汉军马，搜捕山寇，升江西南安府同知，有生祠。赵元明陜西城固人，官荫，顺治七年任，防御土寇，修葺城垣七十余尺。八年冬，升湖广圴州正。武韬滁州东安人，拔贡。王希圣沈阳人，襄黄旗拔贡，升湖广道州正。
刘之鹏北直香河人，官荫，顺治十七年任，一载去官，终不枉法。
叶先登福建长泰人，进士，顺治十八年任，由翰苑检讨出备秦、晋兵宪，移叛颜神镇三年文学政事系人深思实迹载碑志。有生祠。
于履云河南孟津人，副榜贡，康熙三年四月任。
赵良璧字尔方，号拙庵，山西长治人，康熙伍年任。由戊子拔贡，一尘不染，三尺无私，□盗安民，地方修赖。今复捐助梓工，合尖镇志，堪与德政流芳，共傅不朽。
巡检司系钦颁方铜即一颗，职掌盐务，巡察游赌。
国朝韦忠陜西人。吴三贤江南人。姚光裕江南人。鲁坦浙江人。王谦亨浙江人。

[book_title]颜神镇志卷之四下
地方人才
论曰：蚁封无拱木，蹄潦乏修鳞。言乎物之必以地贵也。然玉韫璞则山辉，珠藏渊而泽媚，又安在地之不以物增华乎？于人亦有之。古称燕赵任侠，齐鲁明经，秦晋环奇，吴越俊秀，楚多骚客，蜀擅赋才。盖五方之风尚不同，故其人之所表见亦异，然而识者犹不能无拘墟之憾焉。若乃出于其类，拔乎其萃，空桑之野，无能久囿阿衡，传崄之区，靡克终淹良弼。东来赤舄，群怀彼美于西方；南憩甘棠，共志惠思于北阙。甫既降而崧增峻，尼方生而岱夺灵。至人一出，乾坤赖其维持，气运借以旋转，安在一山一水，一邑一都，遂足以圉圣哲之遐踪，而域贤良之懿轨哉？由是以观，地方以人才重，人才固不必以地方见也。然惟人才能重地方，而地方钟毓之人□愈不可忘其发祥之所自。镇介齐鲁之间，由秀水□□于宇内。然自春秋以来，数千年间，数十里内所产之英，未有见于史策者，礼载纪之失传耶？独文姜以复圣之裔，闺阁□□□姿，乃能矢志柏舟，行汲供养，遂致地涌灵泉，天褒顺德，后人崇之为神，至以名其里，亦云奇矣。然犹曰妇人女子也。有若希文范公，以盖代名贤，藏修秋口，巳而师帅青齐，又其过化地，是以至今俎豆遗思，奉为先型焉。然犹曰流寓宦迹也。若乃抚舆清淑，间气挺生，远即无征，近犹可考，则有王吏部之庐墓感泉，郑参政之经学造士，文章德行，为世羽仪，非镇之高山景行乎？至于嘉、万以来，科名尤著。赵、李、张、刘，翟、孙、任岳，弹冠者踵接，结绶者肩摩。或居鼎铉，或任喉舌，或建牙开府，或列棘崇班，或避桓骢，或拥皋比，或度花甎之影，或称题柱之才。或种花于河阳，或待诏于金马，或承三锡之宠，或继七叶之貂，或建阃外之奇勋，或深壶中之秘旨。虽弹丸片壤，而钟毓多奇，猗欤休哉！地重人乎，人重地乎，吏斯上者，躬逢其盛，抑亦千载一时也。于是乐得而备书之，以志先民之仰止，事友之观型云。
征辟
明王让，字宗礼，山□益都颜神黑山社人。事亲有孝行，驰声庠序。洪武末年，由乡荐授国子学录。永乐十年，特简傅皇太孙读书，历官吏部右侍郎。忠亮清介，士林重之。卒年七十四岁，制科两榜。
郑光溥号□，嘉靖丁酉解元，戊戍除行人，由御史为陜西提学参政。才赡学博，先行谊而后词华，兼通五经，启迪多士，彬彬向哕，随所扬历，声迹著焉。
李时辉号维清，万历戊子巳丑，除西安府推官，升兵部主事。
翟凤翀号，万历庚子甲辰，除吴桥任丘知县。由御史按辽东，历巡抚天冿，赠兵部。尚书神宗时上谏书，有直臣风。
张晓号明衡，万历庚子亚元。丁未除大理寺评事，历官户部侍郎，以大中丞总督山西军务，晋阶太子太师、柱国尚书。入大同府名宦祠，有行实录。盖棺日，乡人哀醮三昼夜，建永思碑，载遗文。
郑之范号龙图，万历巳酉庚戍，除内黄知县，改宁远推官。
仇维祯号齐础，万历巳酉巳未除中书舍人，由兵科给事历官陪京兵部尚书，参机务。陛见，世祖皇帝赐貂币。
赵振业号塈垣，戊午乙丑除邯郸知县，由御史巡漕历官晋蜀江南庐州兵备首副使。
任濬号文水，甲子辛未除苪城、榆次知县，由御史按苏、浙、河南，历官国朝刑部尚书。
刘龙光号云泽，丙子经魁，丁丑除行人。
孙景昌号羲侣，癸酉庚辰除清丰、南昌知县。
赵进美号韫退，丙子解元，时年十七。庚辰除行人，由刑科给事典试湖广，历官广东参政。
孙廷铨号沚亭，崇祯巳卯庚辰，除魏县抚宁知县，由吏部主事典试陜西，历官吏、户、兵三部尚书，晋秘书院大学士。世祖皇帝赐御山水轴国朝赵班玺号受介，顺治乙酉经魁，丙戍授御史，巡按四川山西。
吕维橒号稚修，乙酉丙戍授御史，巡按山西。翟文贲号羲图，壬午丙戍，除部主事，历官浙江提学道、陜西副使。冯永祯号介石，乙酉丙戍，授昌平知州，后改浙江黄岩知县。
张联箕号即公，戊子乙未，由教授改乡宁知县。
韩雯焕号天章，甲午经魁，巳亥辛丑授云和尹。幼失怙，霜母冰操，依祖应魁教养成名，蔚为望族。
翟世琪号湛持，丙戍巳亥会魁，由庶吉士除推。官，改陜西韩城知县。
翟延初号岱麓，丁酉巳亥，由庶吉士编修，甲辰分房。
吕维杆号仲英，康熙癸卯丁未。
乡科
明赵汝弼号，嘉靖癸酉未仕。
赵敬简号，嘉靖丙午经魁，任卢龙知县。
赵敬宾号明嘉靖戊午任宿迁知县。敬简之弟。
赵尔待号三，万历癸酉经魁，金华府推官、岢岚州正。
李时华号门，万历癸酉未仕。
李毓奇号襟卓，万历壬午除睢宁知县。
乐行言号讷庵，万历乙酉授摘城知县。
刘若虚号飘，万历辛卯科未仕。
赵大伦号口，万历庚子经魁，未仕。
翟凤翮号门，万历癸卯授阳武知县。
郑之韩号门，癸卯授陜西宜君知县。
翟凤羽号口，万历乙卯未仕。翮兄。
王弘化号注，万历戊午任巩昌推官、湖广茶陵知州。文学矜式东土吏治，秦民怀之。
岳储珍号石影，戊午未仕。
张联轸号蓬丘，天启甲子经魁，未仕。
李馨号德苑，天启丁卯未仕。
孙廷铎号道宣，崇祯壬午考推官，改广东阳江知县。
国朝张之翰字平侯，顺治辛卯亚元，时年十六。
郭征明号献臣，顺治庚子。
李融和号介昭，顺治庚子。
乡贡
明赵应宿号，隆庆年贡，湿州州判。
赵毓秀号人，万历年贡，新泰教谕。
赵祐字玉砂，万历年贡，未仕。著地理紫曩书行世。
李永固字磐石，万历年贡，任广平府通判、宣府同知、两浙运同。
翟孔道字泗澜，乙卯贡，任沾化训导。
孙霁字曙阳，年贡，任湖广湘潭县副，升高山卫参军，有文学著于乡。孙震字晸阳，年贡，任濮州训导，升潍县。
教谕
国朝自顺治八年题，新例岁贡，廷试上上卷俱授知县，不由国子监考。
宋有守字青莲，年贡，任山西襄垣知县。
张联翼字白生，癸巳年贡，选河南伊阳知县，顺治十四年任。
李笃字仁涵，甲午十一年贡，候选，未仕。
李志和字鼎梅，戊戍年贡。
副榜恩贡
翟胤植字兰谷，甲午第六名。
副榜
孙廷钟字琰仲。丙戍。张联房字鼎生，丙戍。
国子监例监
赵邦教号山，顺天府照磨。翟进贤号序班。王嘉宾号周府审理。崔聘贤号武昌府照磨。翟修道号。乔缙号。翟凤涟号。王明翼号。张师号贞衡。赵济美号岐叔，翟元佐号梦予，由内翰中书历衔太仆寺少卿。张联星号景生，闻辅。
贡监
翟延祺号山，广东翁源知县。赵双美号嵘仲。
封爵
明李宝号鲁峰，以子时辉封西安府推官。
翟入道号静吾，序班。以子凤翀累封兵部左侍郎。
张尧封号南野，庠士，以子晓官大中丞，累封兵部尚书。德重乡评，学式多士。
李佐号以子永固封通判。王镐号，以以子弘化封推官。赵课号以子振业封御史。
任春明号庠士，以子濬封户部左侍郎。
翟凤𦑚号庠士，以子元佐封中书舍人。
刘木号以子龙光封行人。
国朝孙元昌号培之，庠士，以子廷铨内院大学士，累封户部尚书。
翟琯号玉鸣，庠士，以子文贲累封浙江右参议。
恩荫
明王穟号而让子，除授保定知县。
国朝孙廷锡号二铨，胞弟，考推官，改唊西保安知县。
武科
周国栋号，以戊子解元，乙未会试，选授。
守备
孙廷镇号玉叶，丙午。
纳职
明赵丕振号绍兴，授大使。赵丕扬号四，授巡检。张世荣号怀宇，选陜西武功县丞。赵服采号相寰，选陜西褒城主簿。谢宪号麟贞，选界河驿丞，升湖广麻城主簿。宋瑾号公玉，选大名清礼县丞。
生员
府县两学籍镇者几三百人，每试居优等者，占郡邑十之四五焉。若刘宗延、孙宝侗、赵征玺等，皆士林翘楚也。自康熙二年乡会选士，上谕黜八股，止用策论，礼部议定旧例三塲，今革去一塲，改试两塲，一塲策五，二塲经书论各一，表，一叛五。各省岁校论二，策一行。甲辰、丁未两科。
医学
翟良号玉华，有痘疹经络等书行世。
韩应魁号洛田，和仁积功抚族。孙雯焕，成进士。
堪舆
孙国琦，号钟山，究心青囊诸书，不求闻达。
耆耇
宋瑢号昆阳庠士，康熙元年八十四岁。
孙弘胤号幼凤庠士，康熙三年八十五岁。
董学舒号杏坛庠士，康熙八年八十六岁。
孙弘祚号小凤，胤弟，康熙五年八十五岁。
秦如松号□掩的社人，康熙七年九十一岁。
嘉行
镇人。冷植元号养冲，素泛海舶。自崇祯时离乡，距国朝康熙巳经三十余年，杳无音迹。长郎冷生日升，托宦船抵绝域，延访万里，收骸舁衬，归葬如礼，考行罕俦，特表之。庠士刘濬德早失怙，年七岁，克孝厥祖，晨昏定省，俨若成人。祖偶违和，□□□药，夙夜不怠。至十岁，祖病笃，议析爨，叔属意新宅，祖犹豫未决。濬德会意，向祖言：母子习居旧宅，虽敝庐不忍离也。新宅竟归之叔，祖以是霍然病愈。又数年，祖殁后，祗奉遗嘱，闭户攻苦，学行兼茂，教子训孙，家有顺子之称，门有仁里之号。五子诸孙，俱蜚声黉序，振振绳绳，裕后亢宗，伫见燕山之报矣。
贞操
明孝廉刘若虚，初儶辄病故。妻房氏年二十六岁，苦节自矢。翁姑垂老多病，房氏孝养无缺，刺血和药，茹素祈天，翁姑病顿愈。一子濬德周岁，教育严而有法，遂成硕儒。有司屡旌其门曰节孝。官给廪饩，数十年，寿至七十七岁，无病而终，同里皆奉为母仪云。
翟门王氏以子元佐官，获诰封太孺人。佐腹胎蚤孤，孀修苦节，垂白沾一命，年近八旬，抚诸孤孙皆成立，部疏旌表其门。
国朝博山社人孙门刘氏四壁为家，康熙三年，寿八十九。有丈夫子三。镇人窦智妻赵氏，康熙六年九十八岁。自幼持斋奉佛，冰霜清守。
寓贤
宋范仲淹字希文，世家苏州，驻长山，读书秋谷口魏贾思伯，益都县人，仕至都官尚书，谦下，人谓公宁下骄，公曰：衰则便骄，何常之有？世为雅言。明王潆号带如，避荒神头店，助守郡城谷一千二百石。时青守汪公乔年史柱，长山人，世金吾，避荒在镇镇助守城。崔冲霄邹平人，拔贡知县，读书在镇。有诗。

[book_title]颜神镇志卷之五上
镇通判闽武安叶先登纂著。
纶言褒锡
论曰：子之能什，父教之忠，国尔忘冢，君代厥报。带砺之盟，劵书之钖，斯上臣之隆遇，结胤之殊荣也。夐哉尚巳！若乃三经式谷，三命凡宗，或藉谟谋而启沃密勿，或资齐力而经营四方。或称二路之福星，或茹数年之冰薜。夫身名者，臣之所重，而爵赏者，君之所轻。君惟不各予臣以所轻，臣敢不愈报君以所重。于是有貤封之典，于是有诰命之词。上者单及高曾，次亦推荣考妣。生则身膺章服，没则宠被京原，声施耀十。
闾里昭垂，传之苗裔，是虽一姓之家乘，抑亦千秋之国华也。镇之先达，通籍累累，应斯典者，代不乏人，远者巳无可稽，即自明迄今，仅二百年，然又有散帙无存者矣。天语琳琅，子孙不克世守，至令与寒烟荒草同其泯没，此夫子所以致慨于文献也。余故及今辑而录之，汇为一册，以附人才之后。为人子者，读是集而不感奋起兴者，岂情也哉？
兵部尚书张晓诰命
天启七年。
制曰：朕闻周门伉而苍簏兴，汉阙作而炎图盛。故贤卷五刑，钊臣同振其鸿谟，光生国栋，则明主普休以凤藻，贲被王纶。尔总督宣大，太子太传兵部尚书张晓，黄石传符，白星诞命，青钱雅誉，清霜雄武库之兵，丹肺持乎慧日朗民曹之等。繇望郎而出守，晋参翰于建牙。入陟地卿，佐筹金谷；出司边务，独总枢机，胸𬙆数万甲兵，于布三千衡辅，是用叙功，晋尔阶光禄大夫柱国，锡之诰命。于戏！山镇疆塲，入佐廊庙。尔显庸帛不胜署，失师古致君，内宁外治，尔有赖焉。钦哉。
陜西革昌府推官王弘化诰命
崇祯元年。
敕曰：司理持一郡之平，以佐祥刑之治者也。况天水襟带陇蜀，边民鄙朴，轸念尤先。尔陜西巩昌府推官王弘化，洁标朗识，卓品宏才，本植德于槐阶，遂翔名于桂苑。分猷李署，司谳竹刑。冰壶悬照胆，销六月之飞霜玉尺定如神，歌二天于湛露。覆盆有耀，胏石无冤。是用单恩，授尔阶文林郎，锡之敕命。勿替朕命，行有征纶。钦哉。
南京户部尚书仇维祯论命
崇颐十三年。
制日：汉专计相，期谋国之得人；唐重度文，惟生财之湏自。真卷有道：时方求旧，命则维新。尔南京户部尚书仇维祯，器识沉凝，才谞敏练。枢垣瀳陟卿寺，历斑秩晋地宫。陪京主计，户口多寡，较周夏之牙筹，朝夕论思，勤王刘于鞭仆。期足兵而足食，爰自北以自南。是用覃恩，授尔阶资政大夫，锡之诰命。于戏！总留都平准之衡，心摘七政；知南国广轮之数，力振九农，尚底乃功，无虚兹命。
行人司行人刘龙光诰命。
崇祯十三年。
敕曰：国家独转轩之使，必藉才制科，诚重之也。有能矢靡盬之劳，为皇华光者，无愧疏恩。尔行人司行人刘龙光，揄魁东国，夺锦南宫。爰试新形，膺兹使职。励匪则而著节，澄止水以盟心。每怀靡及之诚，形干六辔；夙夜不遑之义，托于翩骓。是用单恩，授尔阶征仕郎，锡之敕命。夫四牡宣勤，惟尔之解；采谣问俗，可以决壅獘而达聪明。兹有厚期，尔其懋哉。

[book_title]颜神镇志卷之五下
著味遗文
论曰：夫丝纶宠贲，则云汉为昭；涣汗违颁，则山川生色。余辑纶言三册，镇之文章，莫大是矣。又奚取夫詹詹绪言，而组之缀之，以贻讥蛇足，而致诮续貂哉？日是又不然。夫古有所必存，非文孰与存之。事有所必核，非文孰与核之。疑有所必析，非文孰与析之。情有所必宣，非文孰与宣之。是故颜水范山，从乎古者也；创建兴复，丽乎事者也。霞宫寝庙，疑之端也。寻壑经遗丘，情之触也。由斯以谭，存古核事，析疑宣情，惟著啄是赖，孰谓遗文其可少哉！若乃调虫绣帨，兔角龟毛，于以惑世诬民，畔经破道者，则兹集无取焉。
文集
明万历二十四年重修孔子庙记
镇人周继撰。
颜神镇设文庙旧矣，古碑风雨，湮蚀莫辨。创始于元统二年，继修于弘治十八年，微本府节推陈公，孰为兴复？非照磨郭公镌碑，曷审从来耶？又有罗公开东路，雷公辟学基，本府四明桂公建坊，筑云路，克拓二堂，广平李公因饮乡耆，霸州江公缘习祀事，迄今彰彰，不可泯也。隆庆间，贵宾击毂至，时借二堂具委积，后致隔为另宇，殿庭渐就荒芜矣。万历王辰岁，任丘思南刘公不车瞻谒恻然。不逾岁，政和民康，百隳毕举。一日，谋诸生，请当路捐资鸠工，不愆于素。先师殿起二尺许，战门亦然，复阔衍三尺，𣠄星稍前，阔亦如之，开巽门，与坤比肩。内搆堂题科贡名，与祭库对。复移泮于中，引流环宫。戟门内开角门，复与二堂合，像主三时俱新。敞以朱扉，昭其明也。绘以丹黝，昭其文也。砌以阶级，昭其等也。列以栅栏，昭其度也。夹以石鼓，昭其永也。树以开屏，昭其通也。巍然焕然，视本昔悬殊。水色山光，若增而丽，穷巷深不皆思向学，其所以恢张我圣道，丕振我文风，培植我命脉，钟毓我精英者，不与庙无极哉？呜呼！陈公三新，由二士迄今积七十士，籍圣贤者且十人。今我公大新，由七十士后，当何如耶？我诸生敢不夙夜步趋，示我后人，期无忘大德。谨识于石，用垂不朽。
国朝康熙三年重修文庙，并募建敬乐书院记
捕盗通引叶先登撰。
按祀典，非郡邑不得立孔子庙。盖庙制与学宫相表里，春秋释奠，则有司临之，内望讲读，则师儒董之。其典甚隆，非若他百神之祀，各因其里俗二任，田夫野叟，挈豆登，携樽榼，祖裼徒跣，杂然与堂而致私祝也。然则颜神之有庙也何居？考古碣，始创于元统三年，尔时镇人未知向学，籍弟子员者寥寥，或为长人者之设以风厉，或为父老之景行私淑，俱无遗文可稽。其仅存足据者，明弘治巳未，郡司理姑苏陈公天祥真忘卷五三行部至镇，曾命镇人重修之。越六年而照磨郭聪泐其事于石，言虽朴，而实录颇具。下建。万历丙出，镇倅任丘刘公分桂复修之。崇祯甲戊，镇系吉州虞公绍唐又修之。自陈公迄刘公三十八载，镇士隶胶庠者，先三员，渐而至七十员。自刘公迄虞公三十九载，镇士由七十员，渐而至二百员。自是川乙之牍，科不绝书。自虞公迄今三十载，镇士且三百员矣。元老巨卿，顷辈相望，秋闱春榜，竞爽联镳，谓非庙之式灵不及配兄自正德设官，嘉靖筑城以来，朔望瞻谓，皆依伪政。二丁释莫，俱如卷邑礼。则铁庙虽不在庞典，然无修而不宜任圯毁也，亦既彰彰矣。余子出之，明年，因诸生孙弘微等之请修，乃转申于兵寇温陵陈公门报可，且捐百金以先之。遂徧谋诸绅士。
时大学士孙公方以蒙宰予告，定省归里，毅然捐赀首倡，而诸先生孝大明经、上舍子衿各量力捐助。有嗟余不佞，出薄俸佐之。乃属诸生董有竟、孙秸、赵如珽、房紫辰、薛文谱、王所念、盲民刘澄然、书吏李汝止董其事，不役民间二丁，而庙貌严翼，有加于昔。又于庙西隙地鼎建书院三所。规制与庙正等，扁其堂日敬乐。盖缘镇乏师儒余不佞，聊拈敬业乐群之义，以为三百士勖。然则三百士其益加勉哉！今朝廷立贤无方，黟八股而崇经济，诸士既兴圣域，而为圣人之徒，德行、言语、政事、文学，苟得其三，皆足称王佐才。毋宁使继兹以往，颂东土人文之盛者六郡。其于青、青十四属让于益，益十二乡让干镇，镇人十无所归，让归之于庙。而因溯及前此修庙之人。余不佞将与如虞、如刘、如陈诸公，屈二指，焉不大愉快也哉？余，匆匆行矣。诸所经画，具体而微润色明备，尚赖我。后之人。宋宣和七年，承议即前任顺安军州学教授陈琦续。翁婆因地记，庙户郭就立石。明正德十三年，通。判虑秉懿重立石。
淄有颜神，在郡南四十里，目其水曰孝妇河者，盖因顺德夫人颜氏，著名也。夫人之德，备载于朱梁刺史。高霸之记。而夫人祠之左又有所谓翁婆堂，者乃夫。人之舅姑也。舅姓李氏，家于邹邑。李颜材姑郭氏故居之地，今颜庙是也。舅谨愿惇厚，闾里皆敬服。赘郭氏，氏亦生而贤淑，恪修妇道。时人相与言曰：如李氏厚德，可高大其门，子孙必有兴者。后果小大人之。夫，聪明正直，克承厥家。壮室颜氏，即亚圣之裔顺德夫人也。夫人柔顺令德，天表殊行，感灵泉生室，洪流敷泽，历代尸祝。至我熙宁中，囚吏民有请神考配享，加庞褒以旌顺德，赐灵泉庙额，左置享堂，岁时报谢，舅始亦与焉。世祗知文姜孝德格天，抑知本舅妒之积。
善余庆孕灵者深也。庙户郭就，系姑远亲，自唐天宝前，世守其事。沿革数百年间，丁力徭差兆守土者悉脱其籍，或岁卤盗起，相戒不入李颜，村乡共明信之感，类此。种种神祐异迹，载古碑，漫灭难悉。惟孝妇河距淄郡城南四十里，环流西北注之清河，东折入海，河伯效灵，绵二万祀，伊谁力也？经著笼水，考求其故，谨述其因地而书之。
蒙古乙未夏六月重修顺德祠记
古汴乡贡陈雷撰。
定远大将军、元帅右都监、淄州剌史兼知军州事负卷六提举常平仓事加护军、太原郡开久候、食邑三千户寔封囗囗户王珍立石。即录。
夫天之于人，降灾祥在德，盖德莫大于孝。稽古有虞姚氏，舜称大孝，此帝德也。有周姬氏，武王、周公曰达孝，此王德也。而系之公日，论德，不以位也。罕及妇德者，历楚、汉、隋、唐，及宋神宗宣仁皇后，称女中尧、舜，此后德也。十及民问妇德者，唐天宝间，淄州南四十里曰颜神镇，水曰孝妇河，祠曰颜文姜之庙，世传以孝感灵泉生室。宋神宗皇帝郊礼群神物，封日顺德夫人。其潜行幽光，靡得其详，非甚盛德，何以世祀历代帝王而无间也。比熙宁间，员外即王公，碑未载名，除守般阳，值岁熯，晋谒祠下，诔祷无不立应。雨旸时若，万宝告成。隆及贞祐年间，兵革倜扰，群盗蜂起，至日，孝水清流忽黄，四十里人讶其变，惊相告曰：此神示异，各携持妇子而远避之。有顷，寇至，免害水，明日复初，神功较著。壬辰之岁冬十月，有太守兼元帅王公，抚莅淄州，例谒拜庙，睹神像黯黮，为之鼎新，劝土人庀材用，并廊庑栋瓦，轮奂重辉，命小子雷三言谱往迹于石。至德难名，余何敢辞。任耳不及任目，即孝水而系之以歌曰：夫人之灵兮，而能寝凶贼之谋兮；夫人之圣兮，而能应甘霖之祷兮。孰能垂顺德之泽兮，如此水沛然而莫之御兮，孰能使人孝之作兮？如此水沿滔东流而逝兮。
元至元二十八年重修记，青社孟谓撰。承务郎、益都路总笥府口陈下承务郎、益都路总管府判姜，奉议大夫、同知益都路总眉府事麦朝曰口大夫益都路总管府尹、本路诸军奥鲁总管兼管内蓍农事，脱日照毅大将军、益都路总管府达鲁花赤兼本路诸军奥鲁总管府达鲁花赤兼管内劝农。事拈里海本镇巡检马受立石。作录歌辞。
卓哉夫人，孝行绝伦。生为烈妇，死为明神。定省之礼，夙夜殷勤，天地感应，涌泉粼粼，渐成川逝，入于海津上下灌漑，利益斯民。熙宁之封，爵号顺德，庙额灵杲，褒扬懿则。殿宇差峨，在山之阿。四方瞻礼，诚敬孔多。牺牲博硕，筦弦声和。千秋万载，德音可歌。
明弘治八年新庙记，提学副使四明杨文卿撰。福山之南四十五里，山下有泉，昔人搆屋干其上以为祠。盖齐之孝妇颜文姜，养姑孝谨。姑性嗜河水，水去所居可数里，孝妇无间寒燠，日躬致以饭姑。风雨霜露，触冒劳苦。久之，忽有泉涌出于室，味同于河，盖天相孝妇以便其汲焉。孝妇没，即其地立庙以祀之。自是邑遇旱，晔祷辄雨。盗起，将掠其境，先期河黄四十里，示民以趋避，盗来无所苦。逮出境，河水复清。其灵应如此。立庙助于唐，旧记逸其岁月，无可考。宋熙宁间，封孝妇为顺德夫人，庙额灵泉河，名孝妇庙。虽屡经修葺，岁久摧敝，四方祷祀之人，猬集鳞聚，失所瞻依，岁入施钱，皆为旁近无赖所私。弘治八年，都宪。汝南熊公翀奉玺巡抚山东，行部于青，道过祠下，顾盻徘徊，重念国家以孝治天下，而孝妇有庙若此，何以劝励风俗？乃以济南卫百户朱英核实施钱之入，用以市材鸠工，庙貌若生，士庶具瞻，孝思兴起，谓文卿不可以无述。夫大道未隐，人各亲其亲，孝之名未著。及世德下衰，始以孝为卓行。然季武矫而服缞，子春强而过礼，文举忍而弃子，饰情要誉，非孝之经至于姜诗之妻，溯流汲江，以顺姑好。董黯因母思饮大隐溪水，徙居溪傍，汲愈母疾。此皆本乎天性，发于至情，其事有同于孝妇者焉。若妇之孝，生既能召室涌泉，没又能神于一方，以福庇其人民，其孝之至者欤！显受封号，而庙祀于无穷，岂不宜哉！庸书以著厥美，并系颂祷神辞，俾乡人歌以祀孝妇于永永辞日：泉涓消而涌室，分孝妇之德；河荡荡而远逝兮孝妇之泽。泽之流兮民受福，德之化兮民无忒。食斯上兮，其庙翼翼。神如在兮，其灵濯濯。永神休兮，与国无𭣧。右颂神辞牲洁蠲而在俎兮，柔醪在堂，灵风瓢而满旗兮，神其来尝。岁用登兮，时雨时肠，人用康兮，厉鬼潜藏。惠孔嘉兮，佑善以祥。昭厥鉴兮，有恶斯殃。俗用熙熙兮，俪美陶唐。右祷神辞。
明万历四十二年重修记
本镇捕盗通判曲梁范一儒撰。
不佞治笼水，下车，例谒孝妇神祠，见残碑卧于苋草。螭头没于泥沙，心伤之。巳询父老，始知前任郝公改为，未几以迁秩行，历后事者，竟未竣役。因叹天下事经始难，乐成亦不易。随寻其业而葺之，令此石与此庙更新焉，是安可无言。谨抚夫人历履状，镌告来者。
按夫人颜姓，字文姜，复圣觉公裔也。舅李公，姑郭媪，咸颜李村望族云。李公子未聘不禄，姜以柏舟自誓，归事舅姑唯谨。姑甘泉水，离宅三十里外，姜汲供之，彳丁险巇，无间寒燠。三日，感神授泉如缕窦闼下，复卑麻策戒汲足则塞，慎勿泄。为夫人以笼覆泉，坐是不出户而水不匮。家人异之，乘归宁，潜启扃发笼，见永浸浸从策出，误三提，而怒浪奔涛，汪洋澎湃矣。亟归莫挽，投波涯，水即由故道，泒流三百余里，合清河注海。盖古所称笼水，即今之孝妇河者近是。厚后，乡人思之，搆屋奉祀，其时日靡考已。唐天宝征辽，兵经笼水，神以七箸饷军。今城南营栏尚其故处。后复助阴兵成功，天子特命汾阳郭公创建祠庙。梁乾化中，刺史高霸以岁旱祷雨辄获，命颜休续其属。熙宁间，始褒封顺德夫人，仍赐灵泉庙额，其壁篆班班俱在也。有元革运，又推建舅姑考妣之祠。我朝弘治乙卯，复建寝殿两廊、香亭门左右翼，而规制愈宏厂矣。自唐迄今，兴废举坠不一。然每遇焷映，旋祈旋澍；每遇盗警，预涌黄流，示民趋避。其恤灾捍患，保障三方，尤恒赫哉。岁时香火，镪属而至者，不知几千百计。虽神之福庇灵贶，感应如响，亦至孝之在人心者耿耿不。磨。今有入庙而𨈂然以神之心为心，则子爱亲，弟敬长，妇顺姑舅，将见比屋可封，而苻萑不儆，沴盭不作矣。北念精诚，且足以孚天地而通神明，长民者又奚烦三尺日取不善督过之。郝公设碑，意在斯乎？噫嘻！使后人常不失郝公之意，则此顺此御难，存之百世可也。公讳大猷，别号惺湖，赵作虽人，用庚辰进士，以铨部郎左迁笼水别驾。余诸所注厝，愧不能追公芳躅，为之论著若此。
国朝康熙三年重修记
青州兵备道河南祥符周亮工撰。
齐鲁之墟，名泉，错如列宿，而其隶青郡者有二，曰范公泉，曰灵泉。灵泉之名，自颜文姜助也。文姜家世不可稽，相传其事姑孝，远汲供爨，风雨不移，神锡甘醴，溢为河流，远近利之。自唐、宋以历今兹，世祀不废，云夫范公间代名儒，敷政兹十，渊泉其胸，而膏泽被世，神之应之，固其所也。文姜一孱女子耳，即云事始克孝乎，此亦妇德之常，岂有奇瑰？而氿澜忽现，不待虎跑，澄泓映人，客如龙跃，此曷故哉？盖尝思天人之际，每以类应。今夫泉受泽于天，含滋于地，类体坤而终事者。侥之不浊，激之愈清，类抱贞而静处者；挹彼余饶，注兹濯漑，类含弘而致养者。委蛇善卜而不盈，泛滥百折而必东，类婉娩而顺从，孝以之不匮者。夫是以顺召顺，汇为不发之膏；以和致和，布为洲测之泽。昔贰师解佩，甘露晨流；耿恭正冠，灵泉瀵出。维忠维孝，如本二源，感召之理，信不诬也。夫自然者，至德之所归，而不言之利，人情所共酌也。是以历代英君谊辟，志士仁人，荣以衮褒，登之俎豆，岂有他哉？盖天人之理，合人事尽，则天不爱道，而地不爱宝；先后之揆，二先迹存，则贤者思齐，而不肖者思奋。世祀相传，庙貌屹然，厥有以耳。历年既久，摧圯是惧。镇中师相孙公暨侍御赵公谋所以更新之，既经且营，爰图爰度，乃庀名材，乃图川雘，非二日于兹矣。而别驾闽中昊庵叶公，适来斯土，总其成事焉，工遂告竣。亮工以备兵青郡道，得窃睹其盛。二时集事，诸公不以亮工之不文，因以丽牲之石，属亮工为文以记。亮工以相国诸公既三代巨儒，而叶公初以珥笔侍从之英，出为郡司马，糇笔鸿文，皆为海内推仰，应不乏制作如燕、许者，以表山灵而扬芳烈。虽其三时之盛，不可谓非人杰所萃，亦昔人之感召不衰，有以辉映于今兹耳，而亮工亦得以老吏姓字，默缀于山崖水浒间。今后之过是庙者，仰汕哲之遐邈，叹群公之笃尚，亮工不重有光也哉！京工既幸于斯会为荣，而又感精诚之至，幽冥为昭如此，则夫世之志于行芳者，其庶知所以自立也夫！其以知所以自信也夫！因述其大略以为记，而系之以诗。诗曰：益都之壤，孝水出焉。厥源宏远，厥昧甘鲜。沾济远近，终古涓渭。溯厥所自，始于神媛。先贤之裔，秉淑坤乾。媛孝干姑，远历陂田。汲彼冽洁，以发朝烟。天感其孝，地涌厥泉。涌泉伊何，乃起闼前。利媛挹注，酌不回旋。字之曰灵，维德所全。淮流为池，泻石成渊。河名孝妇，繇兹以传。灵贶向集，水旱不愆。乃立之庙，乃祀厥贤。前临泉水，后枕山巅。缭以周廊，寝殿骈连。祠及公姑，父母，咸然以孝，食享，仍享其先。后人絜义，神感实坚。粤若前古，禋祀何年。熙宁肇盛，顺德特宣。守臣上记，玺书自天。爰迄于今，其再振旃。群公兴作，梅桷重研。博采前典，有司所专。谨纪芳烈，以待。司权顺德夫人寝庙议，通判叶先登识。窃以庙之有寝，犹家之有内室，深迷靓静，非外人履迹之所得至也。镇人为顺德夫人，崇闳庙貌，设夫人像于中，翟冠霞怀，备然使人人而生敬。旧制于王殿后别建数楹，为履室，而塑夫人元匹李公，并坐于内，情理允恊，无可议者。独于寝至左毗，又溯夫人以像，裸福蓬首，大属不经。不知此像肇自何年，大约必乡人无识塑之，以诱惑愚夫愚妇，希求布施，然而弃慢甚矣。余谒庙，心欲毁之，而本果因戒庙户严其扃钥，勿许游人得入，然像犹存而余巳去矣，扃钥非余之所得而主矣。自念囚循三载，而贻神闲以瑰慢，于必终，有所不安，故僭留末议，以为必毁之侧。
黄水不为菑辩里人
大学士孙廷铨识。
颜文姜祠下，泉出山坎，水至清深，时发黄水，则地有灾祲，若兵若疫，传闻若一，事皆有微。崇祯初，余三见水，黄独无征。顺治甲午岁八月二十二日，水又黄，里人奔告，余往察之，泉中水如浊河，出祠外，即少湜湜，及峡半之，又不二里而清。余曰：此不为灾，民滥听也。按左氏春秋，成公五年，梁山别壅，过河，三日不流。晋侯召伯宗问焉，绛人之告伯宗曰：山有朽壤而崩，可。名何？今此泉水渐山而出，是其伏流所经，山中当有朽壤崩入于水，水势冲激，汨泥而山黄者，土非水也。故不宜有异也。曰：然则前此之变，其水或黄或赤，是不二焉，何也？曰：土之在山，坟壤异狐，上赤，而赤。土黄而黄也。然则变而复也，时有久速，流有远近，何也？曰：十崩非三，夏秋水涨，泉出迅激，其力足以汨泥而行，故远而后沈也。其久者，崩壤适多，土尽则止也。然则其为菑也，事著于碑，皆有左字，何也？曰：天象有变，应在分野，谪见齐分，不得及鲁，在晋分，不得及秦今泉。水。记异或在境内，或在封外，此不足征，民滥听也。闻者讶然，皆未之信，遂书以识之。至今更十余载，卒无他。是。予两见水黄皆不验，而曩岁戊寅，以逮庚寅，镇人若兵若盗，纷纷四来，殆历一纪，迄无宁岁，水顾不黄，岂交姜之神，固今昔灵替殊耶？则前说附会，累理甚矣。若乃此三纪中，虽屡遇兵囚，事辄轻于旁县乱而不损，此则神休固不必以水征也。
碧霞元君辩通判
叶先登识。
夫天有四时，春为之首，故东称皇焉。地有五岳，泰山为之长，故岱称宗焉。尝考古今图经，所载七十二君封禅之册，与金箧玉简之藏，未见有所谓碧霞兀君者也。勿论史册、经传所不载，即稗官野乘，从未有纪其出处者。余游山东，始闻碧霞元君之号，观其象设，则云翘霞佩，类后妃然，旁列侍者，皆乳媪保好，携抱婴孩，为宜男之状。以是号召寰中，奔走寓内，重茧作舍，嬴粮景从，虽达官贵胄，高士宿儒，莫不从众归依，望风顶礼。噫吁！异哉！
余尝入庙观像，而窃疑之，反复。以求而不得其解。易曰：帝出乎震，岱处震位，于行属木，于色从青，其祀青帝宜也。元君倘帝配，不应别立庙，其不可解者，即别立庙。然阴统乎阳，妇从乎夫，祈赛祷祀，应自帝始。乃舍帝而专媚后，尤其不可解者。母巳姑强儒之解。意者东皇之宫，历代帝王柴望之所，至周公封鲁，遂属鲁望。观季氏之旅，夫子犹讥之，则自大夫以下者可知矣。秦、汉而降，封禅之仪，犹为自天子出，无知细民，窃慕其名，而不敢干其典，于是巫祝之徒，思假神灵以希布施，因道家有金公金母之说，遂以为东方属木，木生于春，犹婴儿之生于母，乃创为后像，配以宜男，而幻厥名曰碧霞元君。碧者，青类也。霞者，言山之高接乎云霞也。元者，善之长，犹东方之长乎五方也。君者，主也，为生物主也。别立二庙者，示非帝王明禋之所，无，贵贱皆可以祠秦而徼福也。夫是故以耳语耳，以口传日，好事者喜其新奇，痴心者惑于福利，其奔走寓内，号召寰中，亦遂皆习不察，渐而成俗。即有高明之士，能以敬远处之，不为世俗之奔趋足矣，谁复究其所从来乎？夫履帝武敏，元鸟生摘，经史所传，犹不免滋惑。后世自眉山苏洵作论，以履帝武为从高辛之行，元鸟降为祀高祺之候，遂使夫义妇从，顺时禋祀之旨，灿然揭日，大为古人解嘲。况于碧霞元君，经史所不载者，其为荒唐诬罔，迷惑愚邪，可胜道哉！余故不可以不辩。
宋大观巳丑肖蓬瀛亭记
新秦台理曹掾李桓撰。
乘鸾跨鹤，神仙之胜游，瀛海蓬莱，洲岛之绝境。世之人喜道神仙中事，然不过传记所载，闻而知之者耳。颜泉山水之富，冠绝淄境，岩居川观，盖千余家。而居民之东，幽谷有泉，昼夜混混，盈而不竭，是为二女。众泉合流，穿云透石，潺潺焉泻出于两山之间，是为东溪。由山之阴，凌分江，以不假疏导，灌漑蔬圃五六十区，是为平流。平流之侧，张君道源别业在焉。南际谷口，东接水涯，凿池汇泉，植莲养鱼，洲渚其中，甃以巨石，搆亭其上。桥梁固而鲸背高，画舫回而涟渚碧。极目周视，烟岚四围，凭槛俯观，花木丛礊，随所瞩寓，皆足以涤尘襟而爽心日，故能使人𫏐到忘归，每来终日。胜地若斯，岂数见于人间世哉？克肖蓬瀛，信非虚语。其始凿池，余尝为赋诗，今亭既成，复属余为记。夫惟处市廛而有林泉之志，厌俗嚣而思物外之游，自非性识明达，宇量夷旷，孰能与此？道源其庶几乎。见杂记。
元至正二年重修玉皇宫记
前乡贡进士东洋李源撰新授临江路新淦州蒙古学教授湖从善书。益都路益都县典史张益都路益都县颜神镇巡检时进义校尉、益都路益都县主簿周承务即益都路益都县尹，管诸军奥鲁劝农事。乔汝楫将仕即益都路益都县达鲁花赤，兼管诸军奥鲁劝农事忽都帖木儿。
天之理三耳，气之运行亦三耳。故心外无天，天外无道。舍心而求天，舍天而求逍，犹适越而北辕，其谬火矣。自汉武立通天之台，候神之馆，承露之盘，虽为观福而设，亦未闻庙而奉天帝也。唐明皇祖老明始宫。大清于亳邑，宋真宗奉天书，始宫玉清昭应于汴都，又诸宫观或置使以领之，亦有宰辅而兼祠职者。而徽宗以天子之尊，而加教主道君之号。时琳宫之在天下，奚啻万区，而三清老氏之祠，无处无之。淄郡南鄙二舍许，有山名峨岭，笼水出焉，峰辔秀丽，为诸山冠。宋大观巳丑，有贤而隐居黄冠曰张道源者，乐是山之岑蔚，像玉皇而宫之松竹亭沼之胜，蔬果鱼鳖之饶，绝迹尘以以俟世路清平口尔。道源既死，宫亦囗灰。靖康之乱，迄圣朝延祐，于兮百祀，无虑六七作。至秦定初年，摧獘又有甚焉。乡耆胡深、王福凡二十辈，鸠金倨工，圯而复营。于是神路有门，灵宫有堂，百年朽敝，复为伟观。苟无此新，将遂瓦砾荆棒而巳尔，其如摩天苍桧何？是宜䃅之，以作义气。
旷建龙王庙记
通判叶先登撰。
易曰：云从龙，又曰：云行雨施。故凡水之神皆号曰龙。陇之为灵昭昭也，则以其能兴云致雨，施泽黔庶，不分其在河济、江淮，与其在山溪幽涧也。颜神镇故有孝妇泉，传为颜夫人文姜，孝感，神授，泉出佛下，后遂成河，旱瞙不竭，至今利赖数邑。此安知非即龙神嘿相之？然泉既以夫人出，名即以夫人显，虽有神功，亦习而不察焉耳。夫人庙南数武，复有臬混混，与孝泉相亚。厓上有龙神庙，不知建于何代。顺治十八年三月旱，余步祷于夫人庙，耆老引余并谒神。至则庙仅斗大，无行礼处，且仪像黟黯，炉烟久寒。余心念神，若。
灵不应，凉阒如许。然既行祷，则又斋心嘿祝，神果能相余大施润泽，以救此倒悬，余当为易轮奂以报。祝毕，旋步，而空中叆叆然，南山殷殷然。甫至署，则雱沾大沛，高下沾足，童婴欢呼，是神之果能大显其功，以福此三方，而与余响答若桴鼓也。不亦异哉！犹曰偶也。巳而夏五月复旱，祷应如之。秋七月又旱，祷应亦如之。次年四月又旱，祷应莫不如之。自是二年来，雨旸时若，不用祷矣。夫神之于余，叩必应，应必速，三年如二日。余不敏，其敢渝心约。爰鸠率父老子弟，圹神宇而鼎新之，额曰为霖处，以显神德。且为纪共绿起，使人知神之灵，其在面溪幽渊，无以异其在河济江。淮并前此夫人所感之臬，何莫非神所授，则明禋俎豆之思，自当与颜庙俱无𭣧者矣。
祷二女泉祝文有序
叶先登撰。
泉在南门外半里许，详载古迹。正德间，同知成周易名珍珠，后建僧寺，改名龙泉。土人相沿，几忘其始矣。余以庚子冬莅镇，考古迹而往观焉，则枯井也。询之父老，告余云：泉盛时汹涌帻礴，至南门，分两文三文，入城，注泮池，复注署内达观池。三麦绕郭，经西明外，尚可转磨。近竭且三年，或以为上孤凿炭气泄所致。余且疑且信，心识之。既明年春夏旱，余祷辄得雨，而泉终不出。秋七月，余乃为文颛祷之。晨兴诣井，拜且祝，如是者旬曰，泉复其旧镇。先生父老咸以为异，自是三年不枯。甲辰，余解在去，泉又竭，因录其辞纪之。辞曰：惟泉渐纳沈瀣，嘘吸沧溟，涛飞雾散，濯洁流清。其表异也，感二女之德；其纪胜也，锡珍珠之称。疏而绕隍，如周身之通其百顺甃五心非如绘酗。之，黜其双时，增天堑之险固，易兰若之新名龙谓其灵昭昭。也。泉取有本如是，大盖振古以咎斯奚于今而遽殊。意，浇俗渐忘其始，故灵液日说于祐山盈也曾闻转。磨，兹洞也乃不容瓠。其示人以源流之礼啬也，良有以；其告我以风化之隆污也陌岂徒考之咎征，赐恒曰僭。稽之古史，川竭云忧，沴不虚作，挽厥有由必。也。吾民尽归于顺德，譬犹活水始得其源头泉乎泉乎！繄，尔实关干风教。水哉水哉！匪余直为此西畴吟后，神其复还我以八池之二沼，余将重为两媛关懿而扬休，而泉亦或免夫不桓之羞。
明崇祯三年修白衣庙记
高山卫参军孙霁撰。
颜神镇古笼水也。孝俱范河惵泗，而龙刹珠永潺漫于乾位；禹岫偕虎岩列障，而文峰别郁拱峙于巽方。其林谷之蓊郁，烟霞之辉耿，往往有哲人杰士，倾灵储秀者。以余所亲炙，则端衡张公其首出云。故封柱国公之仲子，今大司马之仲兄也。博学宏才，蜚声税死，虽数奇而色不愠。尝曰：吾哉托身函盖，断立德不有耳，宁计尘世之浮名哉！生平好义施仁，笃亲念而坦衷江度，又绝不设贼府町桂，以故远迩佩德者，颂藉藉海岱闲。奈年逾不惑，而犹艰胤享，以时而举，举而殇也。先是为佑启计，从息分镇公于文笔东岭，刎文昌阁，筑紫阳楼矣。是二神者，一桂籍注生，二神九诞子。说者谓同一化身，期或有之。于时祈享者纷纷骈哄。公以老稚之登陟不便，未声其锡类之𫟚，又卜吉颜城离门外，特建白衣、大士二祠，而奉事唯谨。既锲经咒，以资讽持，择缁黄以供焚扫，朝夕复祝，冀广吾厚，以广人人之享，甚盛心哉！未几，精诚昭格，而不麟呈祥，说者谓大士慈悲，其应如响，抑知公之树德子躬，有潜符不爽者乎？是祠旧宇，悉属公之别业，印乐舍以妥。神更以余楹栖事神者，而其庀材鸠工，间出于贤昆。季之相助，僧所绿募，仅十之锱铢耳。二赵朝睨巍峻，金碧庄严，白衣昭太素之元形，莲台俨叶宫之法座，不第奥区惵墉门二壮丽，而秋外巽峰间又增览胜。者一壮游矣。猗欤仆哉！非夙种善缘者不能，搆此善境非久。植善根者，不能结此善果，则弄璋跨灶，信非偶也。从此麟趾振振，螽斯绳绳奕叶，万年永绵，薛家之五凤云仍，百世弥昌，荀氏之八龙，大士之雾贶益章，张公之福田逾远，则斯祠之建，右目前饰观巳耶？总之，惟德动天，仁人有后，非取必神也，取必于自心之德而已。是役也，创始于万历庚申年十月，落成干辛酉五月。二切捐地捐资，咸公为政。其设醮立碑，则赵东晓等皆感德张门，祝厘而延禧者也。不佞辱忝相好，义不容辞其请，而睹兹以德获报，又喜谈乐道之，故，聊记其岁月于左。
明万历重修别驾魏公生祠记
郡人礼部尚书冯琦撰。
颜神之山，盘纡而中裂，泉出文姜故趾者绕其下，海上称形胜地云。镇去山可三里许，厥土坟而切宜陶，陶者以十数。青以西，淄、莱、新、益之间，斯三都会也。而于山近故亡命，时有陶故鼓铸，四方贸易辐辏，而不可以法。匪其不可法亡，恩以用其法故也。恩以用其法，盖昔者郡别驾河北魏公以之。魏公之莅兹镇也，五十年于此矣。拂剪草棋，创建纲纪，阁泽惠政，未易缕指。而及其得代之日，镇民拥道遮留者，塞乎辕辙之间，车为之枳。已而藉公弗获，则肖其貌祠之，岁时伏腊必祀，祀必处，俨然如对公，行而经其宇下者，低回不能去也。农者日：是尝劝课我，缓我租。摘。贾者曰：向者无扰于吾市，其尝有犯于公者日：是真我公也。犹有恻恻矜怜之色焉。至是而畴昔之壮者老，老者寝以物故，祠亦日圯。乃相与聚而谋新之，以请于守道盛公。盛公日：吾志也，吾将夫其治以风于东国。于是捐糈鸠工，顺民欲而经始焉。逾月落成。堂故两楹，拓而四之，故无盛左右翼之。公，是时盖卫武抑戒之年矣，仍如其疆仕时。庙之制从新貌，从旧，志思也。祠仍放范文正公祠之侧，明相埒也。而揆公与文正，吾必以公为难，何也？当孤镇于专城，当草创于坐理，当唇于守。零壤悬矣，而民之祠之也同公何啻难乎！上下千古，所与八欲看，惟有晋太保王休征氏二人。当是时，民歌之曰：海沂之康，赖有王祥。海国不空，别驾之功。夫以海圻重地，安危系三别驾，而所指以为别驾功在国不空耳。公视镇事三年，垂橐以归，积羡金四百，置公署充经费，折此志也，宁复有剥民膏自空其机杼，以困此大小东者耶？自太保而后，至始兴，世始大启。吾以为公之淳德清节似太保，而公之蒙猎中丞公似始兴也。公凡三子，皆以制科为闻人。长公子复七人，并以文学显，以比于江左诸王，芝兰玉树，若合符矣。嗟乎！天之报善人也以子孙；民之报廉吏而陇之也。如其子孙，世乃有谓廉吏可为而不可为者，则何也？公名某，字某，中丞公名某字某，同与百姓建是祠者，某公、某公也，法得并书。
达观池记
通判郝大猷识。
夫凡地之可以适观者，非以观观，观以心也。有当于心，即庭草池莲，总是真境。不然，虽穷天下之大观，只恁地玩物丧志巳尔，何观之云？往不佞司刑济上时，尝道经青州之颜神镇。入其地，山光挹我，泉声应我，凭轼顾盻，叠嶂回澜，又能不暇应接。我仰而观，可以折谢司马之展，俯而观，可以文苏学士之艇。极之明。观可以啸，可以咏，可以激流而枕石，可以藏拙而养愚。万历二十五年之除日，不信以考功员，以谪系兹土，入境观风，河山如昨，自幸可修禊事，可续胜游。迨明日为政，乃知镇无乐民也，肩者有偻，负者磬折，菜色者，槁项而黄馘，众暴寡者，弱肉而强食，向隅者，戴盆者，鼠牙雀角，椎埋狙黠者千亿状，而不可究诘。其呻吟愤懑之声，令忍人且酸鼻，何当于心而适干观也。不佞实怀先天下忧矣。再月调停，庶几粗理。吏散庭虚，卜于公署后凿池三方，横五六尺，纵裁之，深又裁之，甃之以石，因流以泉，养小鱼十数尾，覆以苹藻萍茨之属，朝于斯，暮于斯，不越跬步间，而山水之情状，尽收于民安物阜之天矣。敢云后乐，聊用以濯戏塲之余，从发宝林之生意也者，盖不觉有当于心，对觅忘境如此也。此之谓达人之观，非穷耳目之观也巳。爰建板桥，用登彼岸。
明柱国太子太师明衡张公永思碑记
岁丁五，我大司马张公宾天，闭镇崩沸惊悼，如失慈乳。巳聚而谋于衢日：吾侪生而食公之德，不克报。今闻公殁而思其泽，又二无所川情不乎哉！于是赠旌缘奠，延丝流羽十，建醮三，书夜犹色邑不自巳，敬勒石以识弗忘。公少年负异才，发覆额，辄冠军邑庠。庚子掇经元，后学为之兴起。丁未成进士，名重一时，而相视恂恂如也。天性孝友，其服训承志，皆先意无违，人无问言。及服官承恩荣者四世，至曾大父皆如其官，显扬可谓至矣。遇昆季，茹苦分甘，期肥瘠均。兄若弟，亦笃行相成，课子以正，而不涉诟厉，虽䜩笑，悉以文章德业相敦勉，故振振既多且贤。位隆蟒玉，天子称卿而不名，贵极矣。见乡人，悉折节礼之。其有偶相负者，若山海，善藏纳，至推赤置腹，不难捐已利人，以为常。值催征，每先输翳众。里中有疾苦，即代为陈请。如免繁差，省解运，皆二力倡说。乡曲相搆，则喜为和解，恃以安全者。若而家。自筮仕以至宦成，未尝闻移一私函，有厄人片语，持二私论，有妨人售字也。尤恤茕好施，有求靡不应。亲识借贷，贫不能偿者，累累置不问。乙卯岁饥，公司计淮、徐间，里人南徙如流类，赈恤不厌，赖以全活者独多。推尚简约，不务广田园，所市地宅，每倍其直，故执劵求售者如市。积俸甚廉，常以应接不暇为苦。如世态权子母，恣兼并者，纤毫无之，所在称为张仲不咏也。夫官于乡，使人见德易，使人无憾难。几行见于公者，种种若寻常，以人情较之，则种称皆仅见。秉彝之好，遐迩二口，公之生气常新矣。公直不朽干世哉！至干在朝，诸重在外，外安所在，士民当公未至，率祭赛以徯公，及去，则攀卧以祝公，尤非寻诸槩见者。即不幸为抚镇分过，二十年来，中外扬历，伟烈精忠，炳炯难掩，自有史官载焉。吾侪何知，知公之不可忘云尔。
翟大司马令任丘答三春元书
承论阎九视本以铜臭，滥厕衣冠，罪状种种，然既经就事结案，巳无复追既往，逆将来矣。今间九纪又告九愧用姓乱宗，如果确有凭证，即正其罪，分其产谁。曰：不可。惟是本生父母何人生死，有何下落，出杨入阎，有何的据，由高阳归任，正何人抱抚，合族人何以无异议，数十年何以不兴词？此等情节，讯之告者不知，讯之证者亦不知也。夫使假而过信其真，于九槐为徼幸，而于九经无纤毫损害也，特倘来之物不得到手耳。万三真而误疑为假，遂至破人之家，拆人之产，死者葬祭，悲号于无人，生者子女，泣泠于各地。清夜自思，所为食不下咽，寝不安枕者，此也。记不佞筮仕初，家君嘱之曰：勿轻断退婚以破人亲，勿轻断出姓以绝人后，勿辅问不应以耗人财。言犹在耳，而遽背之，异日载何回孔，以见家君乎？来谕曰：绝产入官公费，其亦稔知地方寒苦，而思所以附益之耶？第闻无故而得大财，非大福则大祸，天地鉴之，鬼神凭之。我亦欲富，人，谁不念其家？此非薄命人所可承当，而亦恐不肖子孙不能久据也。有则期不敢奉命矣。遇昧无知，谬谓事理如此，如有私心而故为九槐左祖当如日当如。曰：谨此附复。
康熙五年镇人孙廷钟开渠小引
陇水，不三溪也。南出峨岭之麓者曰龙泉，双源并濬。比抵镇城，而文引之，分渊洒渠，清映户牖，以湘以漑，内外咸周，而西城独阙焉未逮。岂以畚钟为劳，抑昧渠流之益耶？昔郑国穿渠以利韩，白公仿之以利赵，白渠之名，迄人无改，且歌以味之，不伹长我稷黍而已也。而又曰：元食京师数百万口，渠之为利溥矣哉！以今视昔，大小虽殊，同归有济，尚协力而𫘞之则润。泽之益，我不敢计几口也。然不大贤于丁氏之得二人哉。
诗集
谒孝妇颜文姜庙阜昌四年癸丑。
田兴祖高唐人。
本固枝还茂，源澄派必清。兖公延庆祚，烈女绍休声。远汲虎狼径，幽通天地情。二朝闺闼内，万斛醴泉生。始也隋珠迸，俄然轩鉴明。里闾皆厌饫，草木亦滋荣。饴蜜惭无味，须眉可数茎。听恰醒俗耳，掬敢濯尘缨。饮盗切回颜，酌贪诚倒行。康民瘳疾疹，济旱富粢盛。祀典摽丰惠，真封锡令名。剌山功未普，拜井利何轻。孝行世难匹，风流谁与同。至今岩窦上，祠观郁峥嵘。
咏孝妇泉
宋进士王余
一窦新泉渐渐深，碧河二带绕芳林。好将此穴无穷水，洗尽人间不孝心。
谒顺德祠至正二十六年丙午。
奉议大夫、般阳路总管兼管本路诸军奥鲁管内劝农知防御事。
孝感通天地，休风贯古今。外扬灵炳炳，内蕴德愔愔。顺同阴柔道，冥符翁媪心。荒年能作稔，旱月解为霖。懿德丰碑载，神功奕世钦。山围堂庑丽，泉涌殿基深。祠祭方千里，香缗日几金。作诗歌八美，肸蚃冀神欹。
脉孝泉
青州左参军陈璧西吴，金溪人。
二掬清泉饮，冷然动远飔。孝成天地感，名重古今知。秘寂唐时月，苔封宋代碑。临流言不尽，犹有后人诗。
孝泉
山东左布政杨维聪固安人，嘉靖状元。
一河流芳渊，千年永孝思。源泉应有本，天地更无私。仙驾清鸾迥，遗宫碧藓滋。时闻精爽发，肃肃动灵飔。
谓顺德祠
沦川知县周维翰。阜城人。
大唐遗搆倚层山，颜母俨妆照冽泉。缉笼而今非旧事，清流犹具护灵坛。镜开晓月三千界，瑟奏秋风五月弦。子夜乘潮牛斗墟，始知沿海上泥丸。
前题
王樵赘世翁
山村勤远汲，俱馈苦迟回。孝感天心动，泉翻地脉来。遗墟空草树，久皂起风雷。寂莫千秋事，残碑锁绿答。
前题
王公彦梓桐山叟。
白云祠枕乱山青，一笼寒泉万古声。山若未平集不竭，夫人长得孝为名。
咏孝泉
赵敬简则举人仕云财日内通判。
闺门昭顺德，纯孝格天心。地轴翻龙窟，源泉涌石根。斋病起尘疴，祈雨霈用霖。予疾梦饮泉，五内饫香醇。心爽体随从，形和气亦䜣。仍诲痊吾母，公药活里人。锡类永无极，神功万代新。勒石依庙貌，霓气煦殷殷。
喜雨谒谢顺德泉祠
本镇通判刘分桂瀛海人。
朱明霖澍徧山阿，曲径羊肠滑更多。香火当年停车马，云烟此日涨藤萝。穿厓古木随风号，出笼寒流带雨过。伫羡两岐簇瑞麦，续图昭报沸笙歌。
孝泉十七韵
周砺斋即里人，翰林。
重阴融玉液，突地辟泉门。水自云根涌，流从石窦啧。雪霜寒肺腑，雷雨急晨兵。苍使司疏源，元冥散郁屯。感通传孝妇，沿溯识皇坤。一黠心精注，千年地胝奔。赤城开混沌，元窍发昆仑。忠孝英灵远，蛟龙窟穴尊。有神能应祝，无地不倾益。巨浪随沧海，洪涛起大鲲。潺湲鸣涧谷，纡曲抱山村。太液余波是，银潢此泒存。偶游逢溽暑，明镜展朝暾。鬼神拟阿护，风云自吐吞。清堪濯紫系，醴欲泛金𨱔。心目递潇洒，渊源费讨论。乘槎如可得，吾欲叩天阍。
谓顺德夫人祠二首。
叶先登
入庙瞻遗范，煌煌肃母仪。馨香垂奕代，菽水奉当时。祇尽天经理，安知池顺滋。往来泉下者，愿自鉴须眉。昔闻冤孝妇，东海降奇荒。今见旌纯德，灵泉出灶傍。殃祥虽异感，纯孝总同行。复圣钟闺淑，千秋有耿光。
喜雨亭记事并序。
叶先登
余以顺治庚子冬谪倅笼木初至，署无置笔砚处。西偏有隙地𤱔许，明万历戊戊，邯郸郝公大猷以考功员外郎左迁于此，曾筑室凿集池，引泉养鱼，为退食之所。室久毁，额无可考。池名达观，有文刻石记之。越六十年，池淤石理粪壤中。顺治巳亥，淑阳刘公之鹏复葺书室，访池故址，落之，碑石出焉，乃拂拭而复监于池昨。然池南余地半𤱔，仍废为马坊，与池未称。余乃更作小亭六柱，覆以草，北临池，正对书室，中隔二垣，半腰叠瓦为疏窗，使亭室相望，若隐若现，若离若合，旁植花竹，左右映带，而池之胜全矣。亭成于辛丑三月正浣，时久旱，步祷雨随至，乃觞诸荐绅于亭而落之，且巧嘉名。侍御受介赵先生扬禅五起口：昔苏髯公守扶风，作序雨应，喜而纪之，因以为名。以方今日将母同，遂大书而额于亭之两柱阎余安敢望苏公万分一，然其事适有合，又重违先生意也，聊作近体纪之，而自题于北之两柱曰：亭锡嘉名，喜雨不妨同愠乐，池仍旧制，达观聊且共沉浮。以志一时之感，且俟后之君子云。
马肆新成三草亭，西山荐爽入谏𣠄。前闻混混源头活，旁植森森卉木青。六十在来风复睹，百千人愿两初零。落成不用标新额，乞得先贤旧美名。
人日雪霁范泉迎春即事呈诸绅友
叶先登
七叶蓂开报早春，六花初敛净无尘。衣冠会向珠泉盛，士女翻歌玉树新。满引霞觞酬令节，倒挥日驭挽曚轮。逢塲其对藏钩戏，敢拟先忧后乐人。
和韵
张联翼
条风初拂际灵辰，更喜千岩积素新。王镜半垂青陆月，彩花竞闻绣城春。拖钩戏杂流泉出，铙鼓声从水殿陈。当览莫愁无乐地，引觞聊复醉花茵。
又
赵进美
雪晴山郭澹含春，千骑东方踏玉尘。竹引青旅桥外转，花乖金胜座中新。笛声梅蔬凝飞盖，涧道冰壶拥画轮。为味大田知得岁，竞传此日最宜人。
又
孙鼎昌
山城雪敛万家春，六宇晴开不染尘。花向灵辰剪出，早歌从仙使度来新。霞觞漱沣盈珠履，画鼓翩翻簇皂输。浩荡恩光通帝德，肯将忧乐逊前人。
又
王之玮
灵辰霁曰恰力春，宝马朱藩碎玉尘。涧岫余寒冰欲染，溪桥初煦柳念新。田田社鼓迎歌扇，辄轧春车过画输。池上开筵冠盖满，熙游乐事喜同人。
又
张联星
大造元回万化春，清泉匝地不生尘。山城共荐辛盘巧，比户人遗彩胜新。瑞雪千峰摇碧海，品晖百道映朱轮。农祥自足占晨正，赖有阴阳调燮人。
又
孙廷钟
七日逢春三望春，马蹄踏处雪为尘。风为黍谷先生煖，烟惹杨丝欲放新。池昨鱼龙竞经𬸧，席前箫鼓引香轮。使君郢调高难和，谁味康衢效古人。
又
孙廷锡
东风应律止华新，五马云旗布早春。二气阳和晴入柳，六花澄霁不生尘。祠中礼乐鸣清瑟，桥上流苏响画轮。人日从游陪杖履，兴歌大有庆同人。
留别四首
叶先登
云山簇拥乳泉飞，乞得闻官卧翠微。门可张罗雀角少，灶犹黔突蕨芽肥。宾朋满座霏珠玉，妇子盈畦足衽祚。三载嬉游同太古，三朝安忍遽相违。
遥忆初来夹道迎。扶鸠骑竹尽欢声。敢云渤海绳丝解，但喜江东米价平。地瘠民依炉作计，家贫士挟砚为耕。淳风别后应无改，万里何因话旧情。
曾记龙泉祷雨时，飞甘顷刻慰其咨。名亭志喜标新额，引水旌心濬旧池。骊署子来成不曰，𬱙林有偏力讹伪。神民厚助真难俞，魂梦犹应复到兹。
东方二日海生尘，风鹤涒洧势震邻。开巷夜惊闻铁甲，郭门昼静息金𬭚。惩前人既伤焦额，毖后我惟预徙新。更有而此无限属，急培地脉笃亲亲。

        </div>
      </div>
    </div>
  </div>
</div>
<!--update:2025-08-30 10:01:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>