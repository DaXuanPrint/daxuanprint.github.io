<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="绛州志序,序,绛州志目录,绛州志一卷,绛州志卷二,绛州志卷三,绛州志卷四,康熙绛州志全文在线阅读,康熙绛州志全文在线下载,大玄古籍书库">
<meta name="description" content="四卷，。清刘显第修,陶用曙纂。显第,字泽远。辽东东宁卫(今辽宁辽阳)人。贡生。康熙二年(1663)任。宏才多干,百废俱兴,严禁火耗,减轻百姓负担,优礼士绅,政绩甚多。用曙,生员。正文七门六十二目十一附目。图四幅。起修于康熙八年,成于九年并刻印。记事止于同年。星野门论星象不必与地域区分强行联系。坊乡目中有后述,记本地民无世业,人口凋敝,户不盈甲,甲不盈里,是绛州难以雄邑称也。水利目中记兰村西北山上有间歇泉,定时涌出。职官门先置官秩目,序历代设官变化。田赋目记知县刘氏代民捐马工和粮食银两,并有作者小记,论赋役">
<title>康熙绛州志_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙绛州志</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]132080</span> <br/>
          说明： <span class="inputVal" id="bkdec">四卷， 清刘显第修,陶用曙纂。显第,字泽远。辽东东宁卫(今辽宁辽阳)人。贡生。康熙二年(1663)任。宏才多干,百废俱兴,严禁火耗,减轻百姓负担,优礼士绅,政绩甚多。用曙,生员。正文七门六十二目十一附目。图四幅。起修于康熙八年,成于九年并刻印。记事止于同年。星野门论星象不必与地域区分强行联系。坊乡目中有后述,记本地民无世业,人口凋敝,户不盈甲,甲不盈里,是绛州难以雄邑称也。水利目中记兰村西北山上有间歇泉,定时涌出。职官门先置官秩目,序历代设官变化。田赋目记知县刘氏代民捐马工和粮食银两,并有作者小记,论赋役宜轻不宜重,宜公平不宜有诡。人物门乡贤目特详,记韩云、韩霖兄弟。由于乾隆《绛州志》中删去韩霖事,所以此志所载尤足珍重。霖之著述目录详见光绪和民国年所修之志。艺文门中记霖五言绝句八首,为各志所无。还有马中锡《一间轩赋》,为其《东田集》中所无,注文云系马氏为都御史时所作。有康熙九年刻本。北图、南京地理所、中科院图藏。</span> <br/>
          封面： <span class="inputVal" id="bkimg">Z_11354.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙绛州志
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]132080
[book_dec]四卷， 清刘显第修,陶用曙纂。显第,字泽远。辽东东宁卫(今辽宁辽阳)人。贡生。康熙二年(1663)任。宏才多干,百废俱兴,严禁火耗,减轻百姓负担,优礼士绅,政绩甚多。用曙,生员。正文七门六十二目十一附目。图四幅。起修于康熙八年,成于九年并刻印。记事止于同年。星野门论星象不必与地域区分强行联系。坊乡目中有后述,记本地民无世业,人口凋敝,户不盈甲,甲不盈里,是绛州难以雄邑称也。水利目中记兰村西北山上有间歇泉,定时涌出。职官门先置官秩目,序历代设官变化。田赋目记知县刘氏代民捐马工和粮食银两,并有作者小记,论赋役宜轻不宜重,宜公平不宜有诡。人物门乡贤目特详,记韩云、韩霖兄弟。由于乾隆《绛州志》中删去韩霖事,所以此志所载尤足珍重。霖之著述目录详见光绪和民国年所修之志。艺文门中记霖五言绝句八首,为各志所无。还有马中锡《一间轩赋》,为其《东田集》中所无,注文云系马氏为都御史时所作。有康熙九年刻本。北图、南京地理所、中科院图藏。
[book_img]Z_11354.jpg


[book_title]绛州志序
志亦史之一例耳。晋平阳相乃举而命史，史可云志，则州郡之有志，诚如国之有史，言事著而人文昭，何可一日笔记也。我国家化洽重煕，爰修文治，议制之余，聿命纂集旧章。予小臣躬承圣治，割有兹土，一方文献，责有故老之家。前巳酉所纂原本，始获一寓目焉。虽体裁整饬，灿然有章，然阙略讹舛，间亦有之。如纪晋君，则叙怀、惠而遗景、厉诸公；书晋君而遗晋臣羊舌子、赵文子。绛有故里讹在焉，而曾不一见。杨檦讹为魏人，共父讹为贡父，潘驸马摹勒法帖，而不一著姓名。若此者，皆阙典也。思欲修饬久矣。今岁乃始谋之侍御孙公，及诸乡绅，辟求文学之士，搜集故实，考订群书，名贤巨公，孝义节烈，皆据实而详书之。诗赋篇章，约收其最。旧志前贤之逸者补之，世代姓字之讹者正之，诸目之略者增之，历年之待叙者编次之。其他所不可考、不能知者，亦姑阙之，以俟博雅之君子考订焉。是役也，始于巳酉正月，明年庚戌三月，始克告竣，虽未足称为善本，然芟其杂冗，正其淆乱秽肆之目，吾知免矣。或曰：兹之所志，晋国之雄风，霸图之余烈耳。以之敷宣声教，助流德化，无乃非醇则乎？予曰：子独不闻唐风晋问之所陈乎？今茅茨遗野，耕凿旧瓖，不犹是古帝辇毂之地乎？铜。鞮诸人誉著名卿，不犹是尼山之所品藻乎？访勤俭之余思，吊夹辅之遗烈，亦曰地在则然耳。吾且与子上溯乎采椽土铏之度，温恭克让，师锡畴咨之道，仰观乎于变时雍之美，与夫昌言儆戒之训，无为不言垂衣裳之化，则即今之俭让深谋和戒而恬以愉者，不穆然见其余休乎？予小臣恭逄圣化，奉扬文治，辑存典献，以为润色太平之万一。举帝尧之所理，上之以翊当宁，举晋国之风以一诸天下，如是而巳矣。其或我朝创兴之注录有续，一统疆域之书告成，询及下邑，采采刍荛，将此斗大一区之纪载，未必非金匮石室之一资云。
康煕庚戌孟夏吉旦，奉直大夫、知绛州事三韩刘显第序。

[book_title]序
史志志事志人，累多实载，不失繁简，珂珍焉。正德辛巳夏，南屏李先生治缝四年，命珂作缝志。志成，曰：岂自信哉？盖将俟天下之裁取者，以上续史志。失观两戒，则慎分野，作天文志。疆理城隍、山川、田赋、古迹、陵墓，皆地理事，作地理志。民惟户口、徭役，物如土产、土贡，各任征庶者，作民物志。历世沿染，备观风化，作风俗志。始建经略以率民，如公府廨舍，作建置志。监往省后，而注政作官。司志。邦之先达知善贞守者，作人才志。州有王藩食下邑，作封藩志。复虑涣无统纪，取邦畿内外之说而厘之以州内州属。书凡七卷，总曰缝州志。志中采择未当，考阅未精，事理缺谬而文例讹舛者，补而正之，尚赖后之君子云。正德辛巳十一月之吉，河中王珂序。
序缝在昔为晋都，称莫强，子犯谓山河表里是也。古典具存，人材辈出，苟志有不备，虽盛莫传，将太史岁月察，四方曷采焉？昔州大守贵溪李公，慨文献无征，属上虞颜君为之，未果，继聘蒲坂王君撰次，而绛志用成。迄今五十年所，字画渺没，多不堪读。永宁田公以中州豪俊举名进士，选御史，擢宪佥，左转以至今职。未期年，政化大行，士民允怀。暇阅旧志，欲加修辑。会大计当入觐，乃访诸乡士夫中，得峄山赵君，以志托焉。君连举进士，令富平，乃不肯折腰而归，优游林下者几三十年。居恒吟啸自娱，著述正其所优。爰考职方，参舆图旧志，繁芜者删之，未备者增之，旁摭故典，时加裁酌，自巳卯冬至庚辰夏，始克成编。首之以地理，终之以文。艺，凡山川之险夷，物产之丰啬，民俗之好尚，贤才之显晦，政治之臧否，昭然如指诸掌。君之用心，于此为大，而大守公之所以嘉惠后人者，与前人之声颂并不朽矣。万历庚辰夏吉，赐进士第，中宪大夫、总督粮储、巡抚应天右佥都御史郡人孙光祜序。
余自丁未春来守是州，州故有志，阅数过，质以耳目睹记，及史传诸书，间有未合，且不无阙遗，乌在其足以张缝也。会当路谋修通志，檄搜旧编，兼附时事，盖备采览云。余乃集师儒，征耆硕，远稽近考，纲总目分，脱稿盈尺，计二十余万言，以俟修通志者取精焉可也。若遂执为一州成书，体裁谓何？余疲于案牍，不及删，姑置之耳。居二年，拮据稍就绪，暇与广文黄君共𬙆向所脱稿，如人物、艺文，删其全者十之三，存其略者十之七，文极简而事未尝不核也。夫晋自士𫇭城缝，历世都之，董狐称良史，无亦以实录有裨于风教乎？志非史也，而实录具在，不可谓非风教一助也。岂直足以张缝巳哉！峕万历巳酉春王正月，知缝州事大平方立诚撰。

[book_title]绛州志目录
卷一
一、地理：建置、星野、形胜、疆域、城池、坊乡、堡墩、山川、水利、冰窑、桥梁、古迹、风俗、节序。一、廨宇：官治、学校、祭器、公署、堂阁、坛𭏸、祠庙、寺观、陵墓、铺舍。一、食货、户口、田赋、课程、物产。一、帝系、王侯。
卷二、一、职官、官秩、官师、名宦。一、人物、乡贤、科贡、例贡、特贡附武弁、武科、掾官、荐辟、封荫。
卷三、孝义、流寓、隐逸、贞烈、祥异。仙释附一、艺文、风、谣、赋、诗杂体附序。
卷四、记碑附、疏、议、说、引、志、传、墓志铭、墓表、法书、藏书篇目、广汇附异，附余，附续。
凡例。
一、旧志修于万历巳酉，迩者坏裂原本，越次搀入，难为究诘，今从巳酉原本为断，悉删正之。
一、赵文子、羊舌子故里皆在今州境内，随武子诸贤墓在九原山，旧志不书其人，是遗之也，今悉增补之。
一、旧志杨檦后周人讹为魏，刘共父讹为贡父，今从周书、弇山稿考正攺之。
一、巳酉以后人物、乡贤、节孝所宜录者，皆为小传，如旧志式，以示先后秉笔者之为一辙。
一、志内所载，其有关于国计、民生、风俗、教化者，各缀小论于后，不复置别，以明今昔公同，无二志也。
一、前贤文集、歌诗，曷能尽载，今第取其有关于风教与民生之利害者，各载其一二篇，盖从志体云尔。
一、乡贤人物不能详记，如一行之善，一节之美，皆于附传或诗文中见之。
一、节序、祭器、书吕等，旧志所无，依府志与别州县志式增之。一、夫子庙记，旧志采摭甚多，率不足为有无，今则于后之作者无录。至于异教诸碑，无关名教者，悉删之，示崇正也。
一、自世变以来，妇女节烈，不能尽为传，亦不能尽为搜采而悉知之也。今止记其姓氏与其死之之烈，其不能知其姓名，或笔其所传闻以及之。
一、洛阳名园有记，皆书于稗家小说，近于逸豫，非正史之体，不敢侈为佳话，或见于诗文者存之。
一、地产物华，旧志大略土壤效灵，品物蒨郁，或昔无而今有，或彼楛而此良，或遐方得种，殊壤移植，各因土膏之宜，以成品汇之盛，皆依府志之式，详为书之。
一、人文之品位无穷，志书之格目有限，不能不徘徊于去取之间。但杨美褒芳，宁宽勿刻，门类之余，优为广汇附续，附异附余，以示广收不尽之意。
一、金进士旧志仅张涛一人，见府志者六人，皆从金史考其世次增补之。又增武科历朝修志姓名。正德辛巳。知州李文洁，贵溪。万历巳酉举人。王珂、蒲州人。知州方立诚、太平人。万历庚辰。知州田子坚、永宁人。学正黄一中、黄冈人。乡官赵桐乡官张与行举人。因于夏陶登、陶登生员张与化、王之翰、陈九功、薛国民、王朝麟、生员陈九功。韩□。
城图
绛州躬承本朝文治，公同士绅奉文修志，其前坏乱定本，私窃搀入者，巳行惩治删削巳后，板藏内库，时或印造，事完交藏，如有仍蹈前辙，本人与预事者，各究拟以背畔典章之罪。事苟可书，日后自有公修志氏名。绛州知州三韩刘显第统辑，同知古燕张屺署，学正晋蔚李调元董饰，吏目豫章雷仕俊督梓，乡官孙钖龄鉴定，王复初、阎调鼎、孙有恒仝参订，举人常贞吉、马中捷、贡士郝璜珍仝较阅，生员陶用曙纂续。

[book_title]绛州志一卷
地理
建置
唐、虞。畿内地，在禹贡冀州之域。周成王灭唐迁杜，封弟叔虞侯于唐，在河汾之东地。方百里子。燮父嗣封，因晋水攺国曰晋。一再传成侯服人徙曲。沃，五世穆侯费生徙绛。再传至昭侯，徙翼，至曲沃武公并晋，又都翼。献公九年，夏，士𫇭城绛，深其宫自献而下而惠，而怀、而文、而襄、而灵、而成。传至景公十五年，徙新田。以新田为绛，而以绛为故绛。逮三卿分晋，绛为魏地。秦灭六国，罢侯置守，绛属河东。汉初，魏豹并晋，韩信虏豹，定魏，攺绛为临汾县。三国属平阳、河东二郡，不可考。晋仍属平阳、河东二郡。惠帝后，没于刘渊、石勒、慕容隽符坚坚。败、慕容垂据之，分割不能详。元魏大武置。正平郡，兼治东雍州于西南柏壁。至孝文废东雍州，静帝复之。后周明帝攺绛州，徙闻喜县龙头城，复徙柏壁。建德中，徙稷山之玉壁，兼治正平郡。隋开皇初，郡废，自玉壁始徙今治。大业二年，废州，攺绛郡，治正平、龙门、太平、曲沃、翼城、稷山、绛、坦、曲八县。
唐初，唐高祖克霍邑，进攻临汾郡，绛郡通守陈叔达拒守。辛卯，进攻，克之，获叔达。开德初，置总管府，隶绛、潞、盖、沁、辽、泽、韩、晋、吕、浍、秦、蒲、芮、虞、慈十五州。二年，复州，贞观中。分天下为十三道，属河东道。垂拱间，为六雄之一。乾元初，复绛州，领七县，仍大业之旧。增闻喜，而无稷山、龙门。光启中，李罕之攻州，王友遇降之。龙纪元年，李存孝攻州，取之。后唐以河中府稷山来属。北汉高祖至北汉高祖至州，剌史李从朗降之。宋为绛郡，领七县，有稷山，而无闻喜，仍乾元之旧。宣和八年丁未，金兵破州城，犹巷战三日，既拔，乃播迁居民，而以郊居者实之。金以州雄富，置节度使。崇庆二年，攺晋安府，行元帅府事，又置宣抚司。元复州，仍置节度使，行元帅府事，河、解二州诸邑属之。后罢节度使，以州隶平阳路总管府，仍领七县。明兴洪武元年十二月庚辰，副将军冯宗异率兵攻州，克之，擒故元右丞田保、徐伯昌，获将士五百人，以州属平阳府，而领三县，稷山、绛、垣曲。
皇清顺治元年十月，大兵至，绛人归附，属领如旧。自文公定伯于绛，纳赋纳币，一大都会也。降是群雄角立，数舍之间，各分疆圉，故移徙南北不常，统属多寡或异，无非审时度势，慎固封守耳。自明迄今，属平阳辖三县，可谓雄且剧矣。乃相沿以来，仅一土城，假令有警，何所恃以无恐哉？
星野
帝王世纪云：自毕十二度至东井十五度，实沈之次，乃晋、魏分野。晋语曰：实沈之墟，晋人是居。左传曰：实沈为祟，晋平受其殃。子产称：高辛氏有子，季曰实沈，封于大夏，主祀参。按汉书：周武王子叔虞，在母未生，武王梦帝谓曰：余名而子曰虞，将与之唐，属之参。及生，名之曰虞，封于唐，故参为唐星。汉志曰：魏地觜、参之分野。唐志曰：冀州之域，为实沈大梁之分。通志：觜参实沈之次，于辰在申，于州为益。晋、魏之分，井宿附入。按晋、魏、冀之域，不曰冀而曰益。益之之言阨也，言其所在之地险阨也。一云：疆壤益大，曰毕、曰参、曰井，曰实沈之墟，概言晋野耳。计绛之在全晋也，不犹垒孔之在大泽乎？据宿舍细推，盖巳入于东井之分，为实沈之最西一隅也。俟谭星者订之。计中国之在大舆，不啻方罫之一区；计大舆之处天中，不过郊墟之一块，而欲太清之全体，应乎区中之片壤，相去邈矣。然自周以来，谈星者数十家，皆主此说，何敢遽驳而废之？说者曰：中国得天气之中，斗杓指而寒暑应，日晷移而春夏停。由是推之，是万国得其偏，而中国得其中也。天地之有中国，犹人之有心，心之所动，而全体皆应。星野之占验，惟中国为然，万国之骸发肢节不与焉。或又曰：天星无明晦，随所见之地气清浊，因而有明晦为祲祥之占焉。盖一隅之地，天有全覆，自地以上，气之所浮皆天也，则气之为清为浊，而致为祲祥皆地，气之所为，即莫非天之所为也，则一隅之地，即以天所覆之全体应之，何不可者？今谈星之家，援古考征，皆曰参、觜、实沈为晋分野。吾不知中国之在大舆与晋之在中国，其分数几何，与天星之度舍相去几何？然其成说则固如此矣。且其为说曰：参之七星明，则天下兵精；觜星明大，则天下安，五谷熟。是以五行征应之流说耳。夫剑不可以刻舟而求，瑟不可以胶柱而鼓，在小物犹然，况以天地之大，气化之推移无常，而欲立说以揆度之，能必其臆测之多中耶？儒者好言，援古征信，然天文之学，虽历代圣贤不能尽其说，故朓朒晦蚀之迹，至宋沈括而始明，至泰西陪臣，其说益精，则古亦有不必泥者。如左氏实沈为祟之说，几于诬矣，讵可为成说之不可易哉？夫道理动而愈出，学问变而日新，有所不可知者，存而勿论，庶以见极致之无所滞焉耳。按天市垣有列国星二十二，内有赵、魏、韩、牛、女，下又有十二国星，内有晋五车五星，其次舍在毕。星书以为主七国。又有五星之分野。晋侯辰星，而占参、觜、北斗之分野。春秋纬曰：耀钧、雍魁冀十千之分野。淮南子日戍魏、巳、韩如此类，不可胜计。
形胜
北枕九原，南襟峨岭，姑射雄峙于西北，汾、浍环绕于东南。在前晋为都会之处，在李唐为六雄之一，乃河东奥区，山右名都。昔人谓西山凤舞天边去，北水龙飞掌上来，讵不信夫！八景：金台夜月，玉壁秋风，佛窟晨钟，龙兴古柏，乱锦飞鸿，紫金积雪，姑射晴岚，三林春晓。以上题咏，俱见艺文。十景马首灵湫，侯庄仙掌，哺饥坂道，鼓堆、神泓，园池台榭，碧落碑文，龙兴金台，佛窟、三林同前。
疆域
东至曲沃界十里，南至闻喜界三十里，西至稷山界三十里，北至太平界二十里。广四十二里，袤五十二里。东南到绛县九十里，到垣曲县一百八十里。东北去平阳府一百五十里，去省七百里，去京师一千八百里。
城池
城周围九里，隋开皇三年，自玉壁徙，洪武元年，指挥郑遇春重新。西北依山，势若卧牛，首，耸然高十余丈，可谓天险。余高三丈五尺，顶阔八尺。门二：北曰武靖，南曰朝宗。正统中，知州王汝绩，正德中，知州韩辙俱增葺。旧无城楼，其睥睨土质灰饰，岁屡补葺。嘉靖二十一年，知州彭灿易之以甎，其内女墙犹故。三十七年，知州贵儒于两门各建楼五间，规模壮丽，女墙以甎为之。隆庆元年，知州宋应昌鉴石州之破睥睨加高，池濬一丈五尺，阔倍之。汾水自北而南，曲折而西，少曲而北直冲南城。南门外旧有东西馆肆罗列，转西大街一道，渐为汾啮，将迫城垣。宋公创砌石堤，自禹庙起，至城西角止，计三百余丈。万历二十四年，士民于城东隅建文昌阁，知州王大栋助金五十两。三十四年，南门以东石堤坏，知州张继东补修。崇祯年间，秦寇东渡，蹂蹸境内，士大夫谋为牗户之计，募资修城。韩乡宦云兄弟锐意守圉，于时宗侯富室，鲜有应者，而怨𮙋之声，且盈道矣。历十年许，迄无成功。至知州孙顺，仅筑砲台数座。至顺治六年之变，敌近城下，赖台上火砲雷轰，固守无失。同知徐祚焕，因火砲有功，于北门外重建月城，砖砌数十丈，中设砲眼，以便攻击。九年，汾水暴涨，冲坏南门前楼，倾圯无存，啮摧石堤数十丈，知州单惺补修。康熙初，石堤复坏三十五丈，知州刘显第补修，从新起建。南门楼视昔倍为壮丽。三楼乱后残缺，俱缮葺而更新之。其余马道、角楼、垛口、女墙、更舍、砲台，俱缮葺完固。城垣一州大防，谓之禁城者，重大防也。诸人不得轻陟。其陟路依城门傍，南一北一，限以门，加以锁夜。以下班民壮，编佥火夫，互守窝舗，昼则封闭，罔敢有擅启者。隆庆三年，惊报仓卒，间开角路四，以便兵夫纵横。迩来门设不关，人行不禁，且禁内之囚，境外之盗，每每有失，则西北角路实示以疏也。民壮参戍，废弛巳久，即有火夫，不免玩愒。然则塞旁蹊，谨启闭，复参戍，今日所当讲也。
坊乡
绛旧称雄郡，总计城野五十二里，在城五坊。桂林安阜省元正平、孝义南关厢，属庄四，南关、新关、西曲、南庄、北南庄、北关厢属庄五。北关、南窑庄、站庄、周庄、北窑庄。乡凡五。一曰九皋乡，九里二十五庄。思贤里。西关磨头。庄儿头塞里王庄、祁郭、娄庄里娄庄、张庄、侯庄、信善里店头西村。木赞里木赞。龙香里龙香。北梁南梁。义泉里义泉。北平原，南平原。尚书里南社吉庄、北社双林里双陀村韩家庄、石村里石村。水西。一曰宁国乡，九里二十二庄。孝陵里孝陵白村。卢家庄、席村里席村。蒲城李村。三泉南里三泉南三泉。北里冯家庄泽掌里泽掌蔡村。吴令里、范家庄。小聂涧西大聂里、何家庄、少庄光村、苏村里苏村、鼓堆。熟汾里。北熟汾南张程官庄。王钦。一曰清源乡，九里二十七庄。燕村里。北行庄、南行庄。西蔡村。南杜坞。北张里、北张西庄北杜坞。北董里、北董官庄里官庄。南董泉掌李家庄。光马辛堡里辛堡、薛郭下堡。武平。韩梁里西韩梁、东韩梁。周村里刘村。古交里。中古交丁村。北古交。永丰庄。南苏里李村、王村。下船头。一曰安静乡，九里二十六庄。北苏里、闫家庄，南古交。龙泉里龙泉。北王马、南王马三林。北里三林北叚家庄。三林中里三林中三林南里南社桥西中社。樊村里樊村、马村。万安里万安。石马村、赵村、石家庄、榆村。刘谷里刘谷。南池禅曲北池。苏阳里苏阳、梁家庄、裴社、东张。一曰均增乡，九里三十七庄。辛安里辛安北侯庄儿里闫壁寨里阳王里阳王杜庄。兰村里兰村。西王庄支社康村、东王庄、史家庄。尉村里尉村、曲村、柏壁东尉村。文侯里。刘家庄、宋温庄、郭家庄、谭家庄、符村里符村宋村、马村。横桥里东横桥、三家店、西横桥。柳泉里柳泉、西柳泉。张家院中村南庄张店、杨家院中村。北庄翟家庄台上。里台上狄庄、原村、孙家院共一百四十八庄。自明季兵火大祲，逃亡莩殣相继，户口凋残，里甲脱漏者多矣。
皇清奠宇，良牧接轨，率议攒并里甲，不果至。知州薛世望，俯狥舆情，奉上宪文，并为二十五里，凡五乡。一曰七坊乡五里，南元桂安、北平贤娄、信义。一曰岁丰乡五里龙赞、陵泉、大苏、汾泽、官燕。一曰常盈乡五里北张韩堡、周苏、苏、南苏泉。一曰大有乡五里三林林、南樊村、万安、刘苏。一曰广阜乡五里辛阳兰村、尉侯、符桥、柳台。庄数如旧，而民数则凋落矣。康熙四年，知州刘显第相视各村荒田旷野，建庄九处：一曰仁美庄，在木赞正北。一曰乐义庄，在龙香正北。一曰西刘庄，在薛郭东北。一曰东刘庄，在席村西南。一曰南长庆庄，在店头正北迤北。一曰北长庆庄，一曰瑞临庄，在南平原正东。一曰富有庄，在义泉正北。一曰永庆庄，在刘谷南。各缭筑墙垣，建造房舍，招抚流移及居民贫而失业者，各给牛种，垦耕荒田三百九十二顷八十二亩。
民数之登耗，视乎世运之治乱，天气之祲祥，地脉之腴硗，而实由于牧民者之仁暴。流膏布恺，周恤穷乡，民斯归之矣。观乎昔以差繁赋重而散，今以蠲除公费而聚，民情大可见矣。加惠遗黎，使常聚而不散，是在后之司牧者加之意尔。里甲既并，诚为善举。但当曰：南北争讼，仓卒报成，未免冇失。其一里数庄，名虽存而民数则减。或一庄分为二里，或里甲攒集数庄，远隔三二十里，使收役敝敝奔走，日不暇给，不得从事南亩。雨旸愆期，岁事荒废，是可悯也。谭河东郡邑者，每云蒲、绛，绛与蒲并称殷富，窃不谓然。今按州民居坊者，绝无山庄世业，但赍数金或数十金，服贾秦、楚、齐、吴间，作生活计，家无三月之储。贫者贸易本廛，日求一丝一粒，几不能自存。北乡地瘠，虽有鼓水，不能徧漑。南乡稍腴，旱魃相仍。他如熟汾、古交、石村等处，户不盈甲，甲不盈里，里虽五十有二，其实不足也。岂直出蒲下哉？不及曲沃、太平远矣。
堡墩
平原堡在城北十里，苏村堡在城北三十里，
身掌堡在城西北三十里，
周村堡在城西三十里，
樊村堡在城西南二十里，
曲村堡在城南二十里，兰村堡在城南三十里，
杨庄堡在城东南二十里。
平原墩在城北十里，
义泉墩在城北二十里，三林墩在城西十里，
古交墩在城西二十里，
周村墩在城西三十里，狄庄墩在城东十里。
山川
姑射山在州西北四十里，即南华经所谓有神人居者。又云：尧治天下之民，平四海之政，往见四子，藐姑射之山，窅然丧其天下焉。即此。马首山，谚名马头山，在州西北四十里，与姑射隔一峪。史记：赵盾田于首山，即此。上有龙祠，祷雨辄应。九原山，在州北二十里。按檀弓：赵文子与叔誉观于九原，文子曰：死者如可作也，吾谁与归？叔口：其阳处父乎？文子曰：行并植于晋国，不没其身，其知不足称也。其舅犯乎？文子曰：见利不顾其君，其仁不足称也。我则随武子乎，利其君不忘其身，谋其身不遗其友。晋人谓文子知人。鼓山即鼓堆，在城西北二十五里，周围四里，高五丈，穹窿而圆，状如覆釜，入马践履有声，故以鼓名。下有泉池。唐高祖克霍邑，进攻临汾郡，犒军宿山上。温大雅大唐创业起居注曰：庚寅，宿于绛郡西北之鼓山。帝为讨捕大使，时旧停营所，故逗而宿焉。去绛二十。余里，绛城不下。是日晓，鼓山西北有大浮云，色或紫或赤，似华盖楼阙之形。湏臾，有暴风吹来，向营，而临帝所居帐上。帝指绛城而谓傍侍曰：风云如此，彼何不达之甚。辛卯，帝观兵于绛，取之，朝食于正平县令之宅。峨嵋山，在州南二十里，迤逦夏闻喜、猗氏、临晋、荣河诸县，西抵黄河，东临曲沃。汾在城南门前，源出岢岚州，一出静乐县北管涔山，东南入并州，经灵石、赵城、洪洞、临汾、襄陵、太平漱州城，南，下稷山，至荣河入河。浍在城南五里，出翼城县浍高山，西南过绛县，与绛水合，西过虒祁宫，又西南至州横桥入汾
水利
鼓堆清浊二泉合流而下，渐成大沟，沟上地水不能及。隋正平令梁公轨谓水动物也，顺之则下，激之则上，乃因地宜以激水。迄今千余岁，虽小有变更，而大势则因之。即今水道。清泉下建木闸，激水，灌沟东之地。三泉庄二昼二夜，自村并卢李村三昼二夜，李村并卢家庄一昼二夜，孝陵五昼五夜，石村五画四夜，王庄二昼二夜，磨头二昼二夜，祁郭三昼四夜，北关四昼四夜。灵丘府一昼一夜，州衙一昼一夜，计二十九日一周。大沟渐阔渐深，俗呼天河。于席村北建石闸，激水，东南灌白村地三顷，西南灌席村、李村、蒲城地九顷。水西庄北建石闸，激水，经庄东稍南，铁铸分水口一口，灌南北。王马庄三昼三夜，龙泉庄三昼三夜，苏村六昼六夜，古交庄三昼三夜，周刘村六昼六夜，计二十一日一周。一口注天河。至三林北，又建石闸，激水，灌三林桥东。桥西地无番次。鼓堆西一渠，经蔡村，灌三泉地八顷，无番次。今王府水番，移灌民田。按沟东水出自清泉，混混从石中出，历代以来，即州有大工，不敢取石，惧石去气泄而泉涸也。万历三十四年，葺汾堤，取石于兹水西庄成梁亦复取之。及今不禁，相援为例，以有限之石，供无限之取，则源之涸也，可立而待也。有识者不无杞人之忧焉。又按王、马七庄水番时刻有期，未到不敢先，既过不敢复。重私约，甚于重官法。其在东渠则不然，稻地渐多，台池亦有，是皆耗水之尤者。其灌而又灌，更比比也。彼均则有余，此偏则不足。均之之法，不知如何则可。
泉掌镇关王庙前一大泉，一支灌镇南，一支灌镇西，各地三四顷。镇东有水沟，沟左一泉名大渠，灌辛堡下堡、韩梁左边地，二十五日一番。沟右一泉名小渠，灌辛堡下堡、韩梁右边地，二十四日一番。其他活泼泉、春口泉、王马库泉、蛇泉，各灌地不等。马首山峪中雨水，自稷山三界庄而下，分为二渠，一经北董、北张、燕村、行庄、南杜坞，一经南董、李家庄、梁庄、郭马、武平，各灌地不等。山水发苗，胜于上粪。兰村。西北山半出泉，水细无声，每日卯午酉水涌出有声，若潮汐然，俗呼溢水。经史家庄、曲村、柏壁，灌沟涧傍地不计数。泽掌西北二里有眠窝泉、鄢泉、永和泉，东北一里有龙头泉，合流灌本庄、鼓堆、蔡村地二三顷。此水性寒，不甚发苖。薛郭出泉，灌古交地一二顷。丁村泉
灌本村苇地不计数。
龙谷泉，在城东北一十八里龙香村。左传龙见于绛郊，即此。
水利系乎民生，万口嗷嗷，所为仰给，以救济一方之荒旱，轮番挨次，递为浇灌，宁有争端？然争端日相寻而不巳者，皆上流得以操下流之急，势豪桀黠，闲忙任其自便，于是有越次侵夺，而浇灌不时者，且因而渔利焉。至明季而甚，关寨沃亩，化为焦壤，几二十年所。自清朝御宇，宪纪严明，水利番次，渐底均平，清渠绿亩，茂树盈阡，硗瘠易而膏腴矣。向之势豪桀黠，尽皆覆其宗而灭绝之，彼既忍荒人之田而勒其生命，天即阴谴之而夺其祀。报应昭昭，甚可畏也。凡资水利，各宜恪守番次，勿相侵夺。前车之明鉴可戒，良吏之法紏难宽，幸不蹈往者之失，斯永亨水利之福矣。
冰窑
北窑庄西有冰窑沟，沟北土洞二，其色青，其质坚，腊月积冰其中，封固，留一孔，可容一人出入，以便取冰。其水经夏不化，今废。峨嵋、马首、九原诸山，濯濯若童，不惟无絜围之材，可为栋宇之具，即樵夫亦难以施其斧斤矣。汾水淤渴，不能济方舟，且与田不相涉，未有引而用之者。漑田自桔槔而外，惟取给于鼓堆泉耳。一遇旱魃作祟，而争漑者斗狠轻生，往往而是。嗟乎！司民社而览山川，将不廑户口田赋之忧乎？
桥梁
通津桥在南门外汾河上。旧以椿板，成万历三十一年，监生许河施易浮桥甚便。但船板虽有损坏，随时修补。康熙六年五月，知州刘显第捐造渡船四只。本年九月，因旧桥板木椿损坏，捐资置买木植，添增椿板船只，修搭浮桥一座。浍水桥在城南五里西横桥庄。旧征椿板于尉村等。四里。万历三十三年，横桥庄义民贺守贵施易浮桥。康熙四年，知州刘显第捐造新船一只，修补旧船，增添椿板。泽掌桥在城西北三十里泽掌镇。三林桥在城西七里三林庄。寨里桥在城北三里。弘治十八年，知州徐崇德建。王马桥有二，在城西八里，一在南王马，一在北王马。水西桥在城西北十二里。万历三十三年，暴冰冲塌，今重葺，高阔坚固。
孚惠桥在城西北二十里三泉庄。
周村桥在城西三十里周村。
隐身桥在北关阁下，俗传宋太祖微时，曾隐身于此。
通津桥在城东北二十里龙香里。正德九年建。天根见而成梁，不假乘舆之恩，而代舟楫之利，民无病涉，端由此也。绛之桥梁凡十余所，岁久易湮，物故则敝，及时修葺，是在官与民共留意耳。
古迹
云阳先生餋龙池
遁甲开山图云：绛北有阳石山神龙池，黄帝时遣云阳先生养龙于此。历代帝王养龙之处。国有旱，即祀池请雨。
晋城有二：一在州城东北二十五里。献公九年，夏，士荐城绛，即此。汉为临汾县，遗趾微存。一在州城东南五十里。景公谋去绛，欲居邭瑕。魏献子曰：不如新田有汾、浍以流其恶。遂居新田。水经云：在绛、浍之间。灵台，在州城西北三十里泉掌镇。晋灵公不君，厚敛以雕墙，从台上弹入，而观其辟丸也。宰夫胹熊蹯不熟，杀之，置诸畚，使妇人载以过朝。赵盾、士季见其手，问其故而患之。将谏。士季曰：谏而不入，则莫之继也。会谋先不入，则子继之。三进，及溜而后视之，曰：吾知。所过矣，将攺之。稽首而谢曰：人谁无过，过而能攺，善莫大焉。犹不攺。宣子骤谏，公使𬬺麑贼之，麑触槐而死。详见麑传。荀氏邑，晋公族，在城西十五里。羊舌氏故里，在西关内。羊舌子之妻，叔向、叔鱼之母也。羊舌子好直，不容于晋，去而之三室之邑。邑人攘羊而遗之，羊舌子不受。姬曰：不如受而埋之。羊舌子曰：何不饷盻与鲋？姬曰：不可。南方有鸟曰吉乾，食其子不择肉，子多不义。今盻与鲋，童子也，随大人而化，不可食以不义之肉。乃盛以瓮，埋垆阴。后攘羊事败，吏至，发而视之，舌尚存。吏曰：君子哉！羊舌子不与攘羊矣。里人陶虚泉有碑记，又攺为迎侯亭，今并废。所谓庙与碑，不可得而问也。仁人君子，当思所以复之。乾枣涧水，俗名扶苏水，天井水畖留地，今皆不可考。赵文子故里在城北三十里苏村里。韩献子故里在城内省元坊。赤龙潭在城内大街北，俗名泉儿坡。旌孝坊在三义庙前。雀关在城西。
哺饥坂在城北五里，即赵盾哺桑间饥夫处。
王泽，括地志云：在今正平县西七里。史记云：智伯攻赵，襄子，奔保晋阳。原过从后，至于王泽，见三人，自带以上可见，自带以下不可见。与原过竹二节，莫通，曰：为我贻赵母恤。过以告襄子，剖竹，有朱书曰：余，霍大山山阳侯，天使也。三月丙戍，余将使汝反灭智氏，汝亦立我百邑，余将赐汝林胡之地。后果灭智氏。遂祠三神于百邑，使原过主霍泰山祠祀。
长秋镇即泉掌。北齐围周宜阳，韦孝宽谓将帅曰：宜阳一城之地，未能损益，然两国争之，劳师数载，彼多君子，宁乏谋猷？若弃崤东，来图汾地，我之疆界，必见侵扰。今宜于长秋速筑城，以杜贼志。是岁，齐人果解宜阳。
柏壁城，在州城西南二十里。元魏明帝置柏壁镇，至大武废镇，置东雍州，北齐斛律光屯兵处。秦王堡在柏壁。刘武周将金刚进逼绛州，复陷龙门，关中大震。唐主曰：贼势如此，难与争锋，宜弃大河以东，谨守关西而巳。秦王请曰：太原王业所基，国之根本；河东殷实，京邑所资，愿假臣精兵三万，必平武周，克复汾、晋。于是发关中兵以益秦王。秦王引兵自龙门渡河，屯柏壁，与金刚相持，金刚屡败，食尽北走，秦王追及，大破之。坛上在浍河南，俗传祭齐姜处。
武平关，在州城西三十里，北齐屯兵以防周寇。文中子读书处，在清濂洞。
将台在横桥滩。薛仁贵投军于此，立将台，基微存
绛帖。尚书郎潘师旦以淳化帖增入别帖，摹刻于家，为二十卷，又名潘驸马帖。
碧落碑，唐李绰尚书故实云：高祖子韩王元嘉四男，为先妃所制，陈惟玉篆书，不知者妄有所指作也。钟楼、千部二寺壁画
元人朱好古笔，至今犹如新。南极老人石刻，唐吴道子画，在州治内。龙，神物也。养龙有池，似涉于怪，而祷雨有应，则亦有关于民事也。若乃埋羊之里，哺饥之坂，读书之处，柏壁之堡，横桥之台，君子未尝不过而问焉。而古人检身立德，揆文奋武，其芳躅可概见矣。盖至于台上弹人，而观其辟丸，抑何灵公之不灵也哉！
风俗
吴季札闻歌唐，曰：深思哉！其有陶唐氏之遗风乎！不然，何忧之远也。前汉志曰：河东本唐尧所居，有先王遗教，君子深思，小人俭啬。唐柳宗元晋问：平阳，尧之所理，其人至今俭啬善让，好谋而深，和而不怨，忧思而畏祸，恬以愉，此尧之遗风也。唐杜牧曰：魏、晋后，工机纤杂，意态百出，俗益俚弊，人益脆弱，不复沉鸷刚中。宋紫阳诗传曰：其地土瘠民贫，勤俭质朴，忧深思远，有唐尧遗风。一统志云：绛州经晋、霸之余，人性刚悍，多勇敢，然勤稼穑，好蓄积。文献通考云：河东魏、晋以来，文学盛兴，闾里之间，习于程法。旧志云：士尚廉耻，谈论每依道义，而鲜及财利，出而任事，多守官箴。城巿之民，无寸田，多贸易，盈难而虚速。乡民务耕织，悬崖畸径，苟可种，无间旷，抱布贸易，殆无虚时。土狭而瘠使然也。按旧志纂于正德之末，概称弘治以来，渐流奢靡，至于今日房舍尚雕绘，丧葬专事繁文，男服丝縠，女僭后饰，冠巾杂制云履徧巿朴散殆尽，枭黠逞刁，罔上虐下，强凌众暴，往往而是，其谁挽之？按旧志纂于万历巳酉，称风俗奢靡，人心枭黠，不同于前，至于今日，愈趋愈甚，且十倍矣。所以然者，皆奢之一字致之耳。自昔王府宗侯，宫室舆服，音乐䜩会，竞相斗美，民间遂相率以成风。不知奢则必费，费则必妄取，人心之坏，率由于是。今宗侯巳隶民籍，余风未殄，婚葬犹无定制，鼓乐必用数十人，以为美观。彩绣幡幢，金珠衣饰，务与相称，司风教者不力为之裁抑，履霜坚冰，渐且何穷，不能不动杞人之忧也。噫！
节序
元旦，豫为饼饵、果核、牲醴之类，昧爽燔柏鸣爆祀诸。神及祖先家，少长序拜，亲友互相拜，宴会餽饷浃旬。立春先一日，官师祀勾芒于东郊，迎土牛，鞭之以劝农。闺人剪彩为鸡燕，缀以幡胜，戴之。上元夕张灯树爆火，鼓乐戏剧，士女嬉游竟夕，自十四至十六日乃止。清明上坟祭扫，焚楮帛，挂白，打钱，培土墓上。端阳门悬艾虎，饮蒲酒，食角黍。男女以彩丝系臂，曰长命缕。中元上冢，如清明，焚楮衣。中秋会饮玩月，果肴相餽饷。重阳妇女归宁，各携枣糕以还。十月朔上冢，如中元。冬至拜亲长，如元旦仪。除夕挂馗换符，以庀岁事，无宴饮。按诸村落，春祈秋报，例有祀事，神弦社鼓，欢聚游观，所谓终岁之勤，一日之逸，此其是也。各有其时，不胜书也。皆详载岁时风土记。
廨宇
官治
州治在城内西北崖上，其高可瞰二隅，不知始此何年。中为帅正堂五檃，高敞宏壮，甲于列郡。洪武九年，知州顾登重缮。成化六年，知州言芳增缮。堂后次公楼，楼北知州宅，宅北花萼堂后有园池，池上有亭曰洄涟，即唐樊宗师居园池之遗趾。池北楼曰静观。堂东为銮驾库，为库头，少次向西，吏舍十五檃。堂西为幕厅，为库房，少次向东，吏舍十五檃。东夹道同知宅、判官宅，西夹道吏目宅。甬道中忠爱坊，万历十八年，知州白璧建。仪门外东寅宾馆、富公祠、土地祠，西有狱、酂侯祠、狱神祠。大门外牧爱坊。万历五年，知州屈大升建。南厩牧马神祠。正东为鼓楼门。葺记俱见艺文。自鼎革后，尽圯坏不堪居。知州张云能修建后堂房三间。康熙七年，知州刘显第重修帅正堂、堂前卷棚、东西库厅及吏舍三十间，仪门、甬道、寅宾馆、南塞门、牌坊、富公祠、土地祠，俱焕然一新。
鼓楼门在州治东南。康熙五年，知州刘显第重修，周以甃甓栏墙，有碑记。申明亭在鼓楼门西北，今废。旌善亭在鼓楼坡下，布政司门左，今废。钟楼在鼓楼西南。弘治元年，知州董宁建，郡人陶琰记。康熙五年，知州刘显第重修，有碑记。州治规模，甲于列郡，所从来矣。旧有园亭池榭，且引鼓堆水，逶迤环绕，仰观壮丽，俯盻清猗，于时吏治宦声，称极盛云。迩者亭榭为墟，池水若涸，守土者以沿袭为便，而事业功名亦远让于昔，致令谈堪舆者往往罪地脉也。
学校
儒学在城东北隅。宋景祐二年，诏绛州建学。元至正间修葺。洪武十年，知州顾登重修。先师殿五檃，周围回廊。正统十四年，知州王汝绩攺建。万历三十六年重修。东西庑各十五檃，戟门三檃前王汝绩建。万历三十六年，高起砖台，更易大木，攺建与殿相称。棂星门易木为石。正德十六年，知州李文洁建。门内，东名宦祠，西乡贤祠，三十六年重建，与庑相称。明伦堂在殿后，旧五檃，今增七檃，两斋各十檃，攺建高大称殿。礼门攺建以坊，外建东西角门二间。堂西新建学正、训导三宅，堂东为启圣祠，宅西南为射圃亭，正南为儒学门，俱重修。堂后为尊经阁，续攺。敬一亭旧隘逼，万历三十五年，本府知府李从心阅视学工，据堪舆理，谓堂后宜建主山。万历三十八年，知州朱正寅见同李公依城起砖台，高四丈，广六丈有奇，建阁五□，规模山峙。敬一。箴刻移于中，更发七十金妆饰诸工。泮池在棂星门外，今移稍远，深广倍蓰。东西格眼砖墙二道，接连照壁。壁南为泮宫坊，又南为州学坊，迤西临大街，为儒林坊。棂星门左有蛟长三千坊，右有鹏搏九万坊。三千坊南为讲堂，今攺文昌祠。南有号舍，贫生无家者寄居。前李文洁建。学田在北山寺峪，西至马首山，东至十里神庙，北至陶八岭，南至州，岁纳租米陆石。万历二十六年，知州王大楝出俸五十金，置田地十圭，负租地价还学，贮州，入养廉柜，权子母，如例需诸生。顺治间，奉诏募修学宫，叙酬贡监。生员雨康丕承、李贡嘉应募修葺。未几秋雨连绵，缭墙倾倒，启圣祠漏湿损坏，不蔽风雨。康熙六年，知州刘显第捐资修缮，完美攺观。
社学在城内者五：桂林坊在西南隅三结义庙西。安阜坊在东岳庙内，今圯。省元坊在大街东三官庙后，孝义坊在二郎庙内，今圯。正平坊在韩公祠西南，被豪强私卖。关厢有二，各里俱秋毕入学，春耕罢学。知州刘显第建立义学二十五座，馆饩师儒，教训蒙童。
绛庠旧称文盛，一科八举子，六部两尚耆，题名有坊，一一可睹。记云：数十年以来，科目渐稀，士风浸替，学宫圯而不修久矣。迩者士大夫输金鼎建，次第落成，亦文物攺观之会也。李太史维桢有记，见艺文。今之谈学校者，率狃于堪舆家之言，以贪夫营葬之术，而期徼福于宫墙，先圣其许我乎？盖泽宫欲其不鞠于茂草耳。以时修葺，当惟旧贯是仍，谋之青乌子，不亦陋乎？旧棂星门外，周以玲珑甓墙，围泮池于中，明宗势焰灼天，居东城者谋凿甓墙以通驰道，为东西直路。其时张公贞教、名教兄弟两先辈，紏合诸生，奋力争之，得免。棂星门南两坊，旧一在儒学署门西畔，一在奎楼东侧，宗室澄字移置今处。劣恶辈受贿主持，诸生吞声饮恨，而宫墙之陵夷，士气之奄丧，亦巳甚矣。历时未久，宗室宫殿，雉堞数仞，岑楼百尺，化为瓦砾之塲，劣恶子孙流移远方，宫墙之不可卖，岂不灼灼有明验哉！后张公仕渑池训导，孙念祖仕建宁府通判，亦义报也。所冀廉明有干州父师好义尚德，乡先生还复旧所，庶可免异日东城卜居，势豪通为驰道，致割截泮池于外也。他如大街、儒林坊毁于兵者，学宫官路之侵削于豪强者，省元社学之占浸于巿侩者，统望有以复之。文风丕振，典则彰明，本朝国祚其永绵无疆哉！
祭器
儒学文庙原存祭器，铜爵一百七十只，木笾豆二百个，灌盆、木樽各数事，木篚十件。康熙五年，署儒学李调元睹祭器毁缺，毅然兴复古之思。知州刘显第捐俸资，鬻钖四十四介，铸造祭器，登二件，铏一十八件，簠二十八件，簋四件。其原存损缺不堪用者，修治之。爵五十一只，木笾豆六十八件。至于灯笼、燎架诸器，皆增修之，焕然攺观。牲帛、酒醴、羹菹、香烛之类，一一考订，于阙里志、丁祭集仪诸书，增修如礼。一时多士复睹古昔之盛仪，亦可谓有功于宫墙而遹观厥成者也。
公署
察院行台在正平坊，后有临清亭，即旧正平县治。正统四年，知州王汝绩建。旧迫隘而斜突，正德十三年以淫祠易民地而广拓之，规模始可观。门外为东西翼室，为下官迎候所，临街建行台坊。历年以来，随时修补。康熙八年，知州刘显第捐修，自临街方前堂后舍以及临清亭左右翼室，俱缮葺完美。新。公馆二所，在察院东。布政分司在鼓楼坡下，正统四年，知州王汝绩建，今废。按察分司在鼓楼门内，今废。府治在鼓楼门内，永乐七年建，今废。公馆二所俱在鼓楼院内，今废。税课局在南朝宗门内东，原设大使一员。嘉靖初，官裁，吏存。阴阳学在按察分司南，医学在按察分司南。僧正司旧在钟楼寺，今署印无定所。道正司旧在玄都宫，今署印无定所。养济院在孝义坊。明季房舍倾圯，孤贫无所居止。康熙八年，知州刘显第修建正厅及房舍十一间。预备仓在州大门内迤西，转角廒三十二闲，岁例应积榖千石，见在一万六百五十五石有零。其司事者编老人一名，斗级二名，各工食银七两二钱。
按犯人赎罪，春夏折银，秋冬折榖，银备公费，榖备凶荒。罚民之中寓济民之仁，良法美意，盖如此者。旧编老人，以计出入臣耳。迩来甚誓，不可殍述。肉仓之老人，犹库之库子也。库子负累，更为库吏，一岁一更，准其实参。夫吏有身家者，可以守库，不可以守仓乎？在官之役，俱招募矣，独斗子与禁子坐名如故，重仓狱也。不知招募者官募之，坐名者私募之，其募一也。坐名者存空名，应名者索高价，均是民也，偏累何苦？议将二役俱招忠实者应役。量加工食，以给刑具纸札之费，人未有不乐就者，俟当路者裁之。常平仓立预备仓，内，新建廒三间。万历二十八年，按院赵公文炳发银三百□六钱，籴榖入仓，贱则籴，贵则难粜。茂□□□□□□年，至六年，知州刘显第捐资积榖三百余石。
按常平附务，预备仓典守之杀不必加设，法至善也。杜仓五处，□□□百三十石有零，而典守之役，有查盘□□□六□□民未见其惠，先见其累，盖有望社□嗟□□□谓社仍五处，以示存羊，榖移常平，以免守株，候高明者裁之。社仓五处：一在北关，一在泉掌，一在三林北，一在义泉，一在阳王。迎候亭三，一在北关，一在南关，一在西关。演武塲在州北羊角山，旧在南关，圯于河。隆庆二年，知州宋应昌移建
堂阁
潜心堂在州治内，今废。宣和三年，知州军事李皓有记。观德堂在州治内，今废。宋富郑公增而广之，大观二年重葺。正平簿孟公济有记。思堂在州治内，仝废。朱崇宁二年知州时恪，闽郡徐常有记。南园无邪堂、快轩今废。正隆二年，观察韩子端有记。花萼堂在州治内。玉皇阁在北关外，嘉靖初年建，万历二十年重修，郡人张与行有记。三真君阁在南关中，正德年建，万历三十三年重修。启光楼西瀛洞在塔东，嘉靖九年建。静观楼在州治后园，正德十六年，知州李文洁建，有记。文昌阁在城东南角上，万历二十二年，知州王大楝建。会仙楼在西关后土庙。晋天福年间建，嘉靖四十年重修。星汉楼在鼓堆，原名神泓阁。嘉靖三十四年，知州许用中更今名。池屮有亭，今废。居园池。洄涟亭在州治内，创自隋唐，樊宗师有记。至治中，知州刘名安重搆，正德中，知州韩辄重修。庆安亭在州治内，今废。大安二年，郡人孙镇有记。曲水亭今废。琅琊王汉、雷孝先有题咏。嵩巫亭在居园池内，宋富郑公建，今废。欧阳修有五言长篇。菡蓞亭在州治。宋元符间，池主并蒂菡蓞。时淄川周侯守此，录事参军张为有记。一闲轩陶参议公养逸处，有题咏，见艺文志。白云庄韩司空养逸处，有歌咏。菊庄陶恭介养逸处，有诗咏。临清亭在察院内。景泰元年，知州刘诜凿池引鼓堆水，历有题咏。鲲化堂在州署内，康熙六年，知州刘显第建。习书堂在州署内。康熙三年，知州刘显第建。
坛𭏸
风云、雷雨山川坛在南关厢。社稷坛在城北寨里庄。厉坛在北窑头庄。以上三坛，荒圯巳久，仅存旧趾。康熙六年，知州刘显第修建，各缭以周垣。正堂、官厅、门路皆重兴新整。五十二里俱有里厉坛。
祠庙
八蜡庙在南关山川坛东，知州刘显第重建。城隍庙在州治东。洪武年间建，历年修葺，郡人尚书韩重有记。土地祠土地祠在州治内仪门东。
富公祠在州治内仪门东。宋正平令孙申有记。知州言芳、易谟、屈大升历加修葺。梁公祠一在鼓堆，宋嘉祐年建，守尚书部郎中薛宗儒有记。一在三林。
陶恭介公祠在察院南，嘉靖十一年，巡抚都御史王尧封建，侍郎江晓有记。
韩司空祠在布政司南，嘉靖三十四年，巡抚都御史王崇建。
陈通判祠在察院西。嘉靖初，巡按御史莱阳王秀建。陈公生祠在察院门东，有碑记。黄帝庙在城东北二十里木赞村，元时建。禹王庙在南门东，元中统年建。嘉靖中圯于河。今卑陋不堪，且入淫祀，诸像，甚渎亵。伯益庙在州治。成化间，知州言芳建，今废，基址被侵遗丈区。五龙庙在城西三林里。元至正二十六年建。四渎行祠在城北泽掌村。元延祐元年建。二侯庙宋元丰二年建，今圯。宋神宗皇嗣未建。吴处厚上言：程婴、杵臼全赵孤，忠义可表。诏封婴成信侯，杵臼忠智侯。纪信庙在北门外。羊舌庙在西关，今废而为迎候厅，有碑记。三结义庙在城东北十里，元大德六年建。灵辄庙在城北五里古道口内。永乐间建，墓亦在此。孚惠圣母庙在鼓堆。龙王祠在马首山上，祷雨有应。东岳庙在城东南隅。堪舆家谓城东南低下宜此。元郭晋有碑记。正平间赐额天圣万寿宫。至明朝，羽流绝沠，仍为庙。成化十九年重建。正殿巍峨壮丽，加修葺。郡人周尚赤有记。两廊教像坏而未复。万历三十五年，檀越募义，崇阶基，复教像周垣，巩以甎石。又于二门外东西创屋二十间，以馆生徒。亦义举也。嘉靖十九年，在庙立会，招商贸易，每岁三月二十六日始，三十日终。府君庙在东岳庙东北。洪武间建，有陶滋记。关王庙一在城东，元时建，一在孝义坊大街西。华池龙王庙在北关羊角山，遇旱祷雨，辄见灵异。
寺观
钟楼寺在城内，宋乾德元年建，有题咏。西禅寺在城内。元延祐年建，康熙七年重修。甘露寺在城正北二十五里九原山。梁天监二年，帝有疾，遣臣朱明月诣求甘露，果得而愈，赐额甘露。元延祐三年重建。普利寺在城内府君庙东，天顺间建。超化寺在城西南榆村。金大定初建，有题咏。法铭寺在城西南苏阳里。金正隆四年建。正觉寺在阳王里。唐贞观初建，进士靳杜有记。广化寺在城东北木赞里。隋开皇十一年建。净梵寺在城西北二十里。宋嘉祐八年建。佛窟寺在三家店。寿圣寺在苏村里。宋建隆二年建，金史中和有记。白连寺在城西二十里辛堡里。金大定初建。普化寺在城西北三十五里光马村。唐开元四年建。白水寺在城西南七里三林庄。进士赵桐有咏。善庆寺在西关，旧为汾阳洞，左临深壑，万历三十四年，筑平，建今寺。巨烛禅院在西关，万历三十年，僧福宁建为禅楼。玄都万寿宫在城西北正平坊。元初建，内有披云真人宋德芳祠。嘉靖初毁于势。玉清宫在城西北。元至元间修。旧为玉虚观，崇宁年间赐额。薛谦亨有记。
重阳观在城西北四十里北董村。
天下往往崇事佛老，而绛为甚。一建梵宫道院，其布施或以千斤，而缁衣黄冠辈坐受供养，郎家长不啻焉，诘之，则曰以祈福也。噫！儒效亦大矣，曷不移其所以建梵宫道院者，为尼父修宫墙，移其所以奉缁衣黄冠者，俾青衿寒士赖以举火哉？俗尚侒佛，唯绛为甚，挽颓波而砥之，司风教者之任也。三韩刘公起敝维衰，善政多端，至于建兴隆茶庵以饮行旅，捐助万福寺为民祈祥，穿凿义井以便民汲，慨施乐善，靡所不宜。斯民之食德歌功，以之为颓。俗之救，无不可也。
陵墓
晋齐姜墓在城正南四里。晋世子申生母。晋骊姬墓在城正南四里浍水北岸，万历二十四年，没于浍岑。嘉州有咏。
晋灵辄墓在城东北五里侯庄古道口。北齐斛律王墓在城隍庙后州治东。唐卢尚书墓在北社庄北。宋薛简、萧公墓在周村。殴阳修有志。今茔内冢平一，止一小碑独存，乃殴阳修撰。元韩御史先茔在城北四里官道傍，有路碑。元张总管墓在城北五里，有碑铭，见艺文。元李廉访使墓在城北五里，有路碑。元孔万户墓在城西南十五里，太子右谕德萧㪺有碑。元刘节度使墓在城北四里侯庄，有碑。义冢在城西，遭金屠城，叚氏兄弟收葬，有碑，剥落不可读。明高侍郎墓在城北五里。陶参议墓在城东北五里，大学士焦芳志。韩府尹墓在城西五里官道，有路碑。
陈参议墓在城东一里。
韩司空墓奉敕修，在城北三里。学正颜烨有志。
陶恭介公墓奉敕修，在城北三里，大学士李时撰神道碑。
孙侍郎墓在磨头村。侍郎晋应槐有志。
漏泽园在北门外北坡。
谈陵墓者，动称九原，九原属绛，而绛之先哲不尽归于九原也。丈夫生无一负七尺躯耳，死归一抔土，无之非是，奚问九原哉。
铺舍
急递总舗在州治南。平原舗在城北十里，义泉舗在城北二十里，三林舗在城西十里。古交舗在城西二十里。周村舗在城西三十里，狄庄舗在城东十里。知州刘显第修葺各路舗舍墩堡完固。
户口
前史民数户八万二千七百四十，口五十一万七千三百三十一，所以示众也。洪武户六千三百八十，口九万二百六十。成化末，大旱，多饿死流亡者。弘治十五年，户六千三百八十，口八万三千三百八十三正。德七年，户六千三百八十八，口九万二百六十。万历二十三年审编上上一丁，上中五丁，上下十一丁，中上二十四丁，中中六十八丁，中下三百二十一丁，下上一千六百五十四丁，下中八千七十一丁，下下三万四千七百六十三丁。历年审编民数不一。自康熙六年以前，原存丁数一万六千七百六十八丁，是年审编，共计丁数一万八千七百八十四丁。
天之生民，日有蕃衍，饥馑流亡，干戈蹂蹸，版籍不少减，而惟差徭所迫，铤险山泽为可虞。今以科沠止息而蕃，自此循良接踵，境内乐业生息，将宣尼有适卫之叹矣。后之为司牧者，籍其丁壮，宽其余夫，以为均辅宽纾之路，为生民造福，为国家疏恩，吾将见循良之书相望于简册也。夫按军户既办民差，又办军装，偏累殊甚，欲宽之，计无所出。若匠则有可议处者。益匠攺征价，价仅四钱五分，以此价移入均徭，于彼加毫未，于此减寻丈，是在当事者留意耳。
先年均徭银力二差外，又有里甲额待、杂役四支。万历初年，革裁里甲，其四支同均徭二差，一并征银。皂快等项，召募应役。通计银差三千九百六十八两六钱二分二厘二毫，遇闰加四十三两七钱六分九厘八毫。力差八百六十七两六钱，遇闰加六十九两八钱九分八厘六毫。里甲额支银三十三两，待支银一百九十两四钱四分六厘六毫，杂支银一百六十四两二钱二分，役支银一千四百五十六两，遇闰加二十九两八钱五分。户口盐钞五百二十四两七钱一。分三厘四毫，遇闰加四十六两五钱二分六厘一毫。藩仪折禄四百九十八两一厘四毫，遇闰加四十四两三钱一毫。官吏折俸银二十六两七钱遇闰加。二两二钱二分。民壮二百三十二名，银一千九百九十五两二钱。大造军黄册银十九两三。钱七分。九厘以
上银俱于人丁编沠，按均徭银差内，代潞城县兵部柴薪银五十两，脚价二两五分，遇闰加四两。直堂银二百一十两，脚价十两二钱。屯留县工部柴夫银三百四十两一钱，脚价三两九钱六分。安邑县木柴银八十九两五分。当通省会计之时，照各丁数以定徭数，至均也。彼地偶灾，奉明文而代，此不敢却矣；彼灾既平，请明示而返，彼将何辞乎？无奈官迁吏换，相沿以至今也。嗟乎！此一代也，初返之，则返所代也，今返之，若遗之代也。往者不可追矣，今乎何尤？又按每岁春季，徭银系解上司者，未及沠征，催檄预至，则令里长借解。为里长者借银完官，指借倍取。间有额借外，公然收侵，令良民饮恨重纳。既系解上徭银，暂借库银起解，候征完还库，案卷昭然，即查盘者至，亦无妨也。
田赋
隆庆二年，知州宋应昌审知民间有无粮之地，有无地之粮，计厘之莫如清丈。乃申允丈过苇地一百七十顷八分七厘五毫，稻地一十九顷九十八亩五分一厘，水地四百五十六顷六十八亩七分，俱每亩征粮一斗七合。
井地四百三十四顷一亩九分七厘，每亩征粮八升。平地四千一百九十五顷八十九亩三分九厘六毫，每亩征粮七升四合二勺。坡地九百九十一顷五十九亩二分八厘六毫，每亩征粮五升五合。咸地二百七十六顷九十三亩六分，每亩征粮三升七合。
更名地一百五十七顷四十五亩二分五厘一毫。其内稍上地一百四十六顷三十九亩五分，每亩征籽粒银四分，共银五百八十五两五钱七分三厘五毫二丝。稍次地一十一顷五亩七分六厘一毫，每亩征籽粒银二分四厘四毫五丝四忽，共银二十七两零四分。以上二顷，共征银六百一十二两六钱一分三厘五毫二丝。原额夏秋粮四万二千一百五十石九斗六升七合二勺五抄二撮。万历十年奉文新增丰赡库起科粮二升六合五勺一抄五撮。万历二十八年奉文裁革训导一员，豁粮三十五石九斗。实征夏一万五千七百八十八石四斗二升九合一勺七抄七撮，秋二万六千三百二十六石六斗六升四合一勺一抄五撮，共四万二千一百一十五石九升三合二勺九抄二撮，起解存留藩禄丝、绢、桑枣草，总计此数，自万历末年间，加增小粮银五千六百九十五两八钱六分五厘一毫，又加增丝绢银三十一两八钱五分。田亩之征，溢于额外，由是流徙而废业者多矣。顺治四年十二月内，山西巡抚祝且题，部覆奉旨蠲免无主荒地五百六十一顷九十九亩三分八厘一毫。实存熟地五千七百六十六顷七十四亩五分四厘九毫。自顺治九年至十八年开垦荒地一百六十九顷一十六亩九分五厘四毫九丝。自康熙元年至五年间，垦荒地三百九十二八十二亩四分二厘六毫一丝。知州王琦招集民耕，未几升任，继任刘显第捐俸建庄，招抚穷民，各给牛种，劝课垦耕，始复旧日原额。阖州共粮四万二千一百一十五石九升三合二勺九抄二撮，并万历加增农桑丝绢、站银、小粮，共征银四万六千七百四十九两一分五厘六毫一丝四忽六微八纤，按地微八纤。按地有定在，粮以推收，无定在，里书诡寄，往往由之。谬议一策，似可杜奸。如一里若干村，一村地若干亩，粮若干石，里书编征，照村不照甲。或彼村之人，此村有地，亦于此村编征；或此村之地，彼村新买第易贾者。之名，地在此村犹故也。一村之中，人相习，地叚相知，少有增减，人人得而举发之矣。此臆见也，候高明者裁之。
原额站银三千二百三十二两一钱九分七厘四毫。内恊济曲沃县侯马驿，原马一十九匹八分，康熙七年加认马一匹九分二厘五毫，共二十一匹七分二厘五毫，岁支工料银七百八十二两一钱。又恊沃邑蒙城驿，原马一匹八分，康熙七年加认马二分，共二匹，岁支工料银七十二两。蒙、侯二驿食二十三匹七分二厘五毫之工料，走二十四匹之差使。召募喂马夫十二名，岁支夫马工料银共八百五十四两一钱。其银按时给发，官民苦累，不能尽述。其余银二千三百七十八两九分七厘四毫，起解藩司交纳。本州里马原额二十八头，均徭内额设工料银七百八十四两。顺治十三年九月内，奉文裁马一十八。头裁扣工料银五百四两，康熙七年四月奉旨全裁。康熙八年七月内奉旨复留里马十头。九年正月为始。其工料银，知州刘显第设处捐囊，代民备办，以苏困苦。
田无益亩，赋有岁增，成额既不可减，荒年尤必取盈，勿或乎离殍相继，民生之日蹙也。万历间增粮，本为边防而设，今中外一家，塞尘无警，亦可以告罢矣。若蠲租减税，廷有
特纶，庶民瘵其有瘳乎？今者良牧迭兴，加惠元元，寓抚字于催科之中，施恺恻于征役之外，科沠不行，处脂不润，端有赖于布宣德意之黄霸矣。近所闻洛阳令杨公苞、崇阳令贾公汉谊，清查诡寄，履亩量筭，政迹俱有可观。我朝郡邑良吏，何项背之相望，夫其逊美于前代耶？
课程
本州初设税课局，大使一员，吏一名，官革吏存，额税四百两。万历丁酉，差税监收，税加银一千一百一十二两五分，南北两门银六百七十两五钱五分。在城各行银四百七十二两一分。泉掌一百三十一两八钱三分；苏村二十六两五钱六分；三林桥东西各三十八两四钱四分。秤斗银一百三十四两二钱。自顺治元年以来，税课局摘税，岁额银三百六十一两四钱四分六厘。酒课岁额银二十四两四钱。牙帖税
岁额银四十四两四钱。其当税、契税等，岁无定额。
物产
榖之属：粟、榖、种类甚多。稻、粳、梁、黍、稷、秫、黍、稗、熟榖、赤黑二种，性黏，可酿。芝麻。作油甚香，远发省直。又可作面汁，名曰麻腻。菽之属，菉豆、大白、豆、黑豆，大小二种。赤、白小豆、姜豆、藊豆、缠丝豆、人面豆、豌豆、青豆。其余龙爪豆、紫罗带、白不老刀豆、青匾豆、毛豆，皆豆属也，俱可为菜。麦之属，大麦、有芒，秋种，夏收芽，可为饴糖。小麦有芒无芒种甚多。白露时种，夏收，州人日夕饔飧胥用之。饼饵蒸食治造颇为得宜。其法筛簸，除去皮壳，淘净贮器，幽滋过夕，向日晒八九分，乾磨成面，重罗细白如霜雪，酵发手采，益以乾面，使虚实得宜，作为诸品样式，入甑箄蒸出，洁白丰腴，甘美可食，诸都邑所罕有。至于祀神𫗬女，剪刻花鸟，着枣怀肥，传色染彩，争阃奇巧。具大盈盘，逾尺，规可至仞。城内无问大小，人家各具甑笼，皆能手自捏造。妇女造作甚劳，相习不以为苦。本地所出，不足资于邻邑。关西水陆运贩，日相络绎，盖俗使。然也。荞麦、燕麦。炒以为糇，可食。蔬之属：藕、南人作果，北人作菜，地使然也。新亦可生食，不甘脆如梨。胡萝卜、油菜、蔓菁、芥、白菜、韭、葱、疏陇折壕，植其内，次以土壅之，其大茎可八两。莙荙、蒜、茄、圆大如孟大者，可重二斤十两，肤理肥洁，三林出者佳。萝卜、一名来服，境内皆长大如牛角。三林出者，其大可十五斤。一种甘脆，略无辛味，生食之，可代雪梨。苋、蘑菇、石花。芹笋、山药、近日出者，肥大甘美，过于他方。莴苣、芥蓝、胡荽、菠薐、茼蒿莫俗名剌芥。小叶樗芽、香椿、蕨、水萝卜。京师种过三年，随土而率，则别求种子。如灰条、马齿、苦苣野生者，土人取以为食，不胜志也。果之属：杏、桃、李、奈、梅、杮其大者，前代作饼充贡。椹、核桃、梨、多种色一种，其大如碗，味甘微酢。多潘枣，种类繁不胜谱，有圆长莲花暇蟆牙脆等名。久蓄可以疗饥，蒸熟香甘，如密，坡比崖密，信不诬也。白葡萄、频婆、石榴、银杏、文官果、无花果。山樱。桃、楸子、马首山出，色深红数颗，置案头，清香满室。蒲陶。柑、橘、香橼，近日种植盆内，亦可成树结实，但天寒不能植，地中，不得茂耳。瓜之属，西瓜、冬瓜、甜瓜、其种多。南瓜、菜瓜、地黄瓜、匏瓜、丝瓜、北瓜、碧绿色，南瓜之属，俗呼为今名，较南瓜无擅气。王瓜、秋黄瓜。木之属。松、柏、桧、榆、槐、楸、梓、梧桐、青杨、白杨柳、冬青、桑、楮、棠梨。竹之属。甜竹、苦竹、箭竹。花之属。迎春、杏花、桃花、有千叶碧桃数种，春来汾水，夹岸数十里，红如绮锦，较之西湖、苏堤，不费人力，信佳景也。里人诗曰：蘸水晴霞红十里，宝栏亵玩漫称王，殊非阿好。梅花、梨花、海棠、紫荆种色白李花、玫瑰、蔷薇可蒸。山丹、牡丹、芍药、萱草、薥葵、月季黄葵、千叶石榴、夹竹、桃莲、木槿、夜合、金凤花玉簪、牵牛、菊、鸡冠、腊梅、秋海棠。近日建兰、菋莉、桂水仙远至，皆能著花。兰可逾数岁，但不能为种，惟红梅开花甚盛，然必窑内向暖而后能耳。草之属：芝、出无常时，香色各异，瑞草也。荇、藻、萍、芦苇、马兰、菖蒲、茨菇、蓼、蒿、笋、布鲁、又名淡巴菰，莆人得种于吕宋，万历未，人中国。十余年间，嗜好遍天下。其性毒而燥烈，于人多损少益。而今人嗜之，到处同然，妨害五榖，靡费伤生，不知人之甘此不置，何也？呜呼！五伦之外而有异教，五榖之外而有茶姻，由此以往，吾惧人之生理少也。苜蓿、雁来红。羽之属。鹭鹚鸳鸯、花鸡、翡翠、其毛不及广南。鸦、雉雀、在人家屋檐者为瓦雀，山中产者，有红、黄、麻三色，榖雨后出囮□之，畜笼中善鸣。莺燕、鹰鹞、鹳、鸥鹊、乌鸠、杜鹃、啄木、夏鸡、练雀、鹌鹑、鸽、胡燕、黑鹦鹉、脊令。其鸺鹠，训狐枭，斥而不书，恶其恶也。毛之属。麟、唐龙朔三年，麟见。虎、豹、豺、兔、黄鼠、狼、狐、貍、俗黄鼠狼尾，毛可为笔，其名未详。鹿、麝、獭、剌猬。鳞之属。甲附龙敬王六年，龙见于郊。又绛北阳石山有云阳先生养龙池。鲤鱼、鲫鱼、金鱼、万历间，种自南来，州人蓄养得法，今滋生甚蕃。鲲鱼、剌亦鱼、银鱼、绵鱼、鲠、鳗鲡、鳖蟹。畜之属。牛、马、骡、驴、犬、猫、羊、猪、鸡、鹅、鸭。虫之属十密蜂、蜾蠃、蜻蜓、蝴蝶、螳螂、促织、𮔅蝂、蜗牛、田螺、萤蜘蛛、虾蟆蝉、蚯蚓、蚁、有大小数种。叩头虫、颠当、蟋蟀、与促织异种。晰蜴。螂、蛆、蛇、蝎，以其毒恶，姑略之。货之属。毛毯、皮袴、毡帽、绛州土瘠地隘，贫家八九，赖此养生，妇女童幼，皆有分功。今限于时制，饥寒游手，无所事事，是可悯也。熟皮、芝麻油绵布、麻布、绵花、靛胶、丝麻绢锁。唐世铸钱，天下诸炉九十九，惟绛三十余，或膈江岭。或投寇盗，当时铸钱，率倚于绛，今废。禅砚砚绛州白牛角石，仅可研朱，今不造。绛为唐之遗风，土瘠民贫，技艺贸易以为生，惟熟皮之工，臭苦不堪言，往往敝于奔命，徙业者多，愚虑此业之不久废也。药之属。黄芩、苦参芫花茵陈艾薄荷、紫苏苏黄精瞿麦芍药地骨皮山查五味子防风苍水侧柏牵牛连翘朴硝草乌前胡续断酸枣仁柴胡木贼天麻地锦地龙泽泻甘菊兔丝子车前子荆芥远志郁李仁薏苡。土人种之，盈亩米可。为充蔚子、狼毒酿之属。黄酒、蜜林、擒埿头、梨花、酣酢、春分、药酒、数种。豆酒、五加皮王弇洲味天下名酒二十，山右居其五。曰太原酒，曰蒲州酒，曰羊羔酒，曰襄酒，曰鲜红酒，绛之诸品不与焉。今嗣出者孔嘉，安得起九原而与之品味也哉？
帝系
王侯
晋姬姓，出自周武王少子唐叔，唐叔居晋阳，子燮父为晋侯。唐叔之子燮父徙居晋水傍，攺曰晋。晋侯子宁族，是为武侯，历成、厉、靖、僖、献、穆，自晋阳徙于绛。穆侯子仇为文侯，文侯子为昭侯。封其叔父成师于曲沃。至武灭晋国而为晋侯。潘父弑昭侯，国人立其子平为孝侯。曲沃鳝弑孝侯，国人立其子郄为鄂侯。曲沃以郑、邢之师攻晋，鄂侯奔随。王命虢公立其子光，是为哀公。曲沃败晋师于汾隰，获哀公，弑之。晋人立哀侯子为小子侯，曲沃伯称诱弑之。王命虢仲立哀侯弟𦈏。伯称灭晋，弑其君𦈏。王始命曲沃伯以一军为晋侯，是为武公。武公子献公名诡诸，郎位之九年夏，始都绛。左氏曰：士𫇭城绛，以深其宫。史记曰：献公始城绛，都之，即今太平县师庄东。自献而下，惠、怀、文、襄、灵、成皆都焉。传至景公十五年，以韩厥之谋，迁新田。献公名诡诸，崛强残忍，灭耿、魏、霍、虞、虢，国统始大。岁宗族信谗，妇宠庶孽，杀世子申生，在位二十六年。惠公名夷吾，献公子。献公信谗，杀世子申生，欲及重耳、夷吾，夷吾奔秦。后献公薨，奚齐立，里克弑之，立卓子，里克又弑之。秦穆公送夷吾归嗣晋，在位十五年。
怀公名圉，惠公子。惠公在梁，梁伯以女妻之，生一男一女，皆孕。十一月，伯使大史卜之曰：当生一男一女。男为人臣，女为人妾。遂名曰圉。韩原之战，惠公为秦所擒，以圉为质。惠公薨，逃归嗣晋，在位一年。
文公名重耳，献公子，因献公信谗，逃亡在外，十有九年。秦穆公以其贤，送之归国，杀怀公而立，遂成霸业，在位八年。
襄公名𬴐，文公子。能用谋臣，伐秦破狄，继成霸业，在位七年。
灵公名夷皋，襄公子。襄公薨，赵盾遣先蔑、士会往秦迎公子雍，襄公夫人抱夷皋出朝，谓赵盾曰：先君何罪，嫡嗣不立，而在外求君。盾惶惧，谋于郤缺，使荀林父、先克止公子雍，而立夷皋。时盾既平周室，公会诸侯，国中小治，溺于怠荒，作台殃民，惑岸贾之谗，桃园弹人目，百姓苦之。盾切谏，不悦。巳宴酒呼獒，欲杀盾，赖提弥明免。公为赵穿所弑，在位十四年。成公名黑臀，文公少子。因灵公见弑，盾以国家多难，皆因主幼，以黑臀贤且长而立之，拒岸贾之谗，以明赵盾之无罪，欲救郑危，至扈而卒，在位七年。
按旧志所书，仅此后尚有景、厉、悼、平、昭、顷、定七公，兹不复增入，因其略而略之，亦犹是仿古阙文之意也。
汉绛侯周勃，高帝封绛阳侯。越骑将军华无害。
唐绛王悟，穆宗弟徐王元礼为绛剌史。
郑王元懿，贞观间为绛剌史。
葛王素节，光宅元年为剌史。
韩王元嘉，垂拱四年为剌史。岐王范，开元六年为剌史。
绛州志一卷终

[book_title]绛州志卷二
职官
官秩
秦制，攺天下为三十六郡，设郡守。汉制：郡守掌治其郡，秩二千石，有丞，秩六百石。景帝二年，更名太守。武帝元封五年，初制剌史，秩六百石。成帝绥和元年，更名牧，秩二千石。哀帝建平二年，复为剌史，元寿元年复为牧。唐制：设剌史。武德元年，攺太守曰剌史。天宝元年，攺剌史曰太守。
别驾、长史、司司马、录事、参军各一人。
宋制：置知长州一员，通判军州事，添差通判军州事，军事通判军事，推官、录事、司理、司法、司户、参军各一员。军学教授一员。
元制，置达鲁花赤一员，蒙古人为之，视簏监临。总管一员，汉人为之，掌判署事。同知、治中、判官各一员，提控案牍兼照磨一员。路学教授一员，学正、学录各一员。蒙古学教授一员，司录司达鲁花赤一员，判官、典史各一员。五代剌史、防御、副使、防御判官、录事、参军。金节度使、节度副使、节度同知、节度判事。明知州一员，同知一员，判官一员，裁复。吏目一员。儒学学正一员，训导三员。裁。税课局大使一员，裁。阴阳学典术一员，医学典科一员。僧正司僧正一员，道正司道正一员。
国朝知州一员，同知一员，吏目一员。儒学学正一员，训导一员。裁。阴阳学典术一员，医学典科一员。僧正司僧正一员，道正司道正一员。
官师
汉周勃封绛侯，见名宦。魏陆凯正平大守，见名宦。西魏裴邃正平守。裴文举绛州剌史，见名宦。后周傅伏东雍州行台。梁萧仲豫绛州剌史。随韦世康绛州剌史，见名宦。梁轨临汾令，见名宦。李陶𬳿绛州长史。郭惟绛州长史。唐姜誉，上邽人，从高祖平绛郡，上言多见嘉纳。李安远，夏州人，补正平令。陈叔达绛州通守。李琛，宗室子，蒲、绛、利三州总管。李元礼，宗室子，为绛州剌史，见名宦。郑惠王元懿，贞观间为郑、潞、绛剌史。孔祯，高宗时为绛州剌史，士民服其政，及卒，皆思之。
葛王素节，光宅元年为剌史。
韩王元嘉，垂拱四年为剌史。
张赐，景云元年为剌史。
赵彦昭，景云三年为剌史。
岐王范，开元六年为剌史。
严浚，华阴人，开元中剌史。为治严明，吏胥重足。李光弼天宝间，以中书令为河中尹、晋、绛等州节度使。郭子仪见名宦。
韦陟万年人。肃宗朝贬绛州剌史。
李修起寒贱由庄宪太后娅婿，得进，历坊、绛二州剌史，结纳□寺，求善誉，宪宗以为才。拜司农卿，进京兆尹，专聚敛以固恩宠，譛毁近臣，一时侧目。
李晟，德宗兴元元年绛节度使，见名宦。浑瑊见名宦。
马燧陜城人，剌史，见名宦。
韦武，德宗朝为剌史，见名宦。
李愿见名宦。
李宪见名宦。
杜黄裳见名宦。
樊宗师见名宦。
李栖筠见名宦。
崔弘礼，博陵人。长庆年，自汾州攺绛剌史。李汉，字南纪，少事韩愈，通古学，属辞雄蔚，为人刚略类愈。愈爱重，以子妻之。擢进士第一，言事出佐兴。元幕府文宗立，召为屯田员外郎、史官修撰，论次宪实录，知制诰，迁御史中丞、吏部侍郎，坐牛、李党攺州，司马。诏有司二十年不得用，不数年，徙绛州剌史。石雄，武宗时为晋、绛行营节度使，讨刘祯，见名宦。
狄惟谦，梁公之孙，会昌中为绛、隰剌史。唐彦谦，咸通末举进士，历绛州剌史，有诗集传世。张元见名宦。王友遇，光启年剌史。
王瑶昭宗时，王珂、王珙争河中，珙厚赂王行瑜等攻之。珂求救。于李克用，军至绛州，瑶闭城拒之。克用进攻旬日，拔之，斩瑶于军门，杀城中违拒者千余人。克用奉天讨乱，王瑶不知大义，闭城拒守，以致千人于死，君子不取焉。王宴景福二年。绛州防御使陶建钊光化二年。剌史何𬘡，光化四年。剌史杨损见名宦。杨损，以下其年不可考。
裴文度绛州留守、知兵马事裴湘司马参军仆固怀恩领诸军兼绛州剌史王源会司马李迥、绛州长史娄继英、绛、冀二州剌史苏震、李萱、瞿桢、裴依训、李勋、裴锐、裴湀、薛记、张行恭、李承业、崔睦、卢玢、薛象之长孙兕。
五代李从朗晋天福年间，刘智远攻州，朗降。王万资开运三年，检校司徒、持使节、绛州诸军事、充本州防御使兼御史大夫。张从美开运三年。防御副使。阎鸾开运年判官王卿将仕郎、录事参军何保枢推官。宋富弼见名宦。朱寿昌天长人。神宗时通判河中府。初以将作监丞于绛，多著美绩。钱惟济见名宦。耿说景德元年承奉郎、守太子中舍、知绛州军州事。李垂明道中知绛州，见名宦。薛长孺州人。嘉祐元年尚书比部员外郎知绛州。周绍圣三年，朝请郎自尚书刑部郎中出守绛。时恪。建中靖国元年，朝散大夫、绛州军兼管内劝农事。骁骑尉李皓宣和三年，朝请郎、权军州事。聂昌靖康中知绛州，见名宦。孙冲咸平元年，承奉郎、将作丞、通判军州事。李仲孺宝元二年任。裴士林治平元年尚书虞部员外郎、通判军州事。乔延庆大观三年，朝奉郎通判军州管勾学使。骑尉张旗宣和年间，朝请郎通判军州，同管勾神霄玉清万寿宫。梁璧熙宁甲寅司理参军金范承吉见名宦。乌居仁大定二年，绛阳军节度兼管内观察使。高汝励见名宦。郭通见名宦。允元十五年任。石玠二十年任。韩钖二十二年任。张亨二十五年任。裴满明昌元年任。王启正隆年兼提举学校常平仓使。节度副使。
乌林大撒海大定年间任。萧谦二十二年任。曹望之明昌元年任。节度同知。王夔大定间朝请大夫伊仲连二十二年有怀祖堂记。
节度判官刘景大定间昭信尉。
元达鲁花赤脱儿察至元二年兼管本州诸军奥鲁劝农事，知渠堰事。黑厮名力十三年帖连，十七年帖木儿。二十四年蛮子。二十七年火迹赤大德二年沙的。十一年月鲁帖木儿二年。唆吉牙失里。二十年，节度使刘世英、刘德仁知州。
武戢至元二年兼管本州诸军奥鲁劝农事，知渠堰。武叔安知州赵郡与王恽、刘遂同时。靳和，曲沃人。居乡周贫乏，导人以善。后仕元知绛州，有政声。郭天佑十三年。程元直毫州人，知交城，劝农兴学，政平讼简，人心悦服，升知绛州。八里䚞十七年。彭仲德见名官。刘亨安刘贞亨安子。郭瑀二十四年。郝来麟元贞元年。粘合玮大德二年。朱泚八年。张仁、韩仲谦。李荣祖至正二年见名宦。孙存义六年。彭木旱十一年彭克明、宋克笃，十四年名宦。永寿曹世能同知。亦不剌至元二年，忠显校尉、同知州事。攸中孚十三年，前卫辉路诸军奥鲁总显校尉。王佐承务郎。杜淮承事郎。十七年杜儿米显。二十四年，忠显校尉岳世安，二十七年。陈嘉佑大德二年。王震八年。朵儿只皇庆六年。铁闾十四年。判官。张麒
承事郎。至元二年，赵福，十三年范仁，十七年。从仕郎刘仲文，二十四年，从仕郎马世荣。二十七年。敦武校尉。璩玑国元贞元年。郭元大德二年。关执中八年。邢得昂忠勇校尉。至正三年。孟礼敦武校尉。六年。案牍。赵英至元二年。张澄大德八年。韩伯宁至正六年。张文献十四年。都目。张利至元二年。郑恩恕。二十四年。王正，二十七年。成伯都元贞元年。王说大德二年，刘澄八年。冯明至正六年。白希鲁十一年。王守信十四年。明知州。
顾登洪武十年任，见名宦。吴居仁十七年任。石稳二十八年任，由洪洞升。李学正统四年任，祥符人，见名宦。王汝绩正统九年任，江西金溪人，见名宦。刘诜直隶昌黎人。景泰三年以光禄署正升任，转运司同知。有去思碑。李琼天顺元年任，广西灵川人。许茂成化二年任，乾州人。言芳六年任，山东邹平人，见名宦。林士弘九年任，湖广湘阴人，监生，本州同知升。许珙十三年任，山东滋阳人。刘观十五年任，山东平度州人。廉明果断，吏不敢欺。居三年，辞归。贾定十八年任，河南通许人，进士，见名宦。董宁弘治。二年任，顺天府漷县人，进士，以员外郎转佥事。时中五年任，直隶常熟人，进士，升员外郎。徐崇德十二年任，山东济宁州人。置文庙祭器龛帐之类，升府同知。由举人赵希魁正德三年任。河南仪封人，举人，升府同知。江璋五年任，直隶歙县举人。韩辙六年任，辽东卫人，举人，升府同知至知府。易谟九，年任。河南固始人，进士，见名宦。费一本。十年任，湖广江华人，举人。李文洁十二年任，江西贵溪人，举人，见名宦。程鸿十六年任，陜西延安卫人，举人。黄建嘉靖七年任，浙江人，举人，升松江府同知。钱贡十年任，蕲水人举人，严明刚断，圄囹常空，升廉州府同知。刘璲十三年任，陜西潼关人，举人。高光烈十四年任，山东胶州人，举人张文弼十七年。任直隶湥州人，举人。慈祥忠厚，平易近民升府同知，累升刑部郎中。彭灿二十年任，河南灵宝人举人，有惠政，升临洮府同知，累官按察司副使。刘万二十三年任，河南郑州人，举人。刘朝麒二十八年任，临洮人，举人。刚果执法，敦厚爱民，升德安府同知，转按察司佥事。许用中三十二年任，山东东阿人，进士。以陜西按察司佥事谪无为州同知，升任。性放达，丰髯能诗，升口北道佥事。贵儒三十五年任，河南汝阳人，举人。修南北城楼。胡应命三十七年任，山东淄川人，举人。傅凤四十一年任，河南临漳人，举人。邢化四十三年任，山东临邑人，官生，见名宦。
宋应昌隆庆元年任，浙江仁和人，进士，见名宦。张允济四年任，由郎中调任。固安人，进士，见名宦。屈大升六年任，陜西咸宁人，举人。驭吏有法，抚民以宽。建寅宾馆、牧爱坊布按公署，盖守之有为者。以邻封同乡人中伤归。
李迁乔万历四年任，山东安丘人，举人，清廉笃实，卒于绛，士民哀之。田子坚七年任，河南永宁人，进士，大同知县，擢监察御史，升四川按察司佥事，迁秦州判官，转襄垣知县，升任。李赋直十年任，延安人，举人。张应举十二年任，咸阳人，举人。
尹凤仪十四年任，山东新泰人，举人。初任，值岁荒，拮据焦劳。日无虚晷，出俸银伍拾贰两，付里长分赈，所赖以生活甚多。白璧十八年任。陜西清涧人，举人。酌熟汾荒地，建庄，以便开垦，人称曰白家庄。北关水路久湮，力为疏导，人多德之。杜濬十九年任，直隶任丘人，举人，见名宦。王大栋二十二年任，捐俸置学田，建文昌阁。卢点二十八年任，清廉宽厚，且有知人之鉴。范垠三十年任，陜西郃阳人，选贡。恤民爱士，绳督吏胥，公庭萧然。半年以内艰去。
许继先三十一年任，聊城人，举人。张继东三十二年任，丹徒人举人。慈祥恺悌，用刑极简青衿以寒苦，告辄赈之，不厌其渎，有长者之风。方立诚太平。人举人。文藻政治，雅思复古。重修州志。朱正寅，云南。人南直籍举人，才识明敏，兴利除害，为民保障。钱济吾陜西安化县人。刘二典北直人，举人。朱学忠临淮人，举人。笪继良丹徒人。崇尚理学，惠爱士民。临行捐银带条，以为恢复河汾书院之需。高邦彦北直人，举人。谢道坤举人。杨子凤举人。熊仪随州人，举人。葛爌北直人，举人。何言常州人，举人。雷翀陜西郃阳人，举人。崇祯六年任，见名宦。党珫陜西城固县人，贤能。贾我年山东定陶县人，进士。蒋汝贤北直人，举人。孙顺贵州人，进士。崇祯十四年任。谦恭好礼，爱民下士，有古循良之风。白尔玉北直人，举人。石莹玉甘泉人，进士。附国朝陈维新顺治二年任，辽东广宁人，固山启心郎。廉洁笃实，爱民如子，有生祠。升大名府知府，历升巡抚。
聂源二年任，万泉卫人，举人。精明洞鉴，判断如流，崇文课士，优礼学校。
冯雷鸣四年任，江南金坛人，进士。
张云龙六年任，辽东辽阳人，贡士，升平阳府知府。
单惺九年任，直隶枣强人，举人。恭谨简默，旁窦尽杜。升工部员外。
薛世望字山子，十四年任，湖广江陵人，岁贡。慈良恺悌，士民爱戴。馆饩课士，文风丕振。
王琦字奇玉，十六年任，顺天大兴人，升九江府同知。政事详明，判断无滞。秋闱分校。职四捷三。
刘显第字泽远，康熙二年任，辽东东宁人，贡士。宏才多干，百废具兴。实迹见各条内。绛素负虚名之累，公费以数千计，经画区处，不沠民间一钱，严禁火耗，穷檐得苏。优礼士绅特厚，尤近时希觏。同知廉博洪武十二年李彦达十七年。张锁正统元年。萧迁四年。李性滕邑人。景泰三年。刘绅
天顺元年。郑惠，
成化初年。刘宽陜西平凉人。
十三年。王庆直隶祁州人，监生。
十六年。王宣山东泰安州人。
十九年。梁诚山东武城人，举人。
弘治元年。齐霄陜西豳州人，举人。
四年。孙魁直隶密云人，监生。
十三年。郭钺直隶魏县人，举人，升知州。
十六年。李睿陜西泾州人，监生。
正德四年。刘还直隶宿州人，监生。
九年。沈希义直隶伍河人，监生。
十二年仝伸陜西人，吏员。
嘉靖七年。崔笙山东人，监生。
十年。谢纮浙江人，进士，以主事谪。
十四年。刘庚湖广人，监生。
十七年。李性直隶清丰人，监生。
二十年。方弁四川人，吏员。
二十三年。金翮
三十三年任，浙江乐清人，进士，以刑部郎中谪任。见名宦。郑仁夫
三十五年任，福建莆田人，吏员。赵性魁
三十七年任，直隶行唐人，监生。萧俨嘉靖四十二年任，直隶泾县人，监生，见名宦。汪文治直隶歙县人，监生。陈光宇直隶湥泽人，岁贡。梅庭实直隶武邑人，监生。张炫直隶大兴人，监生。敖得义湖广竹溪人，岁贡，见名宦。蔡楠万历十年任，沛县人，岁贡。持廉守正，不善脂韦。直指课吏，将示簿戒，楠正色而前，愿闻可戒之状。既得其关，愿置之理。及理之而白也，则拂衣而去。活民方药，至今存遗爱云。刘庚十三年任，山东寿光人，进士，见名宦。王吉直隶献陵人，岁贡。李致曲直隶庆云人，选贡。王必强直隶太仓人，监生。高擢直隶任丘人，监生。董良卿直隶华亭人，监生。张克俊直隶开州人，监生。谢谊陜西洵阳人，选贡。杨大光陜西华州人，选贡。张梦杏云南安宁人，选贡。宋择中、高文祺、黄相才、张谦、张枢、陈朋圭、马之良、沈邦良、沈时选、张奇和、方大钺
国朝。王羲图山东利津人，贡生，升常州府通判，顺治二年任。徐祚焕辽东后卫人，生员，侍卫升汉阳府通判。六年任。孟元吉辽东辽阳人，笔帖式。十年任。李敏北直龙门卫人，拔贡，十一年任。刘有能辽东广宁人，藩院办事。十五年任。刘裕国辽东辽阳人，宗人府笔帖式，十六年任。夏瑚浙江永嘉人，副榜，康熙三年任。蔡萃吉福䢖晋江人，贡生。五年任。张屺湖广武昌府江夏人，贡监。八年任。判官伍公理、郑恒、陈文焕、梁真、吴宄栾杨人。李仪渤海人。王纲河南长葛人，监生。张翱陜西武功人。曹善山东人。许麟、曹愈河南洛阳人，吏员。惠英陜西咸阳人。张耀陜西蒲城人，监生。徐珍郭恺河南新乡人，监生。杨清山东馆陶人，监生。魏濂山东巨野人，监生，以廉干闻。州旧皆土街，濂砌以石，升五台知县。费渊直隶颖上人，监生。戴麒顺天府大城人，监生。李纯陜西人，监生。毛诰浙江人，知印。徐翰山东栖霞人，监生。冯宣陜西人，监生。文魁辽东人，监生。周衡锦衣卫人，恩生。艾希清陜西米脂人，监生。王选直隶江阴人，监生。愈子献浙江䢖德人，监生。汪文治直隶歙县人，监生，升本州同知。王翰山东摘河人，吏员。操守清洁，刑法严峻，凶顽为之敛迹。孙纶山东诸城人，监生。陈远监直隶石埭人，监生。玉应元山东摘河人，吏员，山丹卫经历。升任。唐仲寅浙江嘉兴人，进士，行人司降补。邵绾陜西富平人，吏员。得民心，善弭盗。贺有敬直隶束鹿人，贡士，善治盗。王思贤山东莱县人，举人。李悌直隶兴济人，举人，成武知县，降后升孝义知县。杜其渐陜西泾阳人，吏员。袁三极四川南江人，选贡。冯翰浙江山阴人，吏员。汪万英直隶休宁人，监生。张文泮顺天府籍，杭州前卫人，吏员。张廷瑶四川长寿人，吏员。罗嘉选四川彭山人，选贡。王民皞升白鹤知县。程天禄刘应时陕西湿阳人。李初元四川剑州人，一钱不取。署州得民，因卫民罢去，举舆送行者千余人。严继恭陜西临淮人。刘一化江南吴县人。成景运山东邹平人。以后裁缺。吏目。胡俊、阮明、陈均嘉祥人。张能王属会宁人。田镃白水人。折政陜西人。高升陕西人。范聪南郑人。王钺吴堡人，监生。王臣鄜州人，监生。方昆河州人，监生。李希善太和人，知印，由典史升任。宋春栖霞人，监生。葛朝用陕西人监生。曹禄陕西人，监生。李光博陕西人，监生。蒋琏河南人，吏员。雷锡北直人，监生。郭田济阳人，监生。向瑚洵阳人，监生。齐锐临漳人监生。王之目新蔡人，监生。李价睢阳人，监生。师帅监生。郑继善缙云人，儒士。常理交河人，监生。邵芳开州人，监生。秦岩凉州卫人，吏员阳城典史升任。夏森陕西延安人，监生。张河祥符人。关宪直隶滦州人，监生。李积直隶宁晋人，监生。田锡直隶定兴人，吏员。钱遹直隶丹徒人，吏员，有才干，善治盗。彭凭余干人，监生。张朝佐直隶蓟州人，吏员。巩异俗顺天府永清县人，吏员。刘启光顺天府固安人，监生。邵一鹤直隶曲周人，吏员。李明仕锦衣籍寿光人，监生。童朝仪浙江山阴人。李志韩睢州人。郑国用浙江会稽人。周宗舜浦江人。彭永年浙江山阴人。鲍训河中人。范应立砚山人。周六经浙江山阴人。徐一清东海人。史正学金陵人。吉守兴巨鹿人。胡绍芳钱塘人。赵晋锡上虞人。国期。
邵光奭浙江山阴人，吏员。
吴克炤浙江山阴人，吏员。
吴俊儒顺天大兴人，内院供事。
李懋顺天大兴人，内院供事，升桃源县主簿。
雷仁俊江西南昌人，监生，教职。金儒学教授。
田世英河中人，进士。博学能文，尤长于诗。调绛州教授。兴定二年。
元宋景庠至元三年。续致中元贞。元年宁楫在德二年。和节皇庆二年。李郁常行义冀宁景春。邢允修、皇甫冠明学正。洪武间。成章、刘章邵武人，举人。敦信蓟州人。成化间。徐信济。宁人，举人。李宪青城人，举人。施教有条，勤而无倦。九年满，升莱水知县。去之日，诸生攀送号泣，绛飞礼经者，皆其源流李守经、汝阳人，举人，以春秋教，土人多传焉。李华曹县人，举人。弘治间任。诺，咸宁人，举人，升国子助教，寻升监察御史。张宪，泾阳人，举人。廉介方严，束修可受者，贮之公所，易铜铁，铸祭器，石刻可稽。知州李文洁有记，见艺文。正德间。颜烨。上虞人，举人，能诗文，升南京刑部主事。王克仁湥州人，以训导升。嘉靖。间。杜懋、井陉人。仝滋、费县人。唐渊，临淮人。蔚楷、合肥人，规范严整，接诸生，虽私居，必正冠垂绅。辛继先、□城人，纯间静。周琼、揵为人梁，高唐州人。贺荣、河南唐县人。评诸生之艺，妍妙不爽。戚志道、泛水人。师际可易州人。李必昌广东南海人，举人，工古文词。河东书院招致茂才，以督率属之诸生，以得师为庆。升修肚。县。段邦宠陜西朝邑人，举人，刚断明察。庚午北畿主考，时称得人。升国子学录，户部主事。子实荐于即万历间。王熙敬、宁陵人。吴从仕、枯城人。郜永春、修武人，视诸生如子弟，恩义职孚。严允立、会稽人，举人。王廷诰、容城人。魏天章、平定人，举人。金衣、安平人。张云翰、江都人，升建昌府教授。陈学诗、安州人，升天津卫教授。张正脉、项城人，升巩昌府教授。黄一中、黄冈人，举人。好古能文，纂修旧志。万士仰、清源人。曹树声、会稽人，举人。博雅善书，从学者众。郭居重、苏体撰。天启间田毓华、汴梁人，举人。慱学能诗，推诚待士，历官南部，即升滇南知府。陈于庭、陕西醴泉县人，举人。萧栋、马邑人。王在镐。真定武邑人。崇祯间王家隽、泽州人，举人。杨桂芳、定陶人。王于秦、屯留人。白泽、滔德诈人举人，陛平遥县知县，武略特优。擢升安庆府监军同知。李廷骏、汝宁人。高如仑、应州人。康祚尝、保德人。吕懋修。国朝戴登云、徐沟人，顺治间。史必遵、盂县人，拔贡。丰仪秀整，识鉴精□，屡任国学部郎，陛湖广衡州道。李廷枢、员奇才沁州人，由本学训导。陛。张世淳，会稽人，潞安府籍，举人。宽厚有容，不设坛岸，才思通敏，文采翩翩，诗效元、白体，每与多士唱和往还，有古人风致。任十二年，升平阳府教授，卒，以绛为桐乡云。李调元蔚州人，举人。增祭修器簿，正祀曲口典。训导。永乐间，陈孚、张倦、马伟、故城人，举人，陛长史。冯韨、刘敬、兴平人。杨显、临漳人。王章。易阳人。成化间，江云、麻城人，举人。李荣、任丘人。王瓒马驸、澄城人，举人，能诗。冀增、邢台人。弘治间。白嘉言泾阳人，举人，陛教谕。柴铭、长安人。王贤李文英静。海人。高尚仁、安肃人，升教谕。聊昂、聊城人。马尚仁、左远。莘县人。正德间。王麟、乾州人，升潘府教授。万珊、紧德人，升王府教授。陈绶、元城人，举人，登丁丑进士。薛正用、江安。冉秉彝、扶风人。甄琦、汝州人。刘罢、朝邑人。郑侃高陵人，举人。嘉靖间，随良辅、孟恩、陈诰、岍阳人。田琦、堂，邑人。杨仁、美，汝宁人，升荏平教谕。周文、德州人。郝养民、鄜州人，忠厚老成，爱士如子。每月试，躬为督率，至餽饮食。张嘉臣、阳武人。霍尚义、保定人。郭大仁、修武人。伏廷祯、徽州人。姚昆、巨野人。马继、直隶永年人。谈经论文，诸生负笈门下，取科第者数人。陛猗氏县教谕。子之麟，良午乡荐。马文、朝邑人。王加相、甘州人。胡来王、岍阳人。曹绅、中江人。张𫐄、凤翔人。忠信诚悫，爱土如子。升教谕。段中选。锡县人。隆庆间。李核、朝城人。金异才、青州人。秦希、浙偏头关人。赵晋、沁州人。白杲。青涧人。张伯光巩昌人。万历间陈思恩成安。人。朱皋咸宁。人。张时雨、长治人。牛应祯、岢岚、武惟扬、陵川人。李逮时、冠县人。李时聘、河曲人。张惟岳、邵永丰、夏津人。任弘乔、平凉人。田世芳、马邑人。安宗训、秦州人。冯翊、米脂人。张承光、富平。郝应荧、崞县人。宋克柔、乾州人。柳汝湳、榆林人。窦豪、武乡人，升安化县知县。屈大用、邢养道、忻州人。张凤鸣天启间王体仁县。源人。马贯马邑人。崇祯间，程鲤、潞安府人。吴嵋、凤翔县人。徐率性、平谷人。李化龙、文水、薛际昌、韩城人。赵邦靖、介休人。宋文英，壶关人。王命训。德州人。吕伟静乐人。与贡士陶世征增设配哲两庑赞牌，陶注书有国朝顺治间陈司纯，保德州人。问、修极、白人水。苏万方，静乐人。王圻、陵川人。孙家俊、屯留人。冯鸿远。忻州人，后裁，缺名。
名宦
汉周孰，沛人。从高帝击胡骑及韩王信，破之，以功迁太尉，又击陈豨，定雁门郡七县，云中郡十二县，代郡七县，后封为绛侯。魏陆凯，代人。仕魏为给事黄门侍郎，左枢要十余年，以忠厚见称。出为正平太守，号为良吏。卒谥惠。魏裴文举，字道裕，闻喜人。父邃，任正平，廉约自守。每行春省俗，单车而巳。文举为绛州剌史，一遵父政，务以德化民。总管韦孝宽特相钦重，每欲谈，不觉膝前于席。后周传伏为东雍州行台，齐败，惟伏不下。先是，周主之擒尉相贵也，招之不从。既克并州，复遣韦行宽招之，令其子以上大将军、武卿公告身及金马脑贰酒钟赐伏为信。伏不受，谓孝宽曰：事君无贰，此儿为臣不能竭忠，为子不能尽孝，人所雠疾，愿速斩，以令天下。及闻高纬被擒，遂降，引使宿卫，授上仪同大将军焉。
隋韦世康，京兆杜陵人，孝宽兄子也。父敻，养高不仕，时号为居士。世康幼而沈毅，仕魏，封汉安县公，从周武帝平齐，授司州总管长史。尉迟回之乱，高祖谓世康曰：汾、绛旧是周、齐分界，因此乱阶，恐生摇动，今以委公。因授绛州剌史，以雅望镇之，阖境肃清。性恬素好古，不以得丧干怀。在任有惠政，奏课连最，擢不礼部尚书，转吏部，选用平允，请托不行。后再拜陈让，愿乞骸骨，上不许，寻卒，赠大将军，谥曰文。梁轨字世谟，以内军将军为临汾令。临汾即正平，患州民病卤，庄物瘠疲，因凿山源，引水溉田，其利甚𬇘。唐李安远，夏州人，补正平令。时唐主兵起，攻绛州，安远与通守陈叔达婴城推守。唐公子素与安远善，及拔张，抚慰其家，乃与同食。授右翊卫统军、正平县公。李元礼，宗室，善骑射，始王郑，即授郑州刺史，后徙王徐，迁徐州都督，为绛州剌史，有治名，玺书劳勉，实封至千户。郭子仪隙宗宝应初，绛州素无积蓄，民间饥，不可赋。敛粮赐不充，军士嗟怨。突将王元振作乱，杀行营都统李国贞，诸军标掠不巳。朝廷忧其与太原乱军合从连贼，非新进诸将所能镇服，乃以子仪、汾阳王，知朔方、河中等节度行营副元帅，发京师绢四万疋、布五万端，米六万石，以给绛军。初，李国贞治军严，朔方将土不乐，皆思子仪，故元振因之作乱。子仪至，元振自以为功，子仪曰：汝临贼境，辄害主将，若贼乘其觉，无绛州矣。盏为宰相，岂受一卒之私邪？收元振及其同谋四十余人，皆杀之。自是河东诸领皆奉法，屡镇河东。
韦陟，字殷卿，京兆万年人，韦安石子。肃宗即位，起为吴郡太守，欲以为相，使者趣追，未至，疑有顾望意，止除御史大夫。杜甫论房琯，词意迂缓，陟言其不失谏臣体。王去荣杀县令，帝欲宥之，陟谓非宜。时拜吏部尚书。久之，宗人伐墓柏，坐不相教，贬绛州刺史。陟早有名，而为林甫、国忠坐摈废。及霸宗择相，自谓必得，以后至不用。任事者皆新进塑风，惮之，多言其骄倨。及入关，又不许，之京师，欎欎不得志，成疾，且卒，叹曰：穷于此乎！自书陟字，名五朵云，时人慕之，号郇公五云体。绛州有遗爱碑。
李晟，临潭人，以神策行营节度使兼河中、晋、绛等州凶度使，所过秋毫无犯。次子宪，仁孝喜儒，以礼法自矜，迁卫州剌史，徙绛州。绛有幻人怵民以乱，宪执诛之。河中兵本仰食于绛，而汾可输河、渭，岁租与籴，常数十万石。故敖保山为固，民之输者，十牛不胜一车。宪滨汾相地治新仓，当费二百万，请留垣县粟籴河。南，以钱还籴绛粟，既免负载劳，又权其嬴以完新仓，绛人赖其力。兄愿亦为节度使。
马燧，汝州陕城人。李怀光及河中，诏燧为河东保宁、奉诚军行营副元帅，与浑瑊等合兵讨之。燧帅步骑三万次于绛，略定诸县，降其将冯万兴、任象玉，遂围绛，拔外郭，守将夜弃城去，降四千人。遣李自良定六县，降其将辛兟，收卒五千。韦武，万年人。少孤，年十一，荫补右千牛，累迁长安丞。德宗幸梁州，委妻子奔行在，除殿中侍御史、户部侍郎，转刑部员外郎。是时，帝以反正，告郊庙，大丘兵后，典章未究，执事者时时咨武，武酌宜约用，得礼之中，群司奉焉。后为绛州刺史，凿汾水，灌田万三千余顷，玺书嘉劳。宪宗时，入为京兆尹，护治丰陵。未咸卒，赠吏部尚书。村
黄尚裳，字遵素，京兆万年人。擢进士。元和中，乙为晋、绛节度使，达权变，有大略，性恬淡。后平蜀，擒刘辟，宪宗以其功拜平章，封邠国公。
樊宗师，字绍述，浦州人。家饶于财，悉散施。戚尚党为绛州剌史，知名于时。进谏议大夫。作居园池记。李栖筠，字贞一，赵人。幼孤，有远度，庄重寡言。举进士，调尉氏主簿，历改河南令。李光弼守河阳，高其才，引为行军司马，兼粮料使，改绛州刺史，擢给事中，绛州有德政颂。杨损字子默，家新昌里，与路岩第接。岩方为相，欲易其厩以广第。损族仕者十余人，议曰：家世盛衰，系权者喜怒，不可拒。损曰：今尺寸土皆先人赀，非吾等所有，安可奉权臣邪？穷达命也。卒不与。岩不悦，使损按狱黔中。逾年还，三迁绛州刺史。石雄，武宗时，为晋绛行营节度使，讨刘祯狄惟谦梁公之后，为剌史有名称。张圆，字直之，河南偃氏人。以河东从事，后摄绛州，能闻朝廷。卒于汴，韩愈作墓铭。宋富弼，河南人，初以将作监丞关决绛郡，多著美绩，士民至今怀之，有祠。
钱惟济知绛州，民有条桑者，强盗夺之，不能得，乃自斫其右臂，诬以人杀，官司莫能辨。惟济引问，面给以食，盗以左手举筋，因语之曰：他人行刃，则上重下轻，今下重上轻，正用左手伤右臂也。诬者引服。
李垂明道中知。绛州修夫子庙，还朝，阁门抵侯，李康伯谒之，因谓曰：舜工文学议论称于天下，诸公欲用为知制诰，但宰相似舜工未曾相识，盍一往见之。垂曰：我若昔谒丁崖州，则乾兴初已为翰林学士矣。今已老大，见大臣不公，尝欲面折之，焉能随群逐队，趋炎附热，看人眉睫，以冀推拘乎？道之不行，命矣。执政知而恶之，出知均州。聂昌，临川人，靖康中登政府，出知绛州，遇害。王庶为陜西制置使兼节度怀庆、泾原兵，金娄室大掠而东，庶以书约怀庆帅王似、泾原帅席贡，欲逼余虏渡河，复限大河自守。似、贡不应，庶为国拒守，金人还师，陷绛州。州志：金范承吉，初从宗翰克宋，翰所得鑫使承吉司其出入，无毫发欺。及还，犊车载书史而巳。擢知绛州。先是，军民有为将士所掠而逃归者，承吉遍谕，俾其自实，凡数千人，具白元帅府，许自赎为良，或贫无赀者，以公厨代输。改河东北路转运使。
高汝砺金城人，大定中进士，为石、绛二州剌史，莅官。有政声，人谓政事文学可比樊宗师、富郑公焉。后相宣宗，号为良相，卒配享宣庙焉。
郭通，亳州人。大定初，擢陕西路转运司都勾判官。时晋、绛户税转输平凉，通监视之，官吏无敢有秋毫之犯，二州民举手加额。后为绛而阳军节度副使。到官之日，父老咸曰：此昔平凉闵恤我曹者也，今来，民何幸与再期年大治。绛人绘像于在宁寺舍，立石纪德。终清河防御使。
张升，大同人，为绛州录事，赵伟及时，谓识者谊不能从，言讫赴水死，人嗟异之。张元，绛州正平令，有治绩。元刘亨安按元史：其先范阳人，后迁辽东川州。元初，国王□华黎经略辽东，兄世英率宗族乡人隶麾下，分兵收燕、赵、云、朔、河东，以功充行军副总管。时平阳诸军被兵之余，民物空竭，言于王曰：自古建国，以民为本，今河东杀掠殆尽，异日我师复来，孰给转输，收存恤亡，此其时也。至善之。以绛州边地难其人，奏授绛州节度使兼行帅府事。卒于师。无子，国王孛鲁命其族兄德仁袭职。丙戍，金将移剌副枢攻绛州，城陷，死之。木华黎承制，以亨安领其众，奏赐金虎符，授镇国上将军、绛州节度使、行元帅府事兼观察使。庚寅，从王师渡河入关。
辛卯春，克凤翔，历秦、陇，屯渭阳。秋出阶城，沿汉抵邓。壬辰，会大军于钧州，败金人于三峰山。甲午，平蔡。丙申，都元帅塔察儿征巴蜀，攻散关，破剑门，届奇制胜，战功居多。进围成都，亨安为先锋，大破之。有乔长官与亨安争功，未几攻城，乔为砲所伤，亨安召负之以出，乔感愧。亨安从军，累著勋伐，所获金帛，悉推与将佐，故士卒咸乐为用。彭仲德由东明人，至元中知绛州，有遗爱碑见艺文。靳和曲沃人，居卿，喜周贫乏，导人以善。后仕元知绛州，政治公平。程元直真亳州人，知交城，劝农兴学，政平讼简，人心悦服，升知绛忤州。李荣祖雨云中人，至正初知绛州，有政绩碑见艺文。宋克笃目长白人，至正间进士，知绛州，人贤之，时称其文章政事，方诸文潞公。
靳柱襄萨陵人，善属文。登至正丙戍进士及第，授绛正平县于尹，寻升监察御史。
明顾登洪武十年任，创建治廨祀坛，缮葺庙学。
李学正兹统四年任，祥符人。公廉守法，晓达民情，后人感慕，塑像于羊舌庙。
王汝绩正统九年任，江西金溪人，由教职升，有政碑见艺文。言方成化六年任，心东邹平人，博学谨守，多善政，至今传之。由进士。
贾定，成化十八年任，河南通许人，进士。绛有屠人，诱人出而杀诸谷中，归而私其妻，不从，复杀其妻而搂其女鬻之。事久弗白。定廉诛屠者，事竟白。绛有积薪逋者，破家糜躯，而逋弗完也。定通一州丁户足其逋，自是绛薪岁无逋。文尝为善恶二籍，岁终则勾稽诛赏之。会大饥疫，绛独活，因上救荒八事。是年又平垣曲之盗。后改易州，寻升山西按察司佥事。易谟正德九年任。河南周始人，进士，政声超卓，升陜西西安府同知。有去思碑，肖像配亨富郑公祠。李文洁正德十二年任，江西世贵溪人，举人。刚正明断，兴学校，毁淫祠，均赋役，锄豪强，有清操，一介不取。居四年，风清獘绝。升建宁府同知。去之日，百姓遮道号。泣如赤子之失慈母，肖像配享富郑公祠。
金翮浙江乐清人，进士。嘉靖三十二年，以刑部郎中谪任同知。署州数月，兴利除害，声动全晋。州旧有牛头在瑞石驿，殊为负累，乃申呈当道，折银解纳，百姓便之。详见所著非非稿。诸所节省，大得民心。猷不善事上官。升徽州府通判。
萧俨直隶泾县人，监生。四十三年以兵马谪任同知。有学问，有文章，谈笑诙谐，悉中肯綮。冬月汾川架桥，板椿之征，岁以百计。春夏水涨，桥卸板多遗。俨署篆，申允旧板收贮候用，坏者易之，不复征银。迄今四十余年，奉为成法。署鸥汾、临晋，俱有声。以致仕去。邢化四十三年任，山东临邑人。官生。剸系执要词讼，令原告行拘，听其和息，不苦以赎。事难噫决者，付公直老人，复加裁夺。李郡博必昌与其妻并卒，子女皆幼，家在南海，乃择老媪及认民官护送，且赙以百金，其仗义如此。升延安府周知致仕。宋应昌隆庆元年任，浙江仁和人，进士。虑事详贻泽远创建石堤远创建石堤，免汾水啮城之患。清丈地粮，杜绝飞诡。公馆器物，一一之司。夜火夫照房编沠，折强扶弱，闾阎安堵。系士民之思。历官右都御史。张允济四年田郎中调任，固安人进士。丰度威严，不事钩索，人自不欺。甫一年，以内艰归。先是，运司连、方两处，查盘计居其半，所及民者，申豁代屯、潞徭银。方允半。代公去，全代如故。倘在事久，则造福何可量哉。历升佥都御史，巡抚山东。敖得义湖庚竹溪人，岁贡，万历四年任同知。性和而介。维时印群受理槩，及岁远产值送，敖则理谕告者。令其输服而巳，人多德之。升南安府通判，和曲州知州。杜濬，任丘人，慎而且简，日坐堂不过一二事，片言可决。绛俗以小忿辄捐命，公责令自瘗，于是民以捐命为戒。佐贰无所事事，闭署静坐而巳，不轻役一人，不轻取一物，无媿杜母以傲招尤，致仕。刘庚山东寿光人，进士。万历十三年以主事滴任同知。在南部以文赠人，稍涉时政，当途嫉之，遂左迁于绛。时州守性愎而奢，以庚至，勉加敛戢，阴德及民。所到留题，寓意忠爱。未几，以内艰去，历官浙江按察使。雷翀陜西郃阳人，举人。忠厚朴直，惠爱士民。尝血章祷雨有应，拜火及风，立歼大豪，为民除害，有古人风。
孙学谦，第进士，仕监察御史。志官师，述其历履，乃其中最显著者。汉、魏若干人，隋、唐若干人，宋、元若干人，明若干人，列为名宦。大都治行卓绝，真能左右元元，翊赞风化，声施千载，长享血食，有以也。
人物
乡贤
周士会，𫇭孙，事文公、襄公，食邑于随，及范，遂称随季，亦称范季。城濮之战，幼而与谋。景公时将中军，王乱，士会平之。归而讲典礼，以修晋国之法。赵文子称为利其君不忘其身，谋其身不忘其友，晋人谓文子为知人。
韩厥，景公时为司马。公以孟姬之故，杀赵氏而裂其田。厥言于公曰：成季之勋，宣孟之忠，不可以无后。于是公复立赵武而反其田。赵氏之再建于晋者，厥之力也。卒谥献。今绛有韩献子故里。韩起，厥子。平公时，使聘于周，王使请事，所对辞不失情。聘鲁，观易象春秋。聘郑，诸大夫赋之。未年，代赵武为政，卒谥曰宣。董狐，晋史官。灵公欲杀赵盾，盾出奔。巳而赵穿弑公，盾遂复。狐书曰：赵盾弑其君。盾曰木然。狐曰：子为正卿，亡不越境，复不讨贼，非子而谁？孔子称之曰：古之良史，书法不隐。
荀林父，晋人，为文公御戎，败楚师于城濮，佐下军，败秦师。景公时，代却缺为政，谥桓。子庚，佐栾书将中军。庚子偃为卿，谥献。荀吴，偃子。尝大败群狄，二不受鼓人之叛，鼓告力竭而后取之，不戮一人。平公以时为卿，谥穆。吴。子寅，观勿伐楚，谥文。
绛有荀氏邑。赵武郑子产献捷于晋云云。士庄伯不能诘，复于赵文子，文子曰：其辞顺。犯顺不祥。乃受之。孔子曰：思天而敬人，服义而行信，孝于父母，恭于兄弟，从善而不教。盖赵文子之行也。
今苏村里有故里羊舌大夫。孔子曰：其少也恭而顺心，有耻而不使过宿。其为大大也，悉善而谦其端。其为舆尉也，信而好直，其功至于。其为容也温，长而好礼，博闻而时出其志。此羊舌大夫之行也。羊舌职，成公十八年，祁奚为中军，羊舌职佐之。详见羊舌故里下。却谷，公问元帅于赵衰，对曰：却縠可。行年五十矣，守学弥惇。夫先王之法，忘，德义之府也。夫德义，生民之本也，能惇笃者，不忘百姓也。请使却縠。公从之。羊舌盻，字叔向，博识多闻，能以礼信为国介。聘于楚，楚欲傲以所不知而不能。郑铸弄书，责子产以开端治罪，不私其亲，称为遗直羊舌。赤。孔子曰：其为人之渊源也，多闻而难诞，内植足以没其世。国家有道，其言足以治；无道，其默足以生。盖铜鞮伯华之行也。师旷字子野，闻有楚师，师旷曰：不害。吾骤歌北风，又歌南风，南风不竞，多死声，楚必无功。师旷庙在洪洞县师村。记谓古羊邑人，当是洪洞。府。志以为临晋，误矣。艺文于师而旷庙记与碧藩园池并提。衡论之，又似绛。昔年有庙，州人席珍四书五经音释云：师旷绛人，然不可得而详也。
余观左史、国语诸书，纪列国者十之五六，纪晋者十之四五，详参卷帙，晋事遂与列国平分天下之半。夫周为议礼制度之国，鲁为礼教信义之邦，而秉笔者又为鲁人，乃舍近而取远，略尊而详疏，意晋国人文窨有不可灭没者耶？孔子称列国大夫凡十，晋独居五，曰赵文子，曰随武子，曰铜鞮伯华，曰：半舌大夫，曰介山子推。至于董狐之为良史，赵盾之为贤大夫，并取而称美之。人物风华，何其盛欤！惜乎河上回辕，晋未有车辙马迹，使孔子亲临其地，其流风余韵，必有经圣裁西愈显者，又当何如也？说有谓唐虞三代之遗风余思尚存焉。然予读诗，至蟋蟀、葛屦之章，未尝不掩卷叹息。夫晋中土瘠，土瘠则劳，劳则思义，故贤人君子往往多出，于其间。世风丕变，人仰机利者，日渐相习，流于竞逐，较锱铢，角奇嬴，由是始于营积，继以骄奢，终于贪刻。骄奢贪刻，蟠踞回环，中于膏肓而不可解，风俗人心不可言矣。夫岂后人品行不逮于昔，哉予！谓贤士大夫有转移风会之责，砥波回澜，止在一风厉间。紫衣贱服，犹化齐风；长缨鄙好，且变邹俗，矧恭俭物身，为居高之倡乎？苟以好贤东善为尚，则好贤东善，诚足为尚矣。苟以攘利损人为贱，则攘利损人，群然知其为可贱矣。苟以奢僭舆服为可鄙，则里中之人咸知奢僭舆服为可鄙。里无矜炫，则人心朴，时无华耀则风俗厚，人心朴，风俗厚。贤人君子，有不项背相望于其间哉？不必天有特授而加秀，不必地有厚钟而增灵，祇在贤士大夫谨司其转移而予之的耳。
圣王在御，人文成化，或有修孔子之业而秉左氏之笔者，撰述纪录，青史为光，庶晋壤之声望为不坠哉。吾愿贤士大夫先民是程，大猷是经，俾前人不得耑美于古昔，讵不美欤？按师服、士𫇭、毕万、卜偃、荀息、栾棱、史苏、先轸、宝犨、士燮、士匈、知莹、解杨、张老、祁奚、魏颗、魏绛、伯瑕、狼瞫、土鞅等皆晋人。晋都于绛，则皆绛人也。但故绛旧址在州北二十里外太平县界内，一在州东尚五十里外曲沃县界内，所谓晋者，当与太平、曲沃鼎分之矣。然皆无古迹可考。如尧陵在平阳，今朝廷所祭者乃在山东，夫孰得而正之？李太白，蜀人也，或以为陇西，或以为山东，或以不夜郎，皆称为故里。贤人君子所生各异，人皆乐与之同里，东西南北，共此域中，高节清风，闻声知慕，人之懿好则然。此吾于晋国诸贤，知其为绛，而愿吾州之祀之也。后周杨檦，字显进，正平高梁人。父猛，为邵郡白水令。檦少豪侠，有志气。魏尔朱荣杀害朝士，城阳王元徽逃难投檦，檦藏而免之，以义烈闻，擢拜伏波将军，转正平郡守，封郃阳县伯。
唐谭忠，祖瑶，天宝末令内黄，死燕寇。忠豪健喜兵，燕牧刘济与二千人阵白狼口。元和五年，谋欲激燕伐赵，官至御史大夫。忠弟宪，前范阳安次令。
裴漼，闻喜县人裴琰之子，徙居绛州。举明经，迁监察御史。时崔湜、郑愔典吏部，坐奸赃，为李尚隐所劾。诏漼按讯漼，执正其罪，天下称之。睿宗当旱，造金仙、玉真二观，谏止之。开元中，累迁吏部侍郎，甄授士类为多。
宋薛奎谥简肃，性刚不苟合，遇事敢言，尤能知人。公以严治京师，以宽治蜀，皆以最称。力止太后冕服，廷谕大臣被酒，欲绳天下事，细大一入于规矩，不可其意，辄忧愧卧家。子直孺，谨饬好学，早卒，以弟子仲孺为后，荫为将作监主簿，累迁太子右赞善大夫、殿中丞。兄睦，有隐操，以恩例补右班殿直，顷之，弃去，不复仕，以德行文学为乡善人。兄子长孺，尚书虞部员外郎，知绛州军州事。良孺，国子慱士。少育于简肃公。弟塾，亦以恩例官内殿崇班，并知名，俱欧阳修志表其墓。孟宗政父林，从岳飞至随州，因家焉。宗政有胆略，为京西铃辖，驻札襄阳，屡败金人。代许国为荆鄂都统，置忠顺军，威振境外，金人呼为孟爷爷。好贤乐善，赏不遗仇，罪不避亲。死之日，边城罢市恸哭。子珙，亦为名将。
金李愈，慷慨尚志节，正隆中进士。及为监察御史，弹劾无所避，累迁刑部尚书，在朝多所康建明。后封陇西郡侯，卒谥清献。所著有狂愚集。
梁襄，性颖悟，日记千余言，慱洽群竺籍，为人质直尚谊，大定初登进士。世宗将幸金莲川，襄上疏极谏，以直声闻，擢礼部主事，累迁保大军节度使。子持胜，在□大年，举进士，中制策、宏词两科。时有谋不轨者，胁持胜，大骂，不从，遇害，赠绛州剌史。
孙镇，博学有才，举进士，为陕州剌史。弟锜，宁州剌史。铉番原令，与兄镇同榜进士，世号三桂孙氏。
元孔锦山字晋望，雄勇多智略，善骑射。元初，袭父禄爵千夫长，从征，累有奇功。战于茶山时，坠马腾上者三，昝安抚叹曰：真奇士也。世祖赐锦衣、弓矢、鞍勒，谕以回跖之事，锦山对曰：人惟为善，则美名自臻。累升碉门等处镇守万户。子秃鲁卜，有父风。次也先不华，俱碉门等处副千户，佩虎符。张仲仪字伯威，由绛学正入翰林，擢亚中大夫、抚州路总管，追封正平县男。明宋景濂铭其墓。
姚天福幼读春秋，通大义。至元中，拜监察御史，弹击不避权贵。世祖嘉其直。时诏罢各道按司，天福言不可，权臣不悦，左迁衡州路同知，不就。后拜参知政事、大兴尹，畿甸大治。后之尹京兆者，以天福为首称。
尉迟德诚，字信甫。祖天泽，仕金为库官郡王。带孙拔绛州，泽在俘中道见兵死者，辄涕泣收瘗之。带孙令佩金符，授云州御衣局总管。父鼐，仕至潞州知州。德诚历官左率更丞，迁家令司丞，仁宗以为谨属。常赐酒帛，得侍左右。数荐土，出，则未尝语人。厅事前有粟苖，不种而萌，偶出一禾双穗，众以为嘉禾。迁河东、山西道宣慰司同知，击奸吏，宽税敛。上计京师，入见，帝方食，赐以馂余，擢工部尚书，未拜，改陜西行台治书都御史，迁京几都漕运使，拜辽东道肃政廉访使。上疏言事，其言曰：劳诸王以怀其心，防出入以严宫禁，立谏官以远谗佞，崇科举以求人材，立常平以备荒年，汰僧道以宽民力，举贤良以励忠厚，柳奢侈以厚风俗。及拯钞法、裁冗官等事，未报而卒。韩亨甫由中书省椽授监察御史，后调东平路总管。至正间，毛贵作乱，守城死节，赠中奉大夫、陜西中书省参政。
李思敬字君让，由中书省西曹掾，累仕至肃政廉访使，以孝廉著名。子僎，有文学，授榆社县尹，累仕至肃政廉访副使。僎子土林亦贵，时名其里曰登瀛。
明高铎字鸣道，少有异质，每夜行，见二灯笼导前，人皆神之。举乡试第一，登进士，历任刑部侍郎，调佥都御史。举师李彦英为本州训导，举友陈行义知苏、颖二州，筑留都城，开三山街，奏迁金台驿为侯马驿。才识明敏，望重朝野。卒赠尚书。李彦英性颖敏，慱通五经，为元巨儒。洪武初，门人高铎荐，授平阳、绛州两学训导，其时科第多出其门，人称为五经夫子。见山西通志。
张徽永乐戊子乡举，任陕西永寿知县，廉介自持，秋毫不苟取，乡里至今称之。盖援宣德乙卯乡举，任陕西静宁知州，莅政廉能，有古循吏风。陶铨字文衡，正统乙丑进士，除行人。至太原，时权阉王振亦至，众皆迎送，铨独不往。历升陜西右参议，恺悌宏慱，有长者风。乞休归，搆小轩，名曰一间，引流艺卉，庋经贮史，自号一间人。与二三致政同志者为九老延龄会。
陶玺字廷用，铨第四子。登天顺甲申进士，初授户部主事，升本部员外郎。才通性敏，方洁不阿，百窦尽杜，绰有古大臣风。大司徒特简督德州仓储。先是，邾城所输之数未盈，莅其事者积粮于河岸，三年，且逮捕其官吏，粮里械击至数百人。玺得其故，即日释之。顷，亦输渐至，卒无逋负者。事竣言归，民泣送，壅途不能行，迄今家图其像以祀。蓟州民田五万余顷，为豪右所据，玺承命直其事，悉得归民。尝斋内帑金于辽左、榆林饷军，分给公平，军士胥悦。山陕连岁灾伤，逋租过多，玺奏请蠲之。六载考绩，授制诰，进阶本部正郎。寻升河涧长芦运使，总摄利权，阿堵物若山积。玺愈励清操，于入所易移中，自视漠然，不为染指。前使者遗若干金于官署井，后使使求之，检得尽付去。当时靡不称为陶君子云韩重字淳夫，泗州同知英之子。登成化十四年戊戍进士。初授礼科给事中，转都给，慷慨敢言。三十三年，劾方士李孜省交结太监梁芳等，左道要宠，黯乱朝常。芳降南京御用监闲住，逮孜省锦衣狱。是年，番僧法王领占。竹等倡西番之教，滥膺爵赏，擅作威福。重劾，夺印𠡠，用发遣去。既巡抚辽阳，论镇守太监梁玘贪残暴横不法等条。寻改巡抚湖广，题请计处运粮以便军民，并属设官以安地方，二疏甚伟。府贵州，都匀作乱公运。饷勦平，降𠡠谕奖，擢南北兵侍进南。京工部尚书愤刘瑾专擅致政，瑾矫旨，羁滞扬州，年余发背。卒。瑾诛，赐祭葬，仍祀乡贤。其事绩详明朝典、则王弇州中。官考、明朝大政纪等书，据山西正祀考称公质貌魁梧，议论英发，抗颜忤势，直谏辟邪。嘉靖间，知州许用中申院道，立祠专祀。姚逵字文达，成化丁酉乡举，任彰德府教授。孝友天植，颖悟绝人。读书过目成诵，至老不忘。居儒官三十载，善育人才，多所成就，其于功利泊如也。
陶琰字廷信，铨之子。发解乡闱，成化辛丑进士。初授刑部主事，决狱称平，累升右副都御史，巡抚河南。廉介绝俗，每饭一蔬，人呼青菜。陶亟黜赃吏数人，为吏震慑。升刑部侍郎。适游击徐谦诬奏御史李高，谦，逆瑾党也，赂瑾欲中高。琰承旨往核，据法直高。瑾怒，矫诏下琰狱，乃罢去。瑾怒未巳，复罚米四百石。瑾诛，言官交荐，起左副都御史，总督漕运。单车至镇，廉得诸幸竖豪猾者，悉治以律，权势敛手，中使往返敬惮，罔敢需索。会河北姚源诸贼搔动东南，承命巡道，升右郁御史。乃简任惟允，调度周详，北贼殄来，西贼听招抚。次年复犯，大破捣巢，余党悉平。捷闻，赐玺书金绮，升俸从一品。宁、绍濒海，飓风作，□溺者无筭。乃躬按其地，发帑赈济，生全万余人。仍筑堤自萧山抵余姚，凡五万余丈。以开、常诸邑俱无城郭，乃旋为之，民不告劳，迄今永赖。引疾归，疏七上，乃得请，岁给禄米隶役。世宗初，征用旧德，力辞不出。屡征，起户部尚书，总督漕政，淮民欢声雷动。擢工部尚书，诏侍经筵，直言无讳。转南京兵部尚书。岁饥，移檄大赈，全活靡数。裁革宦官快船，官民弗扰，事皆先发后闻。乞休，疏十上，乃得请，给禄隶倍前。诏加太子太保，命岁时以礼存问。赐乘传，行李仅三竹笥，时称陶三杠。八十四岁卒。上闻悼念，谕祭九坛，遣行人严宽建茔，赠少保，谥恭介。具载名臣录。建祠专祀山西正祀考云：才识宏通，性资谨厚，殚心体国，正巳率人，操持罔间于始终，勋绩茂昭于中外。嘉靖辛酉山西乡试录序云：神京定鼎以来，薛瑄首起河东，介明义理之学，嗣是而兴，若周经、韩文之忠清，陶琰、杨继宗之廉介，王云凤之方正，彬彬然后先相望。万历丁丑，直隶诸御史纂廉平录云：伟度宏才，累试繁剧，动著声绩。性清介，自奉约节，每饭一蔬，衣鲜御文绣。归休，行李萧然。
毛宪容貌端庄，性孝支，慱涉经史，动以古人为师，口不言利，累官泾府左长史。
陈希良安阜坊人，授真定府推官。定州富豪杨锡讼产于抚院，臧付希良讯。锡浼所亲锦衣冠栩、大监张雄持书，私嘱希良绳锡以法。嘱者湥憾，嗾锡奏希良陷于狱，竟死狱中。嘉靖改元，州守李公文洁奏辩希良冤，真定入名宦，本州列乡贤祠祀。
陈韬莱阳县丞。正德初，流贱攻莱阳，韬率众拒敌，与子俱亡。事闻，谕祭立庙，赠登州府通判，荫子綮。
陶滋字时雨，恭介公长子。登甲戌进士，初授行人，谏武宗南巡，廷笞几死，谪国子监学正。庙列周宣石鼓，有毁为臼者，文多残缺。历代诸儒如韩惠辈，皆病于诵述，公独考索精详，刻石鼓正误一书，诵者快焉。寻升司正，擢刑部郎中，转兵部武选。世宗初，复谏大礼，廷笞如前，谪戍榆林。穆宗即位，赠太常寺少卿，载名臣录。山西正祀考云：抗奏直言，两遭谪戍。精忠劲节，星日争光。
阎圭，安阜坊人，通州学正。九年升西安府教授。刘公储秀、杜公某时为童庄，圭见而奇之。两生贫，杜尤甚，乃延之学，与子宗舜联榻，亲为课业，资以饔飧，仍为杜完室。相与七年，升国子慱士。秩满归，赁宅而居。刘为督学，杜为方面，相继至。刘报塞厚，杜厚甚，为建屋。圭故，杜临冢致祭哭恸，圭之恩谊所感也。
李应奎字阐道，孝义坊人。初宰平山，推赤置百姓腹，久之，相信凡八午。升陜西知州。人杨昆父子者，含冤询狱，奎得其情，亟辩之。按台陈不可，则辩之益力，竟以忤巳，衔之。后坐罢，昆冤亦白。平山祀名宦，州祀乡贤。韩瓒字宗献，省元坊人。正德间除蓝田令，政廉平，百姓为立生祠。康大史有记。陕西通志列名宦。升汉中别驾。会妖人刘列谋不轨，瓒监军，督率有方，斩首五千余级，生擒一百余人。获伪诏及妖书，钦劳金币。起补保定，升济宁，节爱有声。再起补通州，两院俱才之。京兆憎其傲，调宁州，致仕。范昕字晦之。初知赵州，适世宗幸楚，过赵，祇事中节，驾过次日行宫灾，例当奏闻，当路者怜昕，拟移之卑官，昕负为罪，幸蒙恩宥。转贰承天。奉按臣包某以陵监家人违法见勘，昕如法议报。陵监诬奏，按臣及昕，并逮下狱。昕在狱，言动如平时。包以铁汉拟之，谪戍南海，蒙诏赦九十二岁，从祀乡贤。
周心易字子时，站庄人。丙辰乞梦于午门关王庙。夜梦王谕以第二十九名，晓揭果然。初授广平推官，性刚明，居官严慎，执法，赫赫有声。转贰苏州，代吴县审编，三日报完，升擦允当，邑人惊服。厥施未竟而卒。
陈柏字子秀，桂林坊人。简静有执持，读书体认本旨，不喜穿凿，发为文词，沉着酝籍，不作浮华语。署教昌邑，不携妻子，下帷如诸生时。宰内黄，以节爱为务，不求赫赫声，民戴之如父母。升户部主事，督储德州，及瓜而卒。
赵桐字汝阳，三林人。授富平知县。孙冢宰以都宪里居时，撰富平志，称其弘阔不羁，聪慧过人，千言倚马，怜才乐士，出于至诚。归林时，诸生从之者众。孙光祜，字仲笃，桂林坊人。在承天分考乡闱，得萧君良有。在选司官惟其人，请托不行。在吴，当大水之后，请蠲夙逋，使民得精意新赋。报可。计所蠲赋无虑数十百万石。妖僧起京口，搆结甚众，祜歼厥渠魁，正法。在蜀。故事，蜀藩朝贺，拜五叩三，祜请如制。王曰：诚如先生言，第彰先王之过，奈何？祜曰：克盖前愆，正在此举。王从之。
许恩字仁甫，桂林坊人。令宁阳，创砌砖城，一劳未逸，募民辟荒，给以牛种，逃者复焉。起补束鹿，续馆陶。会潞藩之国，取道于陶，诸从者秋毫无犯。盖受约于司礼张公诚，而张则束鹿人，素重恩者。升守曹中允，归，代单银千两。济宁僧奸匿甥女，诬甥夫杀甥成狱。恩视夫非杀人者，侦僧得甥，而夫冤白。升南京户部员外郎，寻升刑部郎中，以疾归。
王之翰字惟藩，王庄人。初任肤施知县，复除枣阳。阉宦陈奉至境内青山，议开矿，翰长揖见，且谓无矿可开。奉语侵翰，翰竟不屈。奉诬奏，有旨削籍，旋逮锦衣狱，旬月之间，以疾卒。其慷慨就逮，从容守死，气象，具在传志见。艺文陶登字汝高，恭介公曾孙。万历壬辰进士。初授山东齐东县知县。策励官方，廉平自持，保民如赤子，厚士若同胞。念士风钝久，谓风积厚而后大翼可负。遂捐俸金三百葺学。甫落成，二士脱颖，后起者踵接也。至剔奸戢盗，则持法尤严。尝公出，会有群盗谋劫乡官。刘俄闻鸣锣，遂解散，曰：此必陶大爷来矣，非吾辈所得漫尝也者。比刘造谢，始知其事。田思圣者，大豪也，贿可通神，上下摄以目，莫敢谁何。公竟置于法，百姓手额，相与歌之。登性恬静，无然攀援，即座师陈公玉垒杨公复所，皆无片刺之入，他可知也。一时褒章荐剡，且旁午，至乌台青琐，虚席以待递。丁内艰，扶柩奔归。起补夏津县知县。夏津古鄃地，当八冲之衢，民多罢瘵，又长史久虚，摄者逐利不耳，虑无顾民，鸱义矫虔曹为。政矣。且当孔道，冠盖相望，徭俗好讼，滞牒填委。又久苦田籍户纳之不均，豪右帅引，复自匿，而贫无尺土资，反负重不得释。公于往返迎劳之暇，取诸讼牒，一一面列，不烦两造，各得意去。旋治鸱义矫虔之猾，力请于上，乎停繇役，百姓又歌之。无何，以他事解任，未竟所施。其后虽迁除知事，与两淮之命，非所志也。居里，尝出贷金数百，不责息，寻自焚左券。每冬购皮衣数百，给短褐不完辈。陈君绍吉圭田不能自给，偕友为母金五百，以其子佐孤，孤赖之，列士林。为诗简远，文湥醇尔雅，尤善作山水小景。剡溪半尺藤，获者如拱壁。里子弟执经义质难，详亹厌志，日昃不皇，一时奉为楷模云。张与行字淑用，号时庵，嘉靖甲子举人。初任容城县知县，升沧州知州。行取南京户部员外郎，转本部郎中升庆阳。府知府、再任。重庆府知府，所至皆有惠政。会播酋扬应龙叛，行议招抚，播人爱行愿，诚心归附，叙功常第一，为当道所忌，旋议加兵。播平，以计左闲住未。几，诏阶致仕。历俸二十三年，纪录报最者数。四，然亦未竟所用也。冯乘云由。选贡授扬州府管河通判，历任五载有廉，能声摄两邑篆。裁冗汰苛，民受其惠，课绩报最，阶承德即升湖广武昌。府同知，致仕，晋阶奉政大夫，修正庶尹。居乡恬雅韬锋，动履一如寒土。素。里人□□韩杰见孝义。天硌间，以子韩云秩，诰赠奉直大夫、徐州知州。
王朝麟，字海阅，万历壬子科举人。秉性刚直，耻与俗伍，博学多能，拳勇绝伦。仕陜西临洮府推官，手格大豪，擒之。元日昧爽，缉拏健讼奸民，胥抵以法，境内肃然，民获安堵。署渭源县事，悉辈吏胥诸弊，三月，百事就理。尝语人曰：天下无不可为之事，悉心整饬，如治丝理绳，千缕万绪，可使井井有条。后升葭卅知州，致仕归里，介然自守，不关外事。颇留意书画，要诗不轻作，作必新颖，出人意表。其赠蜀僧诗，有应知一掬军持水，贮得峨嵋山月来之句，亦足窥其一班云。
王臣直原名联科，字圣邻，别号复丸，之屏子。天性孝友，博学多才能。万历庚子科举人。初仕泗州知州，陵工木料，刻日而集，当道称其能。丁内艰，起开州知州，治兵捕盗，为濬、滑一带保障。公暇则集文学知名土，谈道赋诗，培植不遗余力。开人士集其文曰澶渊杂著，诗曰夜告亭草书，工行草。崇祯间，书迹传入禁中。上见之欣赏，谓笔法浑成，有北人气骨。诏董金吾征书于任所，赋诗书帛以进，有孤葵惟向日，寸草自知春之句。先是，秦冠渡河，守宪委练乡勇为桑梓，卫，人倚以为安，称王爷云。子大武，中崇祯庚午举人。
韩云字景伯，万历壬子科中第七名，仕徐州知州，改汉中府推官，再起葭州知州。藏书数万卷，法帖数千卷，与徐玄扈相国、董思白宗伯诸先生称文字交。与西士讲音韵之学，辑耳目，资星历、兵农，无不究心。诗工七言律，字摹苏玉局。所著有武德内外编、劳人草、农书。其自赞像云：交游海内海外，家住江北江南。学参天上天下，品不人后人先。性虽好奇，待亦矫俗不群者。与于州城议筑铉台，作铳数十门，置台上。六年之变，轰雷震撼，守圉增壮，实修赖焉。
韩霖字雨公，号寓庵居士。年舞象，从兄游云间，得娄东之学，为传东渤、文大青两先生所知，膺泰昌元年恩选。明年辛酉乡举第七。其先赠京兆公英与兄云皆中第七，亦奇觏也。性嗜积书，购数万卷、法书数千卷。喜交天下土，若姚公希孟、马公世奇、刘公余祐、张公明弼、倪公元潞、黄公道周、王公汉，海内诸大明公及毗陵陈夏之流，远近声气，投契无间。由是南游金陵，登凤凰台，历燕子矶，东览虎丘、震泽之盛，泛舟南下，至武林西湖，访六桥、三竺，西南探匡庐，游乌龙潭，观瀑布。庚午客淮南，间北上，道由邹、鲁，谒孔林，观手杆桧。归里谈道著书，教授后学，及门者数十人。一时人文丕变，风雅翩翩。常语人曰：吾州从此科甲当填咽闾巷矣。其后科甲差胜，八九，皆出其门。所著书有守圉全书、救荒全书、铎书二老清风士范、俎谈、群言祖绛帖考、砲台图说、神器统谱、山西添设兵马议、燕市和歌、维风说、寓庵集四十卷，书札二十卷。书兼苏、米。尝学丘法于徐公光启，学铳法于高则圣。缍与人。谈兵以火攻为上策。火攻之法自负，鉴裁独精，遭闯变不出，隐避遇难，君子惜焉。辛全字复元，弱冠时，方行矩步，不与俗伍，即有志学为圣贤之学，于时人有夫子之称，师真予曹先生。然其所学。则服膺于程、朱，特为耒章河汾，跻于道统之列，姚江之说，恒不乐闻也。从学者自冠盖贵显以及于儒生后学，无虑数十人。三林儒生李承赐，年巳七十，愿执弟子礼，听讲不倦。陕西少墟冯先生、湖广阳亨贺。先生，赫蹄往来，摘订心学，声气若合水乳。贺相国逄圣、阳亨先生嗣，崇祯间，特章荐于朝，奉旨以知府召用。嗣是交荐者，有相国吴公甡，酒祭倪公元璐，御史陆公振飞。入都，从学者益众。无何，丁内艰，哀毁逾礼，后竟得疾终于家，尚德者悲之。所著有四书说、徐书鹏古人今道脉、张振渊说统等书，夕多采集其说。五经管窥、神京偶记、养心录等书，刻行于世，海内名儒皆乐为购诵，至今不绝。
黄皆声字本音，号幼髯，幼有夙慧，慱涉经史，为文高洁，有古人风。崇祯壬午中式。闯乱后，累遭丧变，遂至废业。乃肆方于古文辞，与里人讲濂、洛之学。然性躭内典，修道家谓其高怀逸致，有学仙之材。居恒内视，服气清癯，类于有道。忽一日端坐而逝，人咸异之。所著见篇目。陶世征字肖思，别号视庵，恭介公第三子沭之泫孙，鹾承公登之孙也。少有才名，文采风华，一时无两。膺崇祯末选贡。性好施予，土子寒微者，奖进周给，不遗余力，族之贫者多赖之。至于祀先修茔，率先输资，里人感其惠者甚众。会闯入绛，搜括富人财，征以宦族被逮，时里人公同诣闯求释者数千人，顷刻醵千余金助之，得赦。自此阖户读书，日与所知讲濂、洛、关、闽。之学。每月望朔，集生徒及里之后学，于其家厅事会讲四书，购书数万卷，于理学家言尤加意，搜求殆尽。所著小品，有活孔子人鬼关千古快论编，皆足启发后学。
国朝李如柏，四川嘉定州吏目，升王府工正。康熙四年嘉定州祀名宦。以子翀霄，累赠通议大夫、四川按察使。
王曰善，字好，号尊生。孝友温恭，安贫乐道，研精理学，补增广生员。文宗四旌行优，教授生徒，详亹不倦，阐扬濂、洛、关、闽之学。雨公韩先生志其墓，谓高洁似管宁，雅量似师德，箪瓢陋巷类颜子，冲逸坦夷类尧夫，非虚誉也。子复初，扬州府船政同知。贡举进士。金正隆二年。张涛李愈刑部尚书。大定梁襄保大军节度使。明昌张谔朝请大夫、吉州剌史，声号赫然。大和梁持胜襄子。孙镇陪州剌史。孙铉，番原令，与兄镇同榜进士，世号三桂孙氏。元元统李唐佐字艮臣。至正二年。李僎朝请大夫，佥河西陇道肃政廉访司事。
明洪武乙丑王达四川用繁县丞。甲戍。
高铎历官刑部侍郎。见人物志正乙。丑
陶铨，初授行人，历官陕西参议。以子琰贵，封户部尚书。见人物。天顺甲申
陶玺，铨第四子，豁达有材，累官长栌运使。成化戊戍，韩重。英子。初授礼科给事中，历左给事、都给事、陜西参政、右布政、两京府尹、左副都两京兵待南京工部尚书，致仕。见人物。
辛丑陶琰，铨第五子，初授刑部主事，累官南京兵部尚书，致仕。见人物，正德甲戍陶。
滋。琰之长子，授行人，历官兵部武选郎中。见物嘉靖癸丑。
赵桐富平知县。见人物。丙辰。周心易广平府推官，升苏州府同知，见人物。壬辰，孙光祜承天。府推官历升南京工部侍郎。见人物。乙丑陈柏历官户部主事。见人物万历壬辰。陶登山东齐东县，起补夏津县。崇祯癸未。朱鼎婆
国朝顺治壬辰，孙锡龄，初授河涧府推官，行取陕西道试监察御史，补授江西道监察御史，巡视陕西茶马，巡视长芦盐政，遇恩诏加一级。戊戍。王懋官初授归德府推官，纪录五。己亥。阎调鼎初授江宁府推官。康熙庚戍阎如㺿举人元正统四年。李天祐、九原至正人。张嵩明、洪武甲子。高铎、解元见进士。王达、见进士。丁丑。薛敬、范业、庚午，张韬云南行都。癸西司断事。梁骥、良乡知县。祁巽、万安永乐知县。癸未。王辂、庆都训导张开仄安，乙西教谕。李瑛、元城知县翟范，平凉经。戊子，经用。张徽、永寿知县，以廉介称，见人物。辛卯。刘震、通城知县。行正后部司。务。甲午。李实、高唐州判官。赵晋、滑县丞陈恕擢监察御史，升江西佥事，贵州参议。孙韬。丁酉。王斌、累官苑马寺少卿。安贞、咸山主簿。郭驯、庚子。刘良、柴衡、欎林州。癸卯，知州。李仪、阎巽、武清县丞。张绅、段樊、伊府典簿。阎阅、同州知州。子圭。王荣、安定训导。任昭、鲁桧、宣德、赵璧、乙卯。李春、澄城教谕。盖猿、静宁州知州，见人物。正统戊午。韩英、亚魁泗州同知，清慎勤能，轰烈有为。遇病人给汤药，未见枯骨急瘗藏。民遭水患，极力拯救，政声著闻，天曹考最，从祀海乡贤。甲子陶铨、亚元见进士。丁卯。郝绍夔、高陵教谕，规范严整。景泰庚午。王忠宁、州训导，有学行。李淑、延安府训导实之子。癸酉。白素、白水县学训导。李𫄸、彰县洛南伏羌知县。清介英孙。丙子。陶玺、铨之子，见进士。李兴、稿城知县，改光禄寺典簿。成化戊子。李徽、辛卯。刘述宗、扬州府通判，以廉介称。陶琰、解元铨箔第五子，见人物志。韩重、经魁英之子，见进士甲。午仪昭、湿阳王府教授。王珙、宗府长史，性敏学慱，经史淹贯。阎重。静宁知州，致仕，进世阶。丁酉、姚逵。恭介公志其墓，见人物。癸卯。阎圭国子监慱士，见人胜物。丙午、毛宪、见人物。郝松、内乡知县，小升沔阳知恼州。范通。唐县知县起齐河，以廉介闻。巳酉、靳志良。壬子、陶𬇘戊午，高廷禄、新野知县。陈希良、真定府推官，见人物。南拱。淳化知县。辛酉、张进言、庆阳府同知，补开封长史。杨泽通州知州州甲起补陇。子、李应奎、睿子，见人物。正德丁卯。吴祥麟。癸酉、陶滋、见人物。王天爵、懋官曾祖。范昕、通之子，见人物。巳卯梁承福服乡知县。韩瓒、见人物。嘉靖戊子。李开。甲午，陶梓雎州知州，调两浙盐运副。去之日，士大夫不忍舍，卒于杭。举亲过睢，士民哭之恸，留二日，举始得归。德性温雅，平生无疾言遽色，师事泾野吕先生，为身心之学，德容可爱，见之者知其为君子云。壬辰、赵桐。亚元，见进士。乙卯周心易见进士。戊午、陈柏。见进士。辛酉、孙光祜亚元见进士。杨守川富平知县，县志称其动履谨饬，不妄交一人，防吏胥如寇至，不敢私索一钱，处百姓油油若赤子然。县北山产石，诸群县采者群至。故事令县代运之，里甲更班焉，名匝班，每岁费千金，百姓苦甚，川申白，得均泒，其惠永矣。甲子。张与行字淑用，见人物。隆庆庚午。因于夏字宗禹，初任襄城知县。巩调临清州日判府陛通判知仕许恩字仁甫。万见人物。癸酉。王之翰。字惟藩，见人物。丙子。陶登字汝高，见进士。巳卯、姚进福、洵慢知县。升巩昌府通判。薛国民字效先，真宁县知县。乙酉。陈绍吉保安知县，清操有惠政，兴。学。学育材，补给军粮，称良令云。戊子、陈王纲。束鹿知县，改镇安县。辛卯、陈奇策城都知县，起丁补醴泉县。丁韩绳武、禹城知县，转两当县知县。张绍芳。定陶知县，改南皮知县。庚子、王联科。字嗣登，之庠子。泗州知州，改开州知。丙午州。见乡贤。韩育中，字君。巳酉、孙思扬。授凤翔知。壬子、县，光祐子。韩云、授徐州知州，改葭州知州。王朝麟。授华州学正，升临洮推官。乙卯、陈几镕。禹城县知县。戊午、王接武、之翰孙。宁一鹤、束鹿县知县。天启辛酉。韩霖、字雨、孙有则、光祜孙，新蔡知县。朱世臣。丁卯、文国华。保定府知府庚午、王大武、崇祯癸酉。靳腾蛟。经魁巳卯、王懋官。见进士。壬午马弘志、梁栋。朱鼎婆、见进士。黄希声。
国朝顺治丙戍。薛天杰。戊子、高选、刘祚泰。辛卯、阎调鼎见进士刘日。光。孙钖龄、见进士。常贞吉。甲午、支日达。丁酉、张凤羽、赵世福、马中捷。庚子、李尔蔚。癸卯、阎如㺿。见进士。巳酉段一洁。北□长垣籍。贡士洪武张志、楚府纪刘庸、应天府治中。刘裕、中城兵马。杨裕、宝鸡知县。侯敏、保定府同知张麟，户科给事中，改开平鹿卫经历，升定陶知县。雷霆、寿州永吏目。乐。张信、上洪诈知州。卫潜、卫经历郝矩，工部主事，奉命修高邮湖污四百里，至今碑记尚存。宁谦卫健、汝阳县丞。王祼、徐州同知。李义、李穆、历都察、刑部司务。孙著弘。王逊、府军卫经历。杜浩、赵善、永清县知县，李崇、贾晟沾化县知县。梁善、段温、杜茂文段温、杜茂、文能、刘广、姚监、历招远知县。梁辂、肥成县主簿。王进、洪熙乔干、宣德杜云、刘通、张显、营州左屯卫经历。张恭
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:32-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>