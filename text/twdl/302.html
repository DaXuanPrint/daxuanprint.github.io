<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="奏疏一道,滋阳县志纪略,序,凡例,总目,修志姓氏,滋阳县志卷之一,滋阳县志卷之二,滋阳县志卷之三,滋阳县志卷之四上,滋阳县志卷之四下,滋阳县志跋后,康熙滋阳县志全文在线阅读,康熙滋阳县志全文在线下载,大玄古籍书库">
<meta name="description" content="四卷。清李溁修,仲弘道等纂。李溁字禹门,直隶真定府高邑人,出身举人,康熙十年(1671)任滋阳县知县。仲弘道字开一,浙江桐乡人,曾任峄县知县。按滋阳即古兖州,从前无志,明嘉靖四十四年知县李之茂始创修,较草率不备,历两月告竣。旧志除赋役、职官外,事俱湮没。李溁掌滋阳后,锐意修志,延其友仲弘道为主纂。仲弘道在其《纪略》中云:“我友禹门李侯莅滋邑之明年修举邑乘时,余因浪游至兖,得与戳力其间。”始于康熙十年秋,成于十一年(1672)春,历时五月。《滋阳县志》康熙十一年刻本。全书四卷,分土地、人民、政事、文献四大部">
<title>康熙滋阳县志_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙滋阳县志</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]159719</span> <br/>
          说明： <span class="inputVal" id="bkdec">四卷。清李溁修,仲弘道等纂。李溁字禹门,直隶真定府高邑人,出身举人,康熙十年(1671)任滋阳县知县。仲弘道字开一,浙江桐乡人,曾任峄县知县。按滋阳即古兖州,从前无志,明嘉靖四十四年知县李之茂始创修,较草率不备,历两月告竣。旧志除赋役、职官外,事俱湮没。李溁掌滋阳后,锐意修志,延其友仲弘道为主纂。仲弘道在其《纪略》中云:“我友禹门李侯莅滋邑之明年修举邑乘时,余因浪游至兖,得与戳力其间。”始于康熙十年秋,成于十一年(1672)春,历时五月。《滋阳县志》康熙十一年刻本。全书四卷,分土地、人民、政事、文献四大部。卷一土地部: 沿革、地亩、寺观、分野、山川、桥梁、疆域、古迹、形胜、衙署、城池、祠庙,卷二人民部: 户口、物产、灾祥、社集、选举、赋役、貤封、建国、坊表、风俗、坟墓,卷三政事部: 职制、武卫、盐政、秩祀、秩官、宦绩、钱粮、驿递、学校、恤典、礼乐、仓储,卷四文献部: 人物 (圣贤、乡贤、节义、贞烈、隐逸、先儒、忠孝、武胄、流寓、仙释)、艺文 (赋、赞、诗、策略、碑铭、奏疏、记传、祭文)。此志体例为邑志中所罕见,每门之前,冠以小序,略述其内容,使读者易于明了。其虽简略,较之嘉靖旧志完备,其中以赋役、风俗、钱粮、古迹较为精审。</span> <br/>
          封面： <span class="inputVal" id="bkimg">Z_11347.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙滋阳县志
[book_author]佚名
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]159719
[book_dec]四卷。清李溁修,仲弘道等纂。李溁字禹门,直隶真定府高邑人,出身举人,康熙十年(1671)任滋阳县知县。仲弘道字开一,浙江桐乡人,曾任峄县知县。按滋阳即古兖州,从前无志,明嘉靖四十四年知县李之茂始创修,较草率不备,历两月告竣。旧志除赋役、职官外,事俱湮没。李溁掌滋阳后,锐意修志,延其友仲弘道为主纂。仲弘道在其《纪略》中云:“我友禹门李侯莅滋邑之明年修举邑乘时,余因浪游至兖,得与戳力其间。”始于康熙十年秋,成于十一年(1672)春,历时五月。《滋阳县志》康熙十一年刻本。全书四卷,分土地、人民、政事、文献四大部。卷一土地部: 沿革、地亩、寺观、分野、山川、桥梁、疆域、古迹、形胜、衙署、城池、祠庙,卷二人民部: 户口、物产、灾祥、社集、选举、赋役、貤封、建国、坊表、风俗、坟墓,卷三政事部: 职制、武卫、盐政、秩祀、秩官、宦绩、钱粮、驿递、学校、恤典、礼乐、仓储,卷四文献部: 人物 (圣贤、乡贤、节义、贞烈、隐逸、先儒、忠孝、武胄、流寓、仙释)、艺文 (赋、赞、诗、策略、碑铭、奏疏、记传、祭文)。此志体例为邑志中所罕见,每门之前,冠以小序,略述其内容,使读者易于明了。其虽简略,较之嘉靖旧志完备,其中以赋役、风俗、钱粮、古迹较为精审。
[book_img]Z_11347.jpg


[book_title]奏疏一道
礼部尚书臣哈尔哈齐、龚鼎孳，左侍郎臣常鼐、臣董安国，右侍郎臣顾巴西、臣田种玉等为遵谕条奏事。
康熙拾壹年㭍月初壹日，礼科抄出少师兼太子太师、户部尚书、保和殿大学士、加二级臣卫周祚奏前事。本月初陆日奉旨：这应进讲书籍，知道了。余着该部议奏。钦此，钦遵，于㭍月拾壹日到部。除各部事宜，应听各该部议覆外，该臣等议得：保和殿大学士卫周祚疏称：各省通志宜修，如天下山川形势、户口、丁徭、地亩、钱粮、风俗、人物、疆域险要，宜汇集成帙，名曰通志，诚一代之文献也。迄今各直省尚未编修，甚属缺典，何以襄我皇上兴隆盛治乎？除河南、陕西二省已经前抚臣贾汉复纂修进呈外，请𠡠下直隶各省督抚，聘集夙儒名贤，接古续今，纂辑成书，总发翰林院，汇为大清一统志。等因前来。查直隶各省通志，关系一代文献，除河南、陕西二省已经前抚臣贾汉复纂修进呈外，其余直隶各省通志，请下各省各该督抚，详查山川形势、户口、丁徭、地亩、钱粮、风俗、人物、疆圉险要，照河南、陕西通志款式，纂辑成书，到部之日，送翰林院为太清一统志，恭进睿览可也。等因。康熙拾壹年㭍月贰拾肆日题，本月贰拾㭍日奉旨：依议。

[book_title]滋阳县志纪略
我友禹门李侯莅嵫邑之明年，修举邑乘。时余因浪游至兖，得与戮力其间。书成，不觉抚卷而叹日：嗟乎！邑事之废兴，固有数存，邑乘之废兴，亦自有数存也。忆余待罪凫绎，亦尝欲缵述旧闻，以备一方考信，奈墨绶初膺，乱丝甫理，且前官捕赋，㥯待补苴，而修志之举以催科夺。越明年而楚军奏凯，路由峄境，花将军用夫数千，江苏。撤回驻防官兵，亦路由峄境，祖将军檄夫二万，而修志之举以夫役夺。又明年，则旱蝗赤地，云汉兴嗟。虽幸朝廷大赈，民命稍苏，而修志之举以灾荒夺。过此饥馑无忧，讼庭小暇，奈峄境万年□。座，忽复倾颓，予则日事于鸠工庀具、筑堰濬渠诸务，而修志之举又夺于营建。过此则事端有绪，鞅掌渐宁。余则又因用篆差讹，奉议左迁去位，而修志之举，又夺于投闲解绶。鸣呼，催科也，夫役也，灾荒也，营建也，投闲解绶也，邑乘无复能成也，数也。若于滋则未有所与矣。未有与，则无由观厥成矣。乃辛亥之岁，余以起文赴调，来寓滋署，而禹门李侯整理文教，百废渐兴，志书一节，欲予为游、夏之赞。子方迫欲去兖，遂谋野于张子元冶，予则择吉解维焉。奈起文往返，岁月稽迟，至壬子之春，尚留未发，不得已，遂将禹门之所纂集，张子之所谋野者，汇而论定之，至壬子七月而志成。由此观之，昔何以垂成而不成，今何以不成而忽成，宁非有数存其间乎？我因之有感矣。古无志之名，自班孟坚易书为志，而志以名志者，史之一端也。昔郑樵作通志，即取各郡邑之志而汇以成书。一方纪载，原非易事。是以原本三才，准乎易，敷陈政教，准乎书，采列风俗，准乎诗，详稽制度，准乎礼，善善恶恶，准乎春秋。其谨严如此。试观鲁哀公时，桓、僖宫灾，捄火者皆顾府。独南宫敬叔命出御书俟于宫。故周礼在鲁，而典籍尚存。沛公西入秦，诸将皆争取金帛，独萧何收秦图籍藏之，以是得知天下阨塞户口多寡强弱之处，其关系又如此。鸣呼，诚不可谓非有数存乎其间也。独。是滋阳旧志，创修于嘉靖初年，迄今百有余载，时物沧桑，因革递变，其将何以合于易而不谬三才？合于书而旁通政教，合于诗而风俗得维，合于礼而制度得考，合于春秋而好恶得平。此其详略乖宜，进退失据，余则深有隐疚焉。虽主持者有贤令尹，采访者有诸君子，而余则未敢谓局外之人，陶然自逃于罪戾也。谨记西浙仲弘道开一甫书。

[book_title]序
忆予七岁授书，读中庸至诚无息，悠久无疆，及凡有血气，莫不尊亲等句，当时以为言犹影响也。稍长读论语、尚书，乃知周公修明文武之道，制礼作乐，其子伯禽封鲁，尊亲报政数十传，犹称望国。及哀、定间，周道凌迟，则有麟绂锡瑞，玉书呈祥，而昌平乡蔫生孔子，尧舜以来，道之不绝如线者，由孔子倡明之，皎然揭日月于中天，以是周、孔隆名，并传万世。至今六合内外，莫不望鲁国为神皋，慕昌平为圣里，然后恍然于中庸之所云至诚无息，悠久无疆者，于此而验，即所云凡有血气莫不尊亲者，亦于此而验矣。然余家鄗，鄗，赵地也，赵之去鲁不满千里。迩年家食时，常欲与诸生醵金壮游，登泰山，过徂崃，历姬公旧封，谒孔子庙庭，观颜子之陋巷，与曾晳浴沂风雩故处，以快生平夙志。不期辛亥承乏待罪滋阳，而地土人民，昔皆周公旧治，且县治。适与陋巷相对，昌平乡即隶滋邑版图。至阙党达巷，近在城北，颜子昔供𫗴粥，地在泗河以南，举向所倦怀梦想者，今皆亲见之，又殆不独从中庸、论语、尚书中得其想像巳也。於戏幸矣！然在官言官，亦正自有多蒿目者。盖滋邑时势今昔大殊，古称侯国，犹易治也。今则南连百粤，北达幽燕，轮蹄之往来，刻无暇晷。又且西邻河、济，为漕运襟喉，东邻沂、泗，为海邦要地。其间泉源闸坝，筑濬维艰，浅夫募夫，征檾科柳之类，岁烦民力。官斯土者，襟肘俱露，无米为炊。前任各官皆席不暇煖，解绶而去，质之周公尊亲遗政，及孔子出妻饮羊之化，不大有愧于心耶？然事之难易，为时势之所趋，若坐理名疆，而文教不兴，有司之罪也。因暇时披寻县志，缺略甚多，乃从阖学公请，更为缮修。适我友旧峄尹仲开一暂寓鲁，拜其相商确，于是以邑之弘纲大节，分为土地、人民、政事三门，而以人物艺文合为文献一门，附以细类，而合编为四卷。旁搜博采，务求详备，以成一邑之观。非敢谓借此即可以告无罪。良以心周孔之心，学周孔之学，其无疆无息血气尊亲之道，虽六合内外，犹且闻风思慕，而况余以常山鄙儒，幸临斯地，其敢怀贪婪之私，污辱圣贤之里，而置文教于不问乎？此志之所由修也，而予则更有进者。滋邑至本朝定鼎，屡经兵燹，民生凋㩻，昔称礼乐之在鲁者为万世师法，今大成祭祀，反致缺然不讲，余窃羞之。因考稽古制，询其声容器数，一一列陈于志中学校之后，俟时和年礼，士民乐业，后来之贤，请告列宪，嘉意举行，或俾周孔之道复兴，礼教信义之风，再见于今日，而余亦借此效一臂之劳，庶几不负髫龄时梦想周孔之素云。时康熙岁次壬子秋日，文林郎、知滋阳县事高邑李潆漫识。

[book_title]凡例
一、鲁为望国，历古如斯，奈从前无志，至嘉靖年间，知县李之茂，学博熊翰创修之，率略未备，且以两月竣期，其不暇遐搜广考可知。故赋役职官而外，事俱荒落。今虽倍加采访，增补什八，然耳目未周，尚有俟于博物君子矣。
一、是编于康熙十年仲秋，众举邑诸生张元冶采辑，即因考事中辍。至十一年仲春，予与友人仲开一朝夕摘确，越五月始成。递奉文修志，遂以申达。故弁语未经叙入奉旨事旨事理。今将增载志首，以崇一代典章，且知我罪我，固不敢委其咎于他人也。
一、山川势胜、祠庙桥梁等项，旧志即载有文艺，不便省览，今第取其事迹年月纪录特详者，聊存一二，以备稽考，其余则概入艺文部中。
一、滋阳沿革不常，或为州治，或为县治，或省入宁阳，或归并任城，而大要属鲁境内，故载国以前。一以鲁事为宗。秦汉而降，始与曲阜相别。其宦绩则为州治时纪知州，为县治时纪邑令，固非敢遮拾不伦也。
一、复圣原属滋人，陋巷旧趾，在县南，即当时所称郭内之地。明分封鲁籓，扩大其城，故居城内。其郭外田则现在南砂堆社。历代专祀，载在旧章，故志中特详家世。若三千七十考无确据者，即不敢借光贻讥附会。
一、滋邑王府籓产，最为民累，其远近肥瘠，尚有俟于稽查。若原额之地土条叚，旧志甚详，后因兼并之家，恶其害巳，私将细数刊去，止存总数，以便欺隐。今特搜原本而全载之，俾有考镜焉。
一、钱粮赋役，代各异制，不便仍勒旧志诸名日。是编俱照康熙十年赋役全书采入，以彰昭代便民至意。但存留项下官俸役食，奉文一概支钱，故支款俱开钱数。迨十一年六月，又奉文攺为银七钱三，则巳在书成之后，固可推而仆也。
一、鲁多君子，人物为天下冠，而旧志寥寥，殊多遗漏。今虽详加增列，然而现在乡贤，必品望素孚，确有凭据者，始敢立传。若其余则列名选举，姑且阙疑。以俟纶定。一、滋邑风俗淳良，闺门之内，每多苦节，兼沧桑之后。事故非常，岁寒松柏，干兹益显。故举报者甚多。其人，志中所载，则遵例守制，自三十岁以内，至六十岁以外，及盖棺论定者，先登剞劂。其现在志砺冰霜，节同松柏者，姑俟续入，以表幽光。
一、艺文必取有椑政教，有益风俗，或关切邑事，或系属邑人，方敢采入志中，以昭风雅。不然，文虽工不录也。
一、是编以土地人民、政事文献，分列四卷，以象四时；每卷又分十二门，以象一岁。第文献一部，卷帙颇繁，不便装潢，又分上下二卷，以象一岁之余而成润，固不敢妄意为分割也。
一、滋虽附郭，然郡邑体统自分，凡本府各厅府学博、经照诸职官及籓封典废等项，俱详郡志中。邑志篇目有限，不敢多赘。惟滋人而从郡庠腾达者，责仍附入滋志，以不没里居云。鄗人李潆识。兖州府帖文一道。
为遵谕条奏事。康熙拾壹年闰㭍月贰拾贰日，蒙布政司札付：康熙拾壹年闰㭍月初捌日，蒙巡抚都院张案验：闰㭍月初㭍日，准礼部咨：仪制清吏司案呈，奉本部送，礼科抄出，该本部题覆：少师兼太子太师、户部尚书、保和殿大学士卫奏前事等因全云：康熙拾壹年㭍月贰拾肆日题，本月贰拾㭍日，奉旨：依议。钦此，钦遵。抄部送司。奉此，相应移咨。案呈到部，拟合就行。为此合咨前去，烦为查照本部覆奉旨内事理，钦遵施行。等因到部院。准此，拟合就行。为此案仰本司官吏照依咨案备奉旨内事理，即便详查山川形势、户口、丁徭、地亩、钱粮、风俗、人物、疆圉险要，照河南、陕西通志款式纂辑成书，详送本院，以凭咨部。母违。等因到司，拟合就行。为此札仰本府官吏，照依札案备奉旨内事理，即速转行所属州县，详查山川形势、户口、丁徭、地亩、钱粮、风俗、人物、疆圉险要，照河南、陕西通志款式纂辑成书，钉砌整齐绫函壳套一样四本，送司，详报抚院，咨部施行。勿得抗违，以致提究未便。等因到府，拟合就行。为此帖仰滋阳县官吏照依咨案札帖备奉旨内事理，该县即速详查该县志书旧板，将山川形势、户口、丁徭、地亩、钱粮、风俗、人物、疆圉险要等项，务要接古续今，刊入板内，刷钉成书，申府转报。如无旧板，照河南、陕西通志款式纂辑成书，钉砌整齐绫函壳套一样五本，送府报司，详报抚院，咨部施行。勿得视为泛常，止以空文回塞，以致提究未便。□至帖者。康熙拾壹年闰㭍月贰拾叁日。
兖州府总图。

[book_title]总目
卷一、土地部沿革、分野、疆域、形胜、城池、地亩、山川、古碛、衙署、祠庙、寺观、桥梁。
卷二，人民部户口、社集、赋役、建国、风俗、物产、选举、貤封、坊表、坟墓、灾祥。
卷三、政事部职制、秩官、钱粮、学校、礼乐。武卫、秩祀、驿递、恤典、仓储、盐政、鹤绩。
卷四、文献部人物计十门、艺文计八门。

[book_title]修志姓氏
督修本府知府加二级蔡廷辅、字翼皇，辽东人，由举人。本府粮捕通判施号。字文枢，浙江鸟程人。由贡举。
主修。滋阳县知县李潆。字禹门，直隶真定府高邑人。由举人。
恊修。流寓仲弘道。字开一，浙江桐乡人，原峄县知县。
校修。本县儒学教谕朱泰交。字山东泰安州人，由举人。滋阳县县丞张文钦。字日铸，浙江山阴人。由吏员。
采修。生员。张元冶、尹相汤、罗承祖、高枫、吴既翕、韩正阳、张卓、罗籍、奖士瑗、赵志权、翟万程、李栋、田厥茂、缪大伸、刘朝宗、范楷、高绍光、萧珽、王国宪、王佐才。
监刻。本县典史平永辉、驿丞陶廷柱。

[book_title]滋阳县志卷之一
清古鄗李潆禹门甫重修。
土地部：沿革、分野、疆域、形胜、城池、地亩、山川、古迹、衙署、祠庙、寺观、桥梁。
滋阳县志书卷之一图考：郡邑总图一、滋阳城图一。
滋阳县志卷之一土地部
土地志
按邑乘以天文始者，盖言分野躔次耳。然分野则在数百里，或亦千余里，若一邑之所属，其所与几何？即躔度所载，自奎二度至胃三度，属鲁。然今兖、沂、海、泗、淮阳、利国皆鲁分，安在其为滋阳一邑也？孟夫子日：诸侯之宝三，土地、人民、政事滋虽小犹然。春秋小诸侯也。志宜遵以土地为首，以人民政事继之，而文献足征，次第可考。至分野即在土地志内，沿革、疆域、山川、地亩、形势、城池、桥梁等项，俱从土地起见，庶几连类及之，以见一方信史。故志以土地为首云。
沿革
外史氏曰：地之沿革，民生苦乐系焉。滋阳在元明以前，当北平未为都会，路非孔道，民有余安，即在未为府治之前，亦不过济宁属邑，尚不致轮蹄络绎也。今则九省为咽喉，二十七城为领袖，厂夫有公子履霜之悲，驿骑有我马虺𬯎之叹，留心经济者，宁无所调剂于中乎？为志沿革。
有熊氏为寿，按帝皇世系日：黄帝生寿丘，在鲁丘东门北，兖为鲁境，则滋阳即其地矣。少昊氏为穷桑邑。按通鉴前编：金天氏邑于穷桑，注：今兖州府，葬于云阳，乃今曲阜县也。
帝喾氏建九州，滋阳分在兖。
有虞氏肇十有二州，滋阳地属兖州。又舜迁于负夏，即今负瑕。按通鉴称舜作器什于寿丘，在鲁东门北，则此地为舜旧游之地，其为夏字之误可知。
禹贡：济河惟兖州，滋属兖。
周成王封伯禽于鲁，是为鲁境。
春秋为瑕丘地。鲁哀公七年，季康子人邾，以邾子益来，囚诸负瑕，此地是也。
战国楚灭鲁，地入楚。
秦并为薛郡。
汉置瑕丘县，为山阳郡。武帝元光间，封鲁恭王子政为瑕丘侯，故为侯国。东汉复为县。
晋省入南平阳，属高平国。
南北朝宋以鲁郡攺治兖州，齐攺兖州为任城。今有任城卫地，与滋阳错壤，仍旧名也。
隋开皇三年，郡废，十二年，复置瑕丘县，为鲁郡治。
唐为兖州治。唐末，升兖州为太宁军。
五代周削军为兖州地，为州治。
宋大观四年，避宣圣讳，攺为瑕县，复以字为瑕□之瑕，因西北有嵫阳山，攺日嵫阳县。大中祥符元年，攺兖州为袭庆府，县属焉。
金为兖州，大定二年，复攺府为泰宁军，县仍附郭。
元攺泰宁军为兖州，至元六年，省人宁阳。
明初，仍元为兖州，隶济宁府。洪武十八年，封鲁藩于兖州，遂升兖州为府，而扩其南城，攺济宁为州，复置嵫阳县。附郭，领二十四社。成化年间，王城多火灾，大殿灾，欲以水压之，故去山添水，名滋阳县。
皇清因之，附郭兖州府，仍名滋阳县。
星野
外史氏日：星野之说，始于周礼保章氏，而历代因之者。盖在天为星，在地为辰，相为感召，故星孛大辰，裨灶知宋、郑之火，岁临越地，史墨识勾践之兴，诚慎之也，诚重之也。若鲁则奎宿所躔，有图书武库之象，故文明接踵，亘古为昭。滋邑数年之内，科甲晨星，岂学植而中落，抑振励之无人耶？何星躔之不验也。天道精微，浅学莫究，嗣今以往，端有望于豪杰之士，与一方司牧者为志星野。
象纬考奎娄在戍，自奎二度，属鲁分兖州。
西汉天文志：角亢、氐，兖州。奎娄、胃，徐州。西汉地理志：韩地，角亢氐分野，鲁地，降娄分野。东汉天文志：玉衡第五星，主兖州。又日岁星，主泰山、青州、徐州、兖州。东汉郡国志：自娄五度至胃六度，日降娄之次，于辰在戍，今鲁分野。
唐天文志：奎娄，降娄也。自蛇丘、肥城，南屇巨野，东连梁父，循岱岳众山之阳，以负东海，及大庭氏诸国，俱属降娄。又曰：奎为活泽，胃得马牧之气，与冀之北土同占。娄者东。
娄者，东方七宿之一也。三星横亘天仓，天庾在其南，将军在其北，左为左更，右为右更，乃为娄宿一垣之星。
奎亦七宿之一，十六星，围环外屏，有七黑星，南为天溷，七，左为司空，一，王良在其东北，阁道在其西北，而策而付路、军门等星，则在于围环之正北，乃为奎宿一垣之星。占者因其常变明晦，以定鲁分之吉凶，庶乎其近矣。
淮南子天文训云：辰星正四时，常以二月春分出奎娄，晨候之东方，夕候之西方，一时不出，其时不四时不出，天下大饥。
旧志云：嵫阳属在兖州，幅幔仅百里，据鲁墟中央，共为奎娄分野，直一隅耳。虽沿革建置不同，广狭远近各异，得气之一分，必举全兖以立训者，以隶在附郭，居兖之首云。
疆域
外史氏日：鲁自伯禽肇封，至春秋与载国之日，巳五百余里。由今北昔，滋阳特其什二耳。然幅辑百里，视春秋鄫、鄅、邳、邿诸国，犹似过之。且归并鲁籓遗产，如红门厂、颜村集一带，直与郓城分丁地而治，则滋之民庶，俨然在二百里外矣。边邻五处，奸宄易生，其将何以缉逃，何以弭盗，何以清保甲而逐匪人，何以并地丁而清影射？览四境之图，能不深鞭长马腹，绠短汲深之虑欤？为志疆域。
东至曲阜县界十里，有至圣先师故里碑记。自曲阜至县三十里，西至济宁州界二十里，至州城六十里，南至邹县界二十里，至县城五十里，北至宁阳界三十里，至县城五十里。西北至汶上界六十里，至县九十里，东北至省城三百五十里。西北至京师一千二百里。四境东西广五十里，南北袤八十里。东德政乡，每乡六社。东大南社，在县正北二十里，大南社在县西北三十里。北高吴社在县。
形胜
附兖城八景。
外史氏日：辛宽日：吾先君周公封于鲁，无山林溪谷之险，诸侯四面以达，是故其地日削。由今观之，滋邑平畴矌野，一如辛语，又何形势之足云耶？然山河不远，环拱依然，况如舞雩故景，杜老遗馨，千古芳踪，于今为烈。不凭纪载，名胜何存？为志形胜。
诗经。泰山岩岩，鲁邦所瞻。文苑英华：境带龟蒙，地邻凫绎。孔颖达兖贡疏：在河、济之间，其地卑下，而水所沮洳者甚多。
兖州箴：悠悠济河，兖州之寓。通志：邹鲁之间，汶泗之会。阳峰据其西，甑埠枕其北。
兖城八景：泗水流芳、泗自龙湾河口入境，环东北一带之地，至金口一锁，南流西折，桃花夹岸，景色异常。龙山环照、龙山凫峄支峰，为兖城之南照瞻境连山岫，夕阳晚景更隹。玉河烟柳，城之内河，白石为槛，柳阴葱郁，夹河两岸，如云覆之。金口秋波、坝为泗之金锁鱼浪翩腾，秋月龙□。舞雩春风、在城东南。旧志。颜回陋巷为景之，似属不伦，今攺之以此。南楼夕月，在城东北隅，即杜诗载登兖州南楼故处。诗载艺文，旧志为杜甫高台，似非为贤者讳名之义，今攺正。石□灵泉、寺在古兖州城，建于隋，沿于唐宋。内有甘泉，旱而取水，祈雨辄应。兴隆塔影。在城东北隅兴隆寺。高耸扶云，碧入霄汉。
兖城八景附旧志诗。朱当㴐明辅国将军。
泗水流芳：孔圣千年道，独存泗水源。中流涵兔魄，下濑入龙门。云影迎风聚，芹香其藻浑。灵鲲化鹏去，怪底浪花翻。
龙山环照：紫翠龙山色，斜阳影欲残。归云拥林树，旅雁下沙滩。凫峄连珠秀，烟岚匝地寒。几回闲拄笏，东望兴漫漫。
玉河烟柳：流水潺潺绿，垂阳袅袅黄。风烟如有约，造化似无疆。时惹莺梭露，轻飞霜雪香。那看常送客，折赠别情长。
金口秋波：石闸名金口，雪涛振玉珂。潨潨来脉远，㶁㶁濑声多。游子迷津问，渔人倚櫂歌。尘心应万斛，涤濯更如何。
颜渊古庙：今改正。复圣当年志，安贫陋巷居。名高诸子德，胸富五车书。庙貌今仍在，箪瓢乐有余。缅思真好学，瞻拜一踌躇。
杜甫高台：今改正。老杜今何在，荒台尚有踪。晚风迷碧草，落日伴青松。木岸飞霜叶，鸦声逐晓钟。长吟情不尽，伫立想仪容。
石佛灵泉：石佛谁名寺，灵源海底通。一泓寒浸玉，千丈倒垂虹。草色阑边绿，天光镜里空。银瓶分素练，端可济疲癃。兴隆宝塔：屼嵂高临斗，峥嵘直倚天。铃声闻十里，鹤迹阅千年。舍利前朝化，心灯午夜然。我来登绝嵿，举手挹云烟。
以上八诗，系旧编八题末经改正时所作，故即附于景后，以不汨先贤遗美。若其他诗咏，俱总人艺文部内，余不载纪也。
城池
外史氏曰：重关百二，莫延秦祚；方城汉水，无裨楚亡。似高城深池无庸也。然先王设险守国，则未雨之防，岂能不为之备？今环城者，泗水洋洋，一泓如带，固足尚矣。而雉堞城楼，颓圯未完，不修则启陈子之忧，修之则怨北门之晳，主持而整理之，补，能无望于上宁也？为志城池。
砖城一座，周围一十四里二百步，高三丈，垛高七尺，共高三丈七尺，基广二丈四尺。
月墙四座，各高三丈二尺，垛高九尺，共高四丈一尺。
垛口五千八百九十三个，窝铺五十座。
城楼四座，南楼额日德政，后攺延薰；东楼额日九仙，后日宗鲁。西楼扁日泗水，后日望京；北楼扁日青石，后日拱极。近更洗其旧日：南达吴会，北拱神京，东连海岱，西联赵、魏。
马道阔一丈五尺，壕深一丈二尺，阔三丈。雩河自黑风口西流入城，分两股于南北，绕城一匝，会西郭平政桥，汇而西流，中设三闸，而入济州。
按：嵫阳故城在城东三里，后迁今处。明洪武十八年，封建鲁府，因旧规狭隘，命武定侯郭英开拓今制。嘉靖四十一年，西门迤南数百步坍塌，长三丈五尺，估计修砌物料工食，申允动支府库银六十二两九钱二分，知县李之茂照旧例役夫助工补完。
旧例，城垛楼铺坍塌损坏，军三民七修理。任城卫派分东门楼迤北左所一铺起，至北门楼迤西第二铺止，计铺舍一十六座。滋阳县泒分东门楼迤南起，至北门楼迤西三铺止，计铺舍三十四座。嘉靖四十二年，知县李之茂具由申详巡抚都御史张批分守道查议明白，札行本县，令任城卫拨军看守。如在三年以外倒塌者，滋阳县照旧分地方修理；在三年内查系折损者，任城卫赔偿，违者查究问罪。滋阳亦不时委官查看。
崇祯十五年十二月，大兵破城，城之南门、北门、东门同日焚毁。知县李潆现在议修。
街市附
东西门长街、东西河内长街，东西钟鼓楼长街，东桥南北长街，西桥南北长街，以上命义五常。南门内大街、东王门大街、西王门大街、后所大街、白果街、归善胡同南车辋街、兴隆寺东。果老街、内有果老井，参府衙前。张善街、御桥西。新开街、南司前顾家楼街、鼓楼南。棋盘街、果老街南。葫芦头街、米营南。小矩道街、关王庙桥东。官房胡同、南门内东马房胡同、御桥内东路北。归善胡同、东门内。鼓手营、钟楼北。内官营、府后准提阁北。米营、白果街东。割肝巷、内有洗肝井，东北隅。火巷、西门内南回子巷、新开街东。金鱼巷、御街东路南。手帕巷、北门内东。棉花巷、手帕巷东。纸房、通武桥北。七层房。纸房北。
附城中旧集
西桥东街集，初一日西桥北街集，二十一日。西桥南街集，十一以上俱移西关石桥北。鼓楼中街集，初二日。鼓楼南街集，十二日。鼓楼西街集，二十二日以上俱移南关。东桥口集，初三日。东桥南街集，十曰三。东桥北街集。二十三日以上俱移东关。以上市集虽移，故址犹存，倘后有攺作者，可按籍而也。
地亩
外史氏曰：上古荒略，地亩无章。自黄帝经土设井，立步制亩，而民生之地亩以定。然却克伐齐，则欲东南其亩。子舆策滕，则云始于经界。则是地亩之不清，自古巳然矣。按滋阳昔有大亩、小亩、中亩之分，而奸民遂得高下其手，以射利殃民。自明仁宗九年始定例以二百四十步为一亩，革去中大之名，民乃称便。然积久则獘又生，近者侵欺包荒之累，在在见告。噫！按亩而厘正之，其能巳于核寔之思乎？为志地亩。
洪武至嘉靖，原额官民地二千四百五十五顷二十亩七分五厘三毫。东大南等二十一社，每亩七百二十步，南辛王等三社，每亩二百四十步。后被积奸里书通同富豪权势，止存见在地一千九百顷有零。比因丈得地复原数，遂将三辛王社每亩加添一百四十四步半，每亩合三百八十四步半起科。自李知县行取去后，有三辛王社刘月暹等思得三辛王社地三百八十四步半为一中亩，东大南等二十一社七百二十步为一亩，与中亩似难一槩起科，连名具状，赴巡抚都察院张告，批税粮道转行府县查议。
万历九年间，适奉明例均丈，查得二十四社地土，原无荒芜砂鹻，虽宅园平坡地叚不一，其肥瘦实不相远。百姓情愿不分等则，仍旧一例起科，具由申府，转申司道。两院详允，俱照新例，分作二百四十步为一亩起科，革去大亩、中亩之名。计筭二十四社共地六千六百八十七顷六十六亩八分六厘一毫。每亩泒征夏税本色小麦一合二匀八抄二撮一圭八栗三粒，折色银二厘四丝一忽四微二纤。秋粮本色栗米五合一勺一抄三撮五圭一栗。折色银八厘一毫一忽八微。夏税本色小麦七百九十石六斗五合一勺五抄九撮一圭五粒，折色银一千三百六十五两二钱三分五厘。秋粮本色粟米三千四百一十九石七斗四升五合三勺七抄一撮三圭五粒，折色银五千四百一十八两八钱八分二厘六毫八丝五忽。
崇祯十三年，大荒大疫，十五年破城，至顺治八年抛荒地九百五十三顷四十九亩四分五厘。
续于顺治十二年、十三年至十六年开垦全熟。
康熙十一年由单不分则例征粮，地六千六百九十四顷八亩三分六厘一毫，每亩征正供、杂办并九厘胖衣等银三分四厘七毫三忽九微四纤九沙三尘六渺二漠五埃，共该征银二万三千二百三十一两一钱一分三毫九丝二忽五微八纤，每亩征米三合四勺二抄三撮六圭七粟一颗，共该征米二千二百九十一石八斗三升二合二勺九抄九撮。
东大南社原额各色宅基地四百五十八叚，园圃地一百五十七叚，平地一千三百四十五叚，坡地一千七百六十叚，共地三千九百二十叚，计地二百四十八顷二十亩二分二厘四毫。今实在地二百三十二顷九十七亩三分三厘一毫。
西大南社原额各色宅基地三百九十六叚，园圃地二百零七叚，平地六百九十一叚，共地六千二百一十三叚，计地三百七十一顷八十四亩二分五厘三毫三丝。今实在地三百三十八顷八十九亩五分六厘。
漕河社原额各色宅基地五百零七叚，园圃地三百七十九叚，平地二千九百七十一叚，坡地二千六百四十九叚，共地六千五百零六叚，计地二百九十六顷七十六亩零九厘。今实在地三百八顷八十亩七分六厘。
北高吴社原额各色宅基地三百叚，园圃地一百五十叚，平地一千二百零三叚，坡地四千二百九十叚，共地五千九百四十三叚，计地二百九十一顷五十亩零四分。今实在地二百九十七顷八十一亩七分六厘。
东白社原额各色宅基地二百三十八叚，园圃地一百四十一叚，平地九百四十七叚，坡地二千一百七十三叚，共地三千五百九十九叚，计地二百零九顷二十六亩六分五厘。今实在地分上下二甲，共地一百五十三顷八十八亩零二分三厘六毫。
北砂堆社原额各色宅基地五百八十五叚，园圃地六百一十八叚，平地二千五百五十叚，坡地一千八百一十四叚，共地五千五百六十七叚，计地二百九十七顷五十二亩九分三厘。今实在地一百八十五顷二十九亩二分九厘七毫。
马青社原额各色宅基地二百二十九叚，园圃地二百五十叚，平地一千五百二十七叚，坡地一千二百一十一叚，共地二千一百零六叚，计地一百九十九顷四十六亩三分四厘。今实在地八十顷二十四亩四厘。
南李宫社原额各色宅基地一百零五叚，园圃地一百一十叚，平地九百四十五叚，坡地五千五百七十二叚，共地六千七百七十七叚，计地二百九十二顷七十九亩二分二厘。今实在地二百八十五。顷一亩四分六毫。
北李宫社原额各色宅基地八十六叚，园圃地五十五叚，平地九百二十五叚，坡地四千九百五十五叚，共地六千二十一叚，计地二百八十四顷二十六亩六分二厘。今实在地二百七十七顷四十亩八分五厘四毫。
东土娄社原额各色宅基地四百四十叚，园圃地四百四十四叚，平地一千三百三十八叚，坡地二千六百八十九叚，共地四千九百一十一叚，计地二百九十七顷五十一亩八分二厘。今实在地二百六十四顷六十亩二分九厘六毫。
西土娄社原额各色宅基地八百六十叚，园圃地八百六十四叚，平地一千三百五十五叚，坡地三千七百八十八叚，共地六千八百六十七叚，计地三百零五顷二十一亩八分八厘。今实在地三百二十五顷五十五亩二分三厘三毫。
进贤社原额各色宅基地七百四十叚，园圃地二百九十五叚，平地一千七百五十六叚，坡地二千四百二十二叚，共地五千二百一十三叚，计地二百七十五顷六十六亩六分四厘。今实在地二百六十七顷八十二亩五分七厘二毫。
旧县社原额各色宅基地一千零七十叚，园圃地八百八十六叚，平地一千九百八十四叚，坡地三千零四十二叚，共地六千九百八十二叚，计地三百零五顷七十六亩三分。今实在地三百零七顷零八亩三分七厘八毫。
吴寺社原额各色宅基地三千二百八十三叚，园圃地二千四百二十二叚，平地三千六百一十三叚。坡地五千九百三十六叚，共地一万五千二百五十三叚，计地四百九十八顷四十四亩二分二厘。今实在地四百二十九顷九十二亩八毫。
顿村社原额各色宅基地三百七十一叚，园圃地七十九叚，平地二千零五十四叚，坡地一千六百三十八叚，共地五千一百四十二叚，计地三百二十八顷六十五亩九分一厘。今实在地三百二十五顷一十六亩七分五厘六毫。
南辛王社原额各色宅基地六百一十四叚，园圃地七百四十四叚，平地二千零二十叚，坡地一千六百一十一叚，共地五千零八十九叚，计地二百七十一顷二十八亩二分七厘。今实在地二百四十九顷二亩四分二厘。
西辛王社原额各色宅基地七百二十五叚，园圃地五百六十一叚，平地一千叚，坡地七百八十一叚，共地三千零六十七叚，计地一百六十五顷三十二亩四分三厘。今实在地一百八十九顷五亩四分一厘四毫。
北辛王社原额各色宅基地五百九十三叚，园圃地五百零九叚，平地二千三百一十一叚，坡地二千四百四十五叚，共地五千二百六十五叚，计地三百二十四顷八十亩零六厘。今实在地三百一十九顷二十九亩八分六厘。
南砂堆社原额各色宅基地一百七十三叚，园圃地一百九十四叚，平地四百零七叚，坡地一千四十叚，共地一千八百一十四叚，计地二百六十九顷二十二亩七分八厘。今实在地三百八十一顷九十九亩零一分二厘。
南高吴社原额各色宅基地二百四十五叚，园圃地二百八十九叚，平地六百四十七叚，坡地一千七百一十六叚，共地二千八百九十七叚，计地二百三十八顷四十一亩七分二厘。今实在地二百九十六顷六十二亩七厘五毫。
东邢安社原额各色宅基地四百一十一叚，园圃地一百一十九叚，平地一千六百一十五叚，坡地一千二百八十八叚，共地三千四百三十三叚，计地二百六十二顷七十七亩七分五厘。今实在地二百八十五顷三十九亩二分九厘。
西邢安社原额各色宅基地二百三十一叚，园圃地。三百六十五叚，平地二千一百二十一叚，坡地二千二百八十七叚，共地四千九百九十，四叚计地二百六十八顷六十七亩九分一厘六毫。今实在地二百五十三顷三十三亩零三分五毫。
东隅社原额各色宅基地二百四十六叚，园圃地六十一叚，平地一千八百一十二叚，坡地九百六十八叚，共地三千一百八十七叚，计地一百九十七顷八十五亩五分一厘。今实在地四百二十一顷九十二亩五分八毫。
南隅社原额各色宅基地一百五十二叚，园圃地二百零一叚，平地二百零七叚，坡地一千四百五十五叚，共地二千零一十五叚，计地一百七十六顷二十八亩九分一厘八毫。今实在地二百零三顷四十一亩五分八厘。
以上原额条叚，系嘉靖甲子岁，知县李之茂奉郡伯张名鉴、曹名子朝二公帖文，委省祭官丁志纯、老人谭文进等分投领岔，沿叚逐亩，从公丈量。各记。四至，曾经命工刻石，以垂后世，以杜兼并。今虽百余年来，大略犹未甚远，故余特详载之，俾留心民牧者，择暇抽丈，以清欺隐包荒之獘，庶不没前人苦心云尔。外史氏记。
山水
附闸堰。
外史氏曰：按滋阳境内，皆平原沃野，固鲁国之都内地也。虽登高望远，龟、蒙、岱、峄，近在几席，然既画疆而理，滋岂得而隶之？独是嵫阳一山，童然培嵝，不在海内名山之列，而县故借以名，倘所谓山不在高者非耶？若夫水则洙、泗等河，发源圣地，涓滳俱入会通。而县东金口一坝，现在倾圯，以及蒋诩等泉，岁烦挑濬，夫繁役累，识者不能无遗虑焉。为志山水。
嵫阳山，在县治西三十里，高一里，广三里，上有太玄观，今有神祠，旱必祷而获雨。宋熙宁间，封其神为惠应侯。山下有洪福寺。有元碑。略曰：㼱郡之内，几四十里，界于任，有山曰嵫㼱，在山之左，故附郭县名曰嵫阳，盖取其意也。山之巅有神祠，扁曰昭烈惠应侯，无碑可考，故不知何代所立。访于附山故居耆艾云：宋大中祥符初，真宗封泰山，幸阙里，迥车舍于山下，卫士所乘之骑，十病八九，上不悦，侍臣奉命祷于山神。是夜，上梦其神俯伏于前日：嵫山土地之神，蒙陛下赐祭，何德足以当之？惟卫士之骑，臣巳疗之矣，陛下勿以为忧。及旦，上以语侍臣，命往视之，万骑嘶喊如故，乃敕封前号。或云：金明昌元年，章宗求嗣，一诏封二山神，徂徕曰护国感应侯，螆山日照烈惠应侯。二说未详孰是，兹而存焉。我元大德五年，自春徂夏，旱既太甚，郡人请于监都冀君日：嵫山有昭烈惠应侯，其神之。灵感岁时水旱则祷之，寒暑气讹则祷之，氛祲疫疹则祷之，咸有应验。昔者雨泽愆期，时东原李公信甫知㼱州，尝躬谒祠下，祷祝，未及迥骖，雨降盈尺。今愿使君亦如李公之竭诚行香可也。君日诺，斋戒卜吉，率僚属耆艾谒祠下，以香币恳祷，项之，云气四合，霖雨大作。噫影响之报，盖不如是之捷也。神乎神兮，盖真惠而应乎？郡人之言，盖不诬矣。予尝观韩昌黎有言曰：神即人也，人亦神也。神之所依者惟人，人之所祀者惟神。况监都冀君、知州时君、同知忽君、州判刘君辈，皆一时英俊，克慎厥职，治人以明，事神以诚，如是而神之感恪，能不果乎？书曰：至诚感神，其斯之谓欤！今磨贞珉以纪其实，庶俾斯人知斯神之灵，敢乏岁时之祀哉！大德六年秋八月吉立。
甑山在县治东北十里。北齐时，境内有猛兽为患。张华原剌㼱州山中忽有六驳食兽，咸以为德化所致。
雩河在县东五里，其源发曲阜县南马砲泉，西流至本境合泗水入干汶河。或云即泮水也。
洸河在县治西北三十里，其源由宁阳县西流，经本境，至济宁州入会通河。元修洸河记略曰：洸河，汶水支流也，名不载于传记。其源出泰山郡莱芜县原山之阳，折而之南，达于会通，漕运南北，其利无穷。会通之源，洸也；洸之源汶也。每霖雨作，泰山万壑沟渎之间，合往而之汶，洪涛汹涌，泥沙溷奔，径人于洗，此洸所以于填也。至元六年，监丞宋公濬自闸口至石剌。然洸之源虽通，而其流犹梗。公谓：不硫其流，源将安知。又恐前功徒费，后患复萌。使会通志津从而涸也。询及其佐，得壕寨岳聚所度，自石剌至高吴桥南王家道只浅涩者，延袤五十六里百八十步，濬之，逝波滔滔，水济会通之流，使漕事无虞。非公之忠诚，为国远虑，与属吏有司之竭心，又孰能兴是事，立是攻耶？今以为国劳民实，生道存焉，公之虑，将必建千百载远大志勋，而其渐实本于此耳。
济河在县治西六十里杏林闸下，即雩、沂、泗支流所会之水也。
泗河在县治东五里，其源发泗水县陪尾山，迤逦过曲阜，至本境与沂水合，入金口堰。
沂河在县治东五里，其源出尼山，西北经鲁之雩门，蜿蜒至本境，与泗水合。
漕河在县北三十里。发源于徂徕山，入境九折而下，矫若游龙，人号日九龙湾。
韩马河水出无源，北连龚丘、黄淤，停留垛庄一带，水落，尽为膏腴。
东北新泉、三义泉、阙党泉、将命，童子故里。伭对泉、照星泉、惠泉、既济泉、古沟泉、负瑕泉、舜迁负百夏，相传即此地。上蒋诩泉、下蒋诩泉。西北新泉、纸房头泉、古作纸处。驿后泉。在昌平驿后。
以上十四泉，俱在城北关外，基下木钉，上以磗石缘砌，如井状，自城东北起，至城西门外，合泗水，至平政桥下，西流七十里人济河、天井闸接运，设泉坝夫三十六名，依时挑濬，河涯树柳。
金口坝在县治东五里。其水即雩水，会泗水，自北而南，魏、隋以来，建置巳久，水小则堰之西流，入黑风口，至城东门，绕南而西为瘠河，至济宁入天井闸，水大则纵之南行，入塂里河，逶迤至鲁桥下流以入淮。元延祐四年，太监阔开重修金口闸。新安刘德智记日：皇元膺天命，抚方夏，极天地之覆载。皆臣服唯谨。东南去京师万里，粟米、丝枲、纤缟、贝锦、象犀、羽毛、金珠、琨簜之贡，视四方尤系重，车挽陆运，民甚苦之。至元中，穿会通河，引泗、汶、会漳以达于幽，由是天下利于转输。泗之源会雩于兖州东门。其东多大山，水潦暴至，漫为民患。职水者访其利，堤土以防其溢，束石以泄其流。一洞岁久石摧，攺作二洞以闸启闭，时庶不害。佥谋于义，乃上之大司农升中书省以闻，天子可当。延祐四年，都水太监阔开分治。山东曹椽王元从埋簿书，壕寨官李克温董工役役长张聚、李林。五百，磗三万，灰五万，木六千四百铁锭、铁钓、铁环。不敷，取诸官钱以买。兖州知州寻敬提调州吏鹿杲经始终四年闰正月，成于三月，工告讫，因书所闻以为记。
风口系泗水支流，在龙王庙前，直进府城，出门会十四泉，西流，达于济宁。
土娄闸在县治西十里，永乐九年建。旧有闸官一员，总于金口闸，嘉靖初裁革。
杏林闸在县治西三十里，元至元中建。按泉源岁烦挑濬，而闸坝启闭无常，秋夏泛涨时骇浪稽天，鲸波浴日，虽有泉官总甲，画夜守巡，而沙壅水啮之处，殊费补修。则工食不可不依时给散，而夫力不可不差遣均平也。是在牧兹土者留意焉。
古歵
外史氏曰：鲁为望国，自春秋巳然，至今怀愿学之思者，莫不以鲁为神皋奥薮，盖不在区区古歵也。然滋邑北逼岱宗，东巡之址如昨，南连邹峄，沙丘之迹犹新。至于孔、颜乐道，以及于疏、韦风流，尤炳炳在人耳目，详列载之，俾览遗歵者，有以观感而兴起之，未必无小补云。为志古歵。
坛城地至瑕丘坛城，古灌檀也。周时侯国，炎帝之后。路史云：兖有檀乡。
帝尧昔东巡遗址。史记：尧岁二月东巡狩，至于岱宗。柴望秩于山川，遂见东方君长，驻跸于此，后人因建祠祀之。唐李白、宋范仲淹俱有题咏，欧阳修亦有碑记。今其祠既废，止余故址云。
舜泉城北三里即负瑕泉。史记称舜就时于负夏，孟子言迁于负夏，即负瑕也。泗水志云：诸冯在费县，去泗水十里。负夏即兖州之瑕丘，盖谓此也。
达巷在城西北五里，乃适中都之要途。孔子为中都宰，往来憩息于此，尝赞夫子曰：大哉孔子，博学而无所成名。后人因志其地曰达巷。党里。
昌平城在府城东南八十里。春秋僖公二十九年，介葛卢来朝，舍于昌衍之上。杜预日：鲁县东南有昌平城。史记：孔子生鲁昌平乡，即此地也。明为雨京大路，建驿曰昌平驿，后因离城稍远，移在西郭，而名仍之。
阙党府城东北一里。其地人不满百，地不当道，在城一阙，因以为名。阙党之童子渔畋分有亲者得多，孔子尝使之将命。今有阙党泉。
陋巷在县前路南，小巷湫隘，前有勒石，即颜子簟食瓢饮处。尝对孔子曰：回有郭内之田五十亩，足以为线麻者，即此地。北首建兖国复圣公庙，即其庙为滋阳学。永乐巳丑岁，
上遣礼部员外郎饶赊等来兖，特祀，表其里居，存有御祭碑文。
颜子郭外田在县治南八里南砂堆社，旧名陋地。按家语颜子称郭外之田五十亩，足以给𫗴粥者，即此地。向建有兖国复圣公庙，久废。顺治十一年，滋阳县知县宋文运输俸鼎建，前殿五楹，后殿三楹，庙貌复新。
故嵫阳城，在县治西二十五里，即春秋瑕地，汉之瑕丘，宋置之嵫阳。明洪武初年，仍隶济宁府，十八年废而建今治。
兖州故城。东汉兖州治昌邑，隋兖州治瑕丘。今既别有嵫阳废城，则此城疑为随后变迁者。城东北五里草桥口西，俗名古城。
鲁东门在兖城以东。唐李白诗曰：水作苍龙盘石堤，桃花夹岸鲁门西。即今金口堰，非祀爰居之所也。鲁治虽在曲阜，商仙之咏，则在兖城。曲阜东门无水，泗之潆回弥漫于兖者，历世如昨。矧桃红夹岸，泗堤至今犹盛。此歵在兖，通志、郡志皆同。
沙丘城东二里黑风口西。秦始皇东巡，封泰山，登峄山之巅，立碑颂德，乃至阙里，发孔子墓。既启，见蒙壁上刊文云：秦始皇何强梁，开吾户，据吾床，饮吾浆，唾吾堂，前至沙丘，当灭亡。七月至此，见童子聚沙为丘，果病笃。丙寅，始皇崩，至今地名沙堆社。
娄公庄县南三十里。汉建信侯娄敬之居。其先世居于齐，至敬始迁居于邑之西。辛王，遂号其地为娄公庄。近置有娄庄集。
烟古堆，在城西三里演武厅之南。晋郄鉴，金乡人，为兖府刺史。时荀潘用李述，刘琨用兄子演，并兖州，各屯一郡，以力相倾。又徐龛、石勒，日寻干戈，百姓饥馑，或掘鼠罗燕而食，终无叛者。鉴筑此以氛侵。
韦园在县治东百余步。汉丞相韦贤为瑕丘冮公弟子，受诗于江公，因筑园斯地，以便就传。子玄成，以明经至丞相，增修益盛，名曰韦园。至明洪武年，始建关圣帝祠于内，至今犹称韦园关帝庙。
两疏故里，在县北四十里。汉太子太傅疏广兄子疏受为太子少傅，流居于邑之北高吴里。今有东疏村、西疏村，乃两疏之分疃。
岳云楼，即兖州南城楼，唐杜甫省亲，登楼赋诗，后因为少陵台。明在滋阳王府内，清县尹赵惠芽镌像于上，建亭其下，为兖州之胜槩云。
南池，杜子美泛舟之地，登眺之余，继而鼓枻，亦贤迹之所至也。顾王城
顾王者，柳下惠之弟展雄，孟子所称盗跖者，在邑西三十里，筑城自卫，生能周给邻里，土人感之，号曰顾王。或日堌王城，在西辛王社。
舞雩台城东沂河南，即曾点所谓风乎舞雩者。桃园系鲁府，种植几二十里，郡人以为美观。
金鸡台城外东北隅，有石，击之如鸡鸣声。
宝器库在县治三十五里孟家庄西一里许，有土坟起，凡人家有事用器皿者，备香纸至其所祝祷，用器若干，转时即如数设列于外，用过即送环。后有人驱用不还，今遂废。此嘉靖年事，备此以广异闻。
魏贾使君碑府治内，碑阴云：唐楮遂良书法，寔师此碑。
听风台嵫山迤北三里许，传说汉关夫子屯兵于此，筑此台以听风警，至今犹存，有遗迹。
郭家潭县治西十八里。先有大鼋，不知起于何时。曾有水手入潭，行至数里，见有山根，于水尽处，有一大鼋，两眼如灯，颈长一二尺，绿毛，其人遂迥。有汶上坛芳邃者，为江西令，诸拜张天师，至门，有一人着青衣守门，问以言，默然。见天师，言其故。天师曰：彼乃先生乡里郭家潭大鼋也。亦广异闻。
钟离意得素书处，县治西北六十里滕存店东头，旧有木坊一座，今废。
宋祝家寨县西北三十五里，相传宋江三打祝家寨，即此地。大王营西北四十里，系宋都汴时运粮漕河，有大王庙并石闸遗迹。
衙署
外史氏曰：君子难进易退，方以官为传舍，而况身入传舍之中，其敢作堂搆观耶？然文公迁国，不废楚宫，而子产坏垣，因妨燥湿，则衙署者，官所有事于政令之地也。升政事之堂，将以正衣冠，尊瞻视，所以兴利除害，所以承流宣化。顾瞻衙署，当必有惕然不敢自恃者。为志衙署
府治在西北隅，元为州治，明洪武十八年攺为府治，渐加渐扩，遂成具瞻。照壁牌楼，匾日海内文邦。
府桥一座，下通御河，栅栏。大门一座，角门二座。康熙十年，郡伯蔡公重建。大门钟鼓楼一座。门之东寅宾馆三间，门楼一座，郡伯彭公绳祖重修。馆后土地祠三间，门楼一座，仪门三间，角门二间，大堂五间，匾日：正巳率属。郡伯范光遇题。堂库二间，书吏房东西各九间，平心堂三间，二堂五间，东西卷房各五间。府宅门一座，三堂五间，东西各厢房，宅厅五间，左右各耳房。康熙十一年，郡伯蔡公新建。内群房二十间。公讳廷辅。
堂之东夹道经历司衙门一所，旧制有粮捕厅衙门一所，今攺。堂之西府监仓一所，西夹道照磨司衙门一所，旧制理刑厅衙门一所，今奉裁，并作府署。两夹道俱有公廨房屋数十间，为吏书办事居住。粮厅治在城西南隅，旧在府治内，后国朝通判李攺置今处，甚为轩畅。大门楼一座，仪门三间，角门二间，大堂三间，东西书吏房各五间。堂后西偏退思堂、书厅各三间。施公讳嘘修建。堂后宅门三间，宅厅五间，东西各厢房、厨房、廊房俱备。
府教谕廨旧在府学明伦堂后，崇祯十五年毁于兵。
县治在府治东南。旧制大门三间，二间、三间，大堂五间，穿堂三间，后堂五间，东西库房各三间，东西卷房各九间。洪武十八年立县，规治粗定，后之攺造葺理，随时因革。弘治初，知县胡缙鼎新修饬。嘉靖三十八年，知县江应昂攺造后堂及大堂。记曰：夫事有可巳而不巳者，殃民者也；有可为而不为者，保民者也。不可巳而巳，可为而不为，而民自为之，趋赴子来，不日成之，是非德之浃之素，而人之深者不能致也。嵫阳地不盈三十里，荆榛接道，烟火寥邈，逋窜未复，征求孔殷，当南北之冲，日不暇给，盖难乎其为邑也。邑之治废，垂数十年矣，公堂颓而不整，退厅芜秽不治，官有修葺之念，而力或未遑，民有乐役之心，而时或未隙。是率时之不可为，而势之不容于不巳也。我候承时之獘，来莅兹邑，积爱蓄惠而民不疑，布公正辞而民弗咈，定法一听而民弗易。惠不要感，威不取慑，恭于过宾而民不劳，豫于国赋而民不匮。内含独贞，外循常规，三年有成，而思欲新其堂楹，而惟动民之是恐，民逆其意，相谓日：侯，吾贤父母也。县治吾父母庭宇。
父母知恤其子，而子顾不能安父母之身乎？欲告于侯，虑其弗许也，于是匠者输工，农者输力，封树植者输材，陶者输所有，而石人伐石于山，乃撤退厅而弘其规制，仍公堂而新其固陋。侯无事于督也，而民日趋事之弗遑；民忘其劳也，而工计日以毕。是举也，吾民之义也，我侯之仁之感召也。自始迄终，侯未尝刑一人，罚一木，以给其用，是非有以深。得其心者弗能然也。君子曰：父慈而子顺，令仁而民义，此志谓乎？
夫侯理一邑而邑民知义，则夫守一拜而拜民如之。若夫登诸台鼎，泽被九有，而天下之民有不尚义者乎？侯为谁？今晋大夫楚江子应昴也。记为谁？鲁逸史中立朱观𬉼也。时维何？嘉靖巳未小阳也。狱囚房瓦草共一十六间，监门二间，俱二门之西南。
嘉靖四十二年癸亥，知县李之茂撤旧攺造二门三间，添东西出角门二座，东扁吏、户、礼、承发司、铺长司，西扁兵、刑、工、架阁库、马政、科、赞政厅三间于大堂之东掖，供事所三间于大堂之西掖，今俱不存。旧制，有两门于堂南之左右，由左入县丞廨，由右八主簿廨。崇祯十五年俱毁，今由左入典史宅，由右入里马厩、戒石亭于角路之中，今仍焉。康熙十一年，知县李潆重修。仪门、书、吏房、两廊、并监厂房室。
土地祠在二门外东首，寅宾馆在土地祠前带。顺治十年，知县宋文运建马局于署西。康熙五年，知县张承瑞塑马神、山水神于马局内。康熙十年，马局房屋尽塌，知县李潆重盖草房十七间，门楼一座，以养里马。知县廨在后堂之北，寝房三间，东西厢房各三间，书房三间，茶厅三间，宅门一座。
县丞廨旧在知县廨东，治事厅三间，寝房、厢房、大门一座，俱县丞张灿自处鼎造。崇祯十五年毁，后未复。
主簿廨旧在知县廨西，顺治三年奉裁，衙署无存。
典史廨在县丞厅南，治事厅三间，寝房三间，东西厢房各二间，大门一座。康熙四年，典史平永𪸩增草房数间。申明亭在儒学东，直深三丈九尺五寸，横阔三丈四尺八寸。旧有正房三间，门一座，今俱圯。
县教谕廨在县治东南滋阳学明伦北。崇祯十五年毁于兵。康熙九年，教谕朱泰交自建瓦草房十间于明伦堂之东居住。
参府署坐落东北隅在废王城东。
中军守备署在参府后北门内。
察院在城东南隅，大门三间，二门三间，东西角门各一座，大厅堂五间，东西抄卷房各三间，皂隶房二门，穿堂三间，东西书房各五间，寝堂五间，东厨房三间，西书吏房三间。嘉靖四十三年，知县李之茂于穿廊两傍添盖棬棚各三间。大门之南，左右当街牌坊二座，扁曰激扬振肃。康熙十年，知县李潆重修，整理往来行台赖有。驻节。
布政分司在察院县官厅西，嘉靖甲子仲夏立。东兖道旧在新创公馆西，都水司原在旧射圃西，规制略如察院。公馆六座在布政分司西，及旧射圃废地，俱嘉靖四十四年建。崇祯十五年毁。阴阳学、医学
俱在察院东。各厅三间，卷棚三间，大门一座，为府官及理刑官坐立之处。嘉靖四十四年，知县李之茂修。官厅一座在察院西，厅三间，草房三间，大门一座，为守府、巡各道坐立之处。崇祯十五年，大兵入城，毁。
察院在昌平驿西，一名分司。大门三间，二门三间，东西角门各一座，大厅三间，东西皂隶房二间，穿廊三间，寝堂五间，东厨房三间，西书吏房三间。二门外，东府官厅三间，西县官厅三间，厢房三间。
大仆寺在西关拱极门内，望东为大门三间，正南为二门三间，东西角门各一座，大厅三间，寝堂三间。书吏房三间，厨房三间，今圮。
泉厅在金口坝西，大门三间，二门一间，东西角门各一座，厅三间，退息厅三间，东西厢房各三间，兼为迎春晏所。今圮。
察院，在新嘉驿，详驿递。驿丞廨在驿西。厅五间，书房三间，后楼五间，东西厢房各三间。
金亭馆在南门内，旧为鲁籓迎诏之所，因前六馆颓，纳价留此，以作上司往来驻扎。
祠庙
外史氏曰：国之大事，在祀与戎，庙固不可废矣。曲礼曰：君子营室，宗庙为先，廐库为次。若漫神黩祀，其若守土之职何？第滋阳为郡城附郭，凡先师先圣之庙，以及于城隍土榖诸祠，俱郡邑并举，虽虔对之诚，不敢有彼此之分，而供备修理之事，民得无过劳哉！为志。祠庙。
文庙在县东，北至民居，东北至审理所，东至长史宅，东南至民居，西至县墙，直深四十六丈五尺，横阔十六丈八尺。中奉至圣先师，以颜、会、思、孟十哲先贤配享。初俱神主，知县宋文运塑像。
启圣祠在文庙东北，祀至圣父叔梁纥，以颜无繇、曾点、孔鲤、孟激及先儒程珣、朱松、蔡元定配享，亦宋文运塑像。
东庑祀澹台灭明等三十贤，及左丘明等一十七儒。
西庑祀宓不齐等三十一贤，及公羊高等一十八儒。名宦祠在戟门之左，祀汉瑕丘令钟离意等贤祠在戟门右，祀汉儒江公等。□在明伦堂前。前兖州未升，滋阳未附郭时，仅一庙，相传在县东七里日陋地，即圣门。志载在宁阳西南四十里处。洪治六年，兖州同知余良仁重建庙宇。陆焕然为之记曰：兖国实复圣公所封。旧有庙在州治东南，约有一里余，西去宣圣庙三十举武。自唐开元二十七年，谥孔子为文宣王，是年以颜子为兖国公，历代因之，春秋致祭，如上公仪。比年厄于兵燹，洪武癸丑，同知米公因其址仅复一庙，他务未遑。逮丁巳，同知余公良仁下车，笃意庙学，分教孙公仲桓语之曰：庙所以奉先圣先师，学所以传道淑人也。
昔吾夫子以至圣之德，当周之衰，道既不行，设教于洙泗之上，弟子从游者三千，速肖者七十，独得圣人之传者，惟颜子一人而已。受圣人慱约之教，语之而不惰，发圣人无隐之语，养之以如愚。以深潜纯粹之资，而抱王佐之才，使天假之年，圣人将不徒梦见周公，而亲见周公于颜子矣。故濂溪周子曰：发圣人之蕴以教万世无穷者，颜子也。以是思之，千载之下，见之如生存，所封之地又当何如哉？矧我朝文治蔚兴，礼秩百神，其于先圣先师，礼特有加，德至渥也。今庙虽建，而貌尚未完，实土官之责也。公即倡率僚吏士夫之好事者，而仲桓首出以相事，或助以财，或资以力，坛石阶砌，刬然一新。乃肖圣像，衮服赤舄，金碧焕烂，俨然如生，瞻者莫不起敬。经始于癸丑二月，落成于丁巳年八月望。适节判袁公伯金莅政之初，复树神门，书庙额，缭以垣墉，规制甚壮。五十七代孙主祀池，请文砻石，以昭不朽。余忝教三氏，义不容辞，于是就纪其实，而乐为之记。洪武十年丁巳岁十月吉立。
洪武十八年创建，学始迁今址，并前碑亦移置于此。
洪武元年，知县刘静修重新修葺。正统十一年，知县姚俊略加修理。成化十八年，知县王谞因洪水漂塌，补葺一新。
三山郑必显记曰：道在天地间，犹元气之流行于四时也。四时有代谢，而道未尝有代谢。学校乃道之所寓也，学校有兴废，而道未尝有兴废。昔孔子大圣也，设教洙泗，从游三千，速肖七十，而传其道者颜子一人而已。嵫阳，附郭邑也，颜子生于斯地，封兖国复圣公，而学有庙在焉。我朝廷建学立师，文教诞兴。百余年来，时更物改，风雨倾圯，庙学废弛久矣。
嵫阳邑侯王公谞，字咨汝，开封之祥符人也。下车之初，毅然以兴复为己任，庙堂诸舍，加葺事具。一二年间，洪水横流，泛滥郡邑，而学舍漂流殆尽，所余者庙与堂斋而已，亦皆圯坏弗堪。连年饥歉，事弗暇为。逮岁壬寅，公重新修理。庙宇之中，一物之既朽，一木之不堪者，悉撤而更易之。庙外两旁，缭以垣墉，缜密可观，讲堂斋舍，亦各修饰备具。诸生讲肄之舍，东西更造各十间，视前加倍。又于讲堂之东作会馔堂、厨屋共六间，西则仓廒三间，以备师生廪馔之资。学门外隘陋，弗称观美，悉撤旧更造三间，弘厂伟然。于门之内外甃石为路，以便往来。暇则朝夕程督，无敢或怠。木植砖瓦之类，随时措置，不扰于民。邑士大夫往来者，咸啧啧称。叹以为学校之兴作，诚非往日比。也。训导吴兴唐君遂诣必显言曰：王公兴学盛事，不可无纪以风。来者。必显窃惟孔、颜之学，其性则仁义礼智也，其道则君臣父子、夫妇、长幼、朋友也，其书则易、书、诗、春秋、礼乐也。圣贤之所以教，学者之所以学，悉本乎道而已。学校之设，正学以致道之所，岂特为观美具哉？诸生讲道于斯，游息于斯，受业于斯，尚当体颜、曾、思、孟之得于孔子，周、程、张、朱起而传于孔子，朝夕考验，察识问学，务心圣贤之心，行圣贤之行，异日出而受一命之寄，则当推所学以黼黻皇猷，圭璋治化，使圣贤之道见于践履之间，无徒碌碌侥幸，图进取于一时，贻后人之訾议，庶几上不负朝廷作养之恩，下不负王公修学之意，而师友平日之所讲明者，不徒托之空言矣。谨记。
正德十一年丙子，兖州府知府童旭病其隘陋，于学东拓基地数丈，迁复圣庙居中，就其后鼎建明伦堂三间，东西齐各三间，移养贤堂三间于明伦堂东掖，学粮仓三间于明伦堂西掖。区画更新，规制整饰。训导余信有记。略曰：洪武十八年，规兖州封建藩王，升州为府，迁嵫阳县附郭县治东十余武，置学校。先是，十三年，诏天下郡县立文庙。方是时，嵫阳属济宁府，旧治在城西二十五里，遗址尚存兹庙。十八年建议以颜子寔封兖国，故得专祀。按地舆志：有陋地，在今县治东南八里许，相传唐开元二十七年，封颜子为复圣公，即其地建庙，春秋致祭，如上公仪。历代因之。比罹兵燹，荒芜。洪武六年癸丑，莅事者谋复之。逾五年丁巳，庙始就。后学校建置，庙享备于典礼。邦人改置颜子书院。今庙之前有洪武丁巳碑，从陋地徒来无疑矣。自初学校制度，规画卑陋，其后傩颓弥甚。正德十一年，守臣沔阳童公旭拓地鼎建。九月戊戍，新庙成。率诸生行享献礼，御祭文碑一座，及都御史陈凤梧所撰道统圣贤替碑一座。嘉靖二年癸未，知县张环重立。御制敬一亭在颜庙西。嘉靖十三年，知县钱乾奉例特建。四十二年，知县李之茂重修。
府文庙在东北隅废王城后，旧为州学，洪武时升州为郡，就而充扩之，其规模弘大，与县庙曼殊矣。启圣祠、乡贤祠、名宦祠、省牲所、明伦堂、敬一亭诸处，俱比县庙宏广。前郡伯迭为修辑，事载郡志中。
府城隍庙在南门内，东大门三间，有二门，拜殿、正殿、寝殿，东西内外四厢房。内有府县新官到任齐宿之处，创建不纪其时。正统十三年重修，有胡渊记不载。天顺五年，知府郭再葺。礼城蔡圭记曰：夫有功于人者，宜享庙食。城隍捍外卫内，民之所赖以安，故朝廷特严祀典，春秋有常祭，朔望有常礼。其庙貌之建，固所以为神，亦所以为民也。惟承流宣化之得其人，则必体盛典而致修焉。兖为鲁郡礼义之域，邑治城之东南，旧建城隍庙，涉历年深，殆将倾圯。绛阳郭侯景昭再守是郡凡九年，吏畏其廉，民怀其惠，政声洋溢。一日，顾谓寮宷曰：祀宇若此，可置之度外乎？第恐伤民财，劳民力耳。吾欲悉所余之禄，藉众助以济其美，可乎？佥曰：善。遂捐俸以为倡，而僚佐而县属，各以禄之多寡隋之。乃鸠工抡材，悉撤其朽腐而重新之。质以粉素，文以舟垩，规模高广，事悉有加。中门隘陋则大之，鼓亭废缺则之，废缺则增之。前门、后寝、东庑、西廊，完固如旧，则从而雅洁之。经始于是年三月之中旬，而讫工于五。月之既望，侯以时方亢旱，是日乃沭栉请两。越二日，雱霈沾足，百姓举首相庆曰：此我侯至诚感神之所致也。东作西成，吾民得于此而祈报；水旱疾疫，吾民得于此而祷求，岁时旦望，吾民之在官者又得于此而拜礼，是皆侯之所赐也。时董其事者县丞张伦偕诸耆庶因民之意，属记于予，予故乐书之，以纪岁月云。嘉靖四十三年，知县李之茂复加修葺，补修拜五间，内设道会司。
县城隍庙旧在东关龙王庙左。万历戊午年，滋阳县知县刘炼改建于西南隅，钟楼迤西，止有大殿、两廊、大门。康熙八年，有本街济庠生员田厥茂鸠合众等，添设墙垣照壁，重立门户，以旧大门作二门，规模稍整。内设道纪司。康熙十一年，知县李潆修整今制。
土地庙在县二门东，狱神庙在县二门西监房内。马神庙在县二门内马房之后，春秋二仲上戍日祭。文昌祠建于泗水桥南，一建于关公息马地庙左，一建于修真道院后。龙王庙建在东关黑风口西。嘉靖乙丑岁，知县李之茂重修，春秋府官遣祀。𧈢蜡庙建在西关拱极门北。嘉靖四十二年，知县李之茂撤旧鼎新，春秋县官致祭。三皇庙建在北辛王竹亭村。一建在东关赞政桥，建在西关茶棚街。
帝尧祠在城东南七里，建于汉熙平四年，修于宋治平元年。欧阳修记曰：汉尧祠碑云：帝尧者，盖昔世之圣王也。又曰：圣汉龙兴，缵尧之绪，祠以上牺。至于王莽，绝汉之业，而坛塲废替，屏慑无位。大抵文字磨灭，字虽可见，而不复成文。其后有云：李树连理，生于尧冢。太守河南张宠到官，始初出钱二千，敬致礼祀，其余不能读巳。碑后有年月，盖熹平四年建也。治平元年书修。又曰：汉尧祠祈雨碑，首尾残灭，其仅可识者，有云：股肱贤良，广祈多福，虔虔夙夜。又云：常以甲子日诣太常，陈千古之礼，舞先王之乐。又曰：延熹十年，仲春二月，阳气侵阴。又云：享祀群神，仰瞻云汉。又云：嘉澍优沾，利茂万物。又云：孟府君知尧精灵，与天通神，修治大殿。以此知为祈雨于尧祠也。今废。
昭烈惠应侯庙，在县西三十里嵫阳山。宋真宗东幸阙里，驻跸山下，从骑多病，祷于是山。其夜，上梦山神俯伏于前，日蒙陛下恩赐祭，卫骑巳瘳。诘朝视之，果然，乃敕封是号。又曰：金章宗祈嗣干此山，常封是号。
鲁义姑祠在城北十里东白社白家店。忠孝贤祠大公居中，左右夷齐列坐者，管、鲍左楹，狄梁公右楹。岳武穆四壁啚二十四孝及龙逢、比干、朱云之像。关帝庙建在韦园，乃鲁荒王从驾之行像。鲁班庙在韦园。息马地庙在县西北，内，祀关帝、文昌。有苍松数本，卷曲如龙。又有玉圭一，执，温玉灯泚汉钟存供。
寺观
外吏氏曰：鲁为宣圣枌榆，流风教化，积久未衰，异端之学无自而入。故先辈有一方烟火无庵院，三氏弦歌有子孙之句。似滋阳无所为寺观也。乃按诸境内，嵩丘兰若，不啻如要，初地袛园，俨然竺国。岂二氏之教果能转移习俗，抑古人神道设教之意，顾可并行而不倍耶？为志寺观。
东岳庙在县西东土娄社。四庄店。一建在南辛王谭。家庄。一建在县北漕河社。玄帝阁在西关北，额曰拱极。泰山庙建在城南泗水旁，明鲁府建。玄帝庙一在县东，明邹平王建，一在西郭东。一北门瓮城。天仙庙建在兴隆寺左。三官庙一在西郭，明钜野王建，一在东关，明滋阳王建。一在颜村店。天仙行宫建在城外东北隅，神路长有五里，四月朔日起，至十八日止，南北商贾多辐辏焉。三义庙建在西关义井街，西，外有过街卷棚。大一庙建在府学以北。
关圣庙建在较塲北河涯。康熙十年，刺史蔡公讳廷辅鼎新。
三官庙一在金口坝，明鲁恭王建，一在土娄闸。三山杨杰记曰：兖郡嵫阳县治西十里许，有闸曰土娄，其北有地一区，闲旷坦平，芟茅而嘉种列，发石而清泉冽，盖善地也。闸之旁薛信、毛恕辈，俱以乐善好义称。一日，胥与谋曰：吾侪生穹户间，遭逢圣明之世，有室庐以避燥湿寒暑，有稼穑以供伏腊，岁时金革不兴，妇子宁止，可不思所以答鸿休而昭景贶耶？矧兹岁自夏泪秋，旱魃为虐，农事焦劳，祈禳萦需，靡神不举。顾惟三官龙王庙夙著显灵，率众往叩之，果获甘澍，大慰人情。则斯庙也，旧虽创始，未底厥成。盍若廓而大之，撤而新之，以安神灵，以输民悃，不亦可乎？询谋佥同，于是谒诸达官长者，与夫好善重义之君子，莫不欣然响应，纤钜随宜，布帛米粟之输，川涌云集。乃征工役，执器具，群萃祠下，斲板干，砻柱础，陶瓴甓，筑垣墉，恢拓旧规，为屋三间，而塑各神像于其中。未几而厥工胥成。制度弘敞，轮奂鲜明。居人过客仰瞻赞叹，冈不知。其为事之义而心之诚也，是为记。弘治五年壬子岁十月吉立。
兴隆寺在北门内，建于隋文帝仁寿二年，初名普乐寺。宋太平兴国七年，改名兴隆。宝塔峥嵘，高数里，岁时习仪行礼之处。内设僧网司，有宋王禹称碑记，入艺文志。
三圣堂在县西南西辛王社。大觉禅寺在北李宫社。张留村。有邑绅马。永康记，又吴之英记。观音堂在县西二十五里西辛王社。一在南辛王社。谭家庄。一在县西八里旧县社。一建西南娄庄集。大士庵在西郭外，推官李恪，崇祯十一年建。
白衣堂建于东桥。景贤书院。一建在城内之南池，一建在西郭外之旧关。皇姑庵在县西北西大南社。旧传唐太宗妹剃度之处。
诸天寺在泗水桥旁，鲁敬王建。吕公堂在府学迤北。吕公祠在西郭迤西，崇祯十二年，李恪创建。石佛寺在北关东北，内有圣井泉，旱而祈雨必应。束村寺在北高吴社。小蒙寺在西北吴寺社。
房家院寺在县北罗家店西。齐王庙在北辛王社。王音集。崇庆寺有元左丞姚炜碑记。正觉寺俱东邢安社。万寿神寺在古城。孤村寺在王音北。形堂寺在西邢安西。翟村堂在城西臧家店。顿村寺西顿村堂俱在旧瑕丘之北。袁庄堂在北砂堆社。
孔宅屯堂在城西故县社。五圣堂在北李宫社。
洪福寺在嵫阳山巅，建于元至正间，重修于明正德十二年。有郡人御史李监记曰：寺之名，有由然矣。粤自汉明帝求佛书处于都城鸿胪寺，因而修寺焉。肇于汉，流于隋，盛于唐，往蹈故辙，千百余年，以及于明，混一区宇，其教亦未殄。海宇之内，在在有之，为之徒者，信守之笃，则铃铎日振而梵宇日新，否则颓獘隋之。以是知寺之隆替，系乎僧之得人何如耳。吾兖酉三十里嵫阳山前，有寺一区，轩昂耸拔，四顾豁然，扁曰洪福，面离背坎，左临沟渠，右接官道，环青叠翠，纤尘不到，真禅林一胜概也。叩其所始，肇基于元至正间，隋以兵燹荡减，风雨震凌，颓覆殆尽。于是有僧德来创复于前，长老德山同修于后，中建正殿，而傍翼以小殿，塑像图壁，以壮厥观。既而善士王升、孟聪辈，世家嵫阳村，即捐赀若干以为倡，而见闻者乐助如归市。于是选工抡材，补缺略葺圯坏，仪像庄严，金璧炫耀，谒者凝神，过者注目。经始于正德癸酉之春仲，而落成于丁丑之秋。翟村乡耆张本告予曰：兹寺之成，吾一方之伟镇也，上以祝圣寿于无疆，下以启民愚于有觉，为上则为德忠也，为下则为民智也，其福之洪，莫有过于此者。德来、德山有志未遂，使非王升、孟聪尸其责，胜事何由而成？宜勒诸石，以垂不朽。因请言以为记。予惟成败有数，修为在人。彼释氏之徒，崇礼重本，固其分内，而王、孟二善士乃能相助以成其绩，岂非忠智性成，虑谋天锡，而数之有待欤？矧今住持圆果、圆松，一皆见绍宗风，有裨于梵刹，则是记之刻也，岂直今日巳邪？
正德十二年冬孟吉立。勒庵在城御桥贤门迤西，建于顺治初年，邑庠生张元冶鸠街众外立卷棚三楹，国人憩息，若亭榭然。乃题柱联：寓意和气渡尘缘，任愁多怨多怒多。恨多直恁的喜颜色，消除了许多孽难，坦怀关造化。饶天大地，大道大王，大生来得好度量，包藏着偌大乾坤。
大玄观建嵫阳山巅，今废，止存碑文。万寿观在兴隆寺前，建元至正间。内有五祖七真祠。炳灵宫在南辛王中檀庄起，元至大年间，修于明万历年间。
张留寺在县治西三十五里南李宫社。寺中有佛石像，其佛骑一狮，连底石共为一块。其石掘至黄泉，不见底。佛常有木珠，谚云是佛出汗。
大明禅寺在小孟集孟尝君墓侧，系金大定六年三月十五日敕建。
大明禅院在歇马亭北，金大定四年建，元至元丙子修。后唐李晋王庙在王庄村，去坟一里。东岳行宫在旧县，有元教谕马居中记。
水火既济二圣庙在金口坝西大街路南，火帝路北，真武二庙相对立焉。东岳东华帝君邴灵公三圣古庙在万寿观左侧，自大宋年创建。至元十八年，兖州知州汪泽民重修。明成化二年，巩道岩重修。崇祯戊辰年，善人尹志高重修。壬午年兵毁，鼎革后，善人尹志登创建。
三元古行宫在万寿观石侧，真人金元秀成仙于此。
关圣行宫在三元宫西大街，尹志高创建。锄清邑侯宋文运给香火地捌大分。
铜瓦大士堂在万寿观东，明泰兴王创建。天医庙在西北隅城角，鲁恭王创建。内铸古铜大方鼎二座，各重千觔。
九天伭女殿在后，同前庙并建。圣水井在旁，子孙眼光癍疹庙在西侧。弥勒佛大阁在殿后层，鲁敬王妃何氏创建。吕公堂在西侧，鲁敬王妃何氏建。关庙在西侧，向东。
桥梁
外史氏日：月令：孟秋完堤坊，孟冬谨关梁。明乎濡首汔济，易戒征凶，而徒杠舆梁，允惟王政也。滋阳四面平壤，虽无深溪大沟之险，然洸、雩诸水及各泉会流之地，非桥不足以利涉，是亦尹兹土者之所宜究心也。为志桥梁。
通济桥在西关外通济河，康熙九年，郡守蔡公讳廷辅鼎建。
泗水桥在城东南五里贯庄铺北岸，乃泗水急流，当南北之要途。万历三十七年，鲁宪王所建。中通十五洞，每洞五丈有奇。记八艺文。
高吴桥在城西三十里，跨洸。水而建。
永济桥去高吴桥二里，跨溪水，建于弘治庚戍之秋，俗号新桥。山东参议长安萧谦有记。
利涉桥在金口坝东二里黄泥沟。诣阙里之要途，明朱观𬉼记曰：兖之东，洙、泗汇流，诸泉牙潦溱澜浩渺，势若奔鲵，以达于漕，赖金口巨坝，杀其势也。逮至黄泥沟，北联曲阜，实为周行。旧桥久湮，继者屡谋而未就。秋霖夏潦，由泉涨溢，自北而南入于沂，滔滔混混，汪汪沮濡，舟不可施，桴难以用。民难于济者数十年矣。浮屠宝山病焉，而惧福田之未广，沦溺之日增也，于是驱石鸠工，揆厥迹，量厥材，乃拓旧址，爰建蹲鸱。坚石参差，厥质𬨆矣；巨木峥嵘，厥形奠矣；大牙鏶制，鱼鳞坎伏，厥绩茂矣。三阅月而工毕。呜呼！事底于成者难，利溥于众者尠。斯桥广不盈丈，而利达于数百里之外，工不逾时，而泽及于数百年之后。将见斯境之民，优游于坦途，往来于顺境，相忘于经营，相庆于农贾者，宝山与有功焉。吁！溱洧之济，君子疵之。今夫四海之民，日苦于奔趋，而渐溺于昏垫，司拯援之柄者，顾可不及。时为之津梁欤。嘉靖庚戍秋八月吉立。
吕仙桥在县治西三十里。万历三十四年，有吴之英、丁时雍请鸾与吕祖会。吕书云：明午在张家桥会。届期，二人至桥拱立，天甚晴，忽有云如掌大，自西。北来小雨一阵，二人桥下避之。转瞬天晴，适见一人甚蓝缕，自西北来，问曰：你二人是候陈亲家乎？因问：尔何知之？曰：吾方在井上饮水，他说即来。又问：尔□何来？曰：从郓城来，往府裹去，回来还要到家。瞻视间，则不见矣。至次日，问乩云：昨约相会，何不见会？复书云：昨巳在桥会矣。其后桥石遂见。坐痕。
关王庙桥在东门内，跨内河而建。
东桥在关王庙桥西，亦跨内河而建。
御桥在东桥之西，县治之北，跨内河而建。景有御河烟柳西桥，跨内河而建，在御桥之西府衙之东。
通武桥在西桥之西，水门之东。北临玄帝庙，跨内河而建。
德盛桥在南门之内，钟楼西桥南，鼓楼东桥南。
旱石桥御街西弥勒庵前。
平政桥西水门西，跨南北两海河，并内河之水而中建也。北临昌平驿。
大石桥在平政桥之西。
赞政桥在东郭外。
九仙桥在黑风口之西，升仙桥在九仙桥之北。
济众桥在西辛娄庄集。
铁板桥在城西北二十五里西大南社。
仁义桥城西二十五里袁庄。邑庠生高枫作记。
变通桥在北李宫社，有邑绅吴伯埙记。
广济桥在北李宫社，有郡庠生吴季翕记。
普度桥在县西北歇马亭之西。
便济桥在县西北三十五里梅家营东。
翟村八桥在县西二十余里。
屯头八桥在县西南二十余里。
仁济桥在洸河，有邑举人高士淳记。
婆媳桥。

[book_title]滋阳县志卷之二
清古鄗李潆禹门甫。
人民部：户口、社集、赋役、建国、风俗、物产、选举、貤封、坊表、坟墓、灾异、恤灾。
滋阳县志卷之二人民部
人民志
尚书曰：民惟邦本，本固邦宁。人民之重，不独滋邑然也。然滋邑聿自义昊莅政，以迄于周、孔，宣猷古皇德沦洽人间，三月治功，感孚赤舄。顾兹林总之百姓，虽千百年来，依然亲炙乎至圣之苗裔，讵他邑等哉？今虽户口尚未全复，风俗尚未全淳，物产尚未全饶，赋役尚未全平，然有关切于人民者，莫不因而纪之，使尹兹土者渐次就理，当不虞夫暗昧矣。
户口
外史氏曰：昔夫子过卫而有庶哉之叹，子舆适齐而有不改聚之称，俱不言鲁，则鲁之户口固不逮齐、卫明矣。然伍大夫之言则云：十年生聚，十年教训，是户口之多寡，又与年登耗也。查滋阳万历年人丁三万有奇，迨崇祯十三年之后，则耗者至十之七，而国祚随移。守位曰人，不信然耶？国家长养三十年矣，仅获比于嘉靖中年之数，而视万历末年，尚有未逮。招徕安集之计，岂不在良司牧乎？为志户口。
洪武二十四年，户叁千㭍百八拾叁，口肆千拾贰。
嘉靖四十年，户陆千陆百㭍拾陆，口陆千贰百㭍拾壹。
嘉靖四十三年，户㭍千㭍百贰拾五，口壹万肆千壹百贰拾贰。隆庆五年，户玖千伍百壹拾叁，口叁万玖百有㭍。
万历末年，人丁叁万捌千玖百伍拾㭍丁，每丁征银壹钱叁分，共该征银伍千陆拾肆两肆钱壹分。
崇祯十三年奇荒大疫，至十伍年兵变，以至于鼎革，共逃亡人丁贰万㭍千伍百伍拾伍丁。
顺治十二年至十六年，新增人丁玖百㭍拾壹丁，征银壹百贰拾陆两贰钱叁分。
康熙元年分新增人丁陆百肆拾玖丁，征银捌拾肆两叁钱㭍分。俱应八见丁内一例征银外，实该逃亡人丁贰万伍千玖百叁十伍丁，除免银叁千叁百七拾壹两伍钱伍分。见在并新增人丁壹万叁千贰拾贰丁，每丁征银壹钱叁分，共征银壹千陆百玖拾贰两捌钱陆分。内除乡绅、举贡、生员优免本身丁肆百叁拾伍丁，免银伍拾陆两伍钱伍分。实在当差人丁壹万贰千伍百捌拾㭍丁，实在征银壹千陆百叁拾陆两叁钱壹分。
康熙四年，新增人丁贰百伍拾丁，每丁征银壹钱叁分，共征银贰拾陆两陆钱伍分。
康熙八年起科。六年新增人丁陆百伍拾叁丁，每丁征银壹钱叁分，共征银捌拾肆两捌钱玖分。
康熙十一年，知县李潆奉文编审，细查实在户口，汰其老绝，民间十六岁以上者，令其自供。审出新丁壹千㭍百玖拾㭍丁
以上通共人丁壹万伍千贰百肆拾贰丁，共征银壹千伍百捌拾壹两肆钱陆分。内拾壹年审出，尚未起科。
旧志东大南等社，见征里长二十四户，甲首贰百户，其余里长壹百壹拾陆户，甲首贰千壹百陆拾户，每陆个月轮次更换应役。
今现在里长仍旧二十四名，甲首大社十名，小社四五名不等，并无余里余甲轮流之说矣。
社集
外史氏曰：周礼有方田社祭，以赛农祖，而后人即以为燕会，故韩诗云：愿为同社人，鸡豚宴春秋。言戚睦也。东省民间里甲亦名为社，诚取同井戚睦。之义，厥有旨哉！吾闻陈平分宰社肉，父老叹其甚均。平曰：嗟乎！使平得宰天下，亦如此肉矣。今滋阳二十四社，其中村集若干，地非不足，而每有豪强影射，苦乐不均之叹，又安得如陈孺子者，为之宰理社徭耶？为志社集。
马青社、东关集、二十六日。东关外集、十六日。东关东集、初六日。东关沙窝集、逢南关集、废平政桥集。逢十。
南隅社、西关外集十日。八，西门内集、移西关。
西关集、二十八日。东隅社、北门集、北门外集，北门内集，北门北集。以上俱废。
东大南社、枣林庄、花园村、葛家店村。
西大南社、庵上村、集逢五十日。东公、西公村、西北店、中宫村、左小屯、牛家屯、牟家屯、大南铺、夏家村、小卞家村坡张家村、南张家村、西韩家村、尹家村、王家村、前邢家村、张家村、后邢家村、南韩家村、伍家村。
北高吴社、束束村、梅家茔、王字店、王字村、河二庄、旧有集，今废。西束村、李家村、歇马亭集四九日。
漕河社、李二村北漕河村一村极村、夏庄村、王二庄村、顿村社、新庄、垛庄、官庄、集逢四九日。漕庄、东白社、龙湾店、裴家村、张家村、房家村、邓家村、谷家村、杨家村、吕家村、魏家村、安家村、黄家村、郑家村。
南李宫社颜村、集一六日。毛家营、张家村、屯头村、翟村。
北李宫、集八日三。张留村、郗村、马家村、丁家村、张家村、孟家村、前吴村、陈家村、田家村、后吴村、赵家村、西张刘村。
东土娄社、姜家村、泗庄、孟家村、武家村、土娄闸、徐家村、韩家村、迎村。
西土娄社翟村、集五十日。屯头村、杏林村、屯头、集二七日。周家庄、二十里铺集铺北村、谢家庄、四庄村、旧县社、元庄村、故县村集、新安村、进贤社、牛□淤泥村、姜家村、王家村、吕家村、冯家村、沟西杜家村。
南辛王社、谭家庄、吴家营、东娄庄、沙刚头、柳沟村。
西辛王社、楼庄六集日任家庄、古城、苗家村、新集、孟家村。
北辛王社、竹亭村、寨子村、史家庄、陈庄村、岗上村、新庄村、王因集、逢四九日。街头村。
南砂堆社、陋地院庄村、冈头村、扈家营、桑园村。
北砂堆社、果庄村、张早村、石桥村、郭家村、杨庄村、娘娘庙、观庄铺、马青社、大马青村、叚家村、吴家村、饶家村、大榆树、杨二庄、王家村、赵家村、吴寺社、滕村、集逢四九日。韩家庄、董家村、吴寺村、翟家村、韩丈村、何里村、坡里村、小蒙集、何庄集、陶家村、东顿材、西顿材。
东邢安社、何家村、颜头村集逢一六日。胡家营、邢棠村、李家村。
西邢安社、邢棠村、索家村、蔡庄村、王二庄村。
南高吴社、高吴集五十日。新嘉集二七日高家村、王字村、任皮匠村、们家营、杨家庙村、秦泸村。
东隅社、石马村、高家村、古城村、宋家村、刘家村。
南隅社、谭家村、大马青村、菜市。
以上二社及马青社集俱载前。
赋役
外史氏曰：古者取民之制不一，大要不出于布帛、粟米、力役三者。我国家酌依明制，而定为官收官解赋役之法，可谓详善矣。然考明旧制，有夏税、秋粮、银差、力差、带征各项之不同。名目既繁，巧獘滋起。万历三年间，总以丁地所出，合计该银若干，如杨炎两税法，名日一条鞭，而民乃称便。今益遵旧章，令州县刊刻由单，颁布小民，务令家喻户晓，以杜私征滥泒，尤称严密。恪奉而力行之，俾催科之中，不失抚字，宁不在良长吏乎？为志赋役。
一丁地起运
户部项下：夏税折色银陆百贰拾捌两柒钱肆分叁厘柒丝壹忽陆微贰纤，秋粮折色银贰千叁百陆拾陆两叁钱叁分贰厘陆毫叁丝柒忽柒微肆纤。马草折色银柒百壹拾贰两玖钱陆厘壹毫陆丝陆微伍纤。盐钞折色银柒拾陆两柒钱捌厘贰丝叁忽柒微柒纤九厘银贰千柒百叁拾伍两柒钱肆分柒厘肆毫肆丝柒忽柒微贰纤。民兵银壹百玖两贰钱捌分捌毫伍丝玖微柒纤。宗禄折色银玖百陆拾玖两肆钱陆分贰厘柒毫伍丝柒忽捌微柒纤。花绒折色银贰拾两玖钱陆分陆厘玖毫肆丝捌忽柒微玖纤贰沙伍尘。
本省兵饷银壹千肆百贰拾捌两捌钱捌分柒厘肆毫伍丝肆忽贰微壹纤。顺治玖年裁扣。各役工食，本县修宅家伙、朔望日行香纸锞共银贰百柒拾捌两肆分玖厘捌毫叁丝叁忽捌微肆纤。
顺治拾贰年裁扣。迎送上司伞扇，分守东兖道修宅家伙，更换桌围，分巡济宁道修宅家伙，本府修宅家伙，更换桌围、黄河同知桌围伞扇共银壹百肆拾贰两。
顺治拾叁年裁扣分守东兖道薪蔬菜、烛炭，更换桌围吏书、快手、皂隶、骄伞扇夫、听事吏、本府桌围伞扇、黄河同知桌围伞扇，
本府广盈仓大使俸，府学廪粮叁分之贰。本县薪银、油烛、迎送上司伞扇，县丞薪县学廪膳叁分之贰。
乡饮立春，桃符门查盘上司使客卷箱、心红纸札，岁考科□□童生搭棚朝觐、考满文册，官吏盘费共银玖百陆拾两伍厘肆毫肆丝陆忽玖微玖纤。顺治拾肆年裁扣撤出停免丁粮银肆百肆拾肆两玖钱伍分。
顺治拾陆年裁扣，各官闰月俸共银壹拾伍两叁钱伍分陆厘伍毫叁丝。
顺治拾柒年裁扣岁考、科举生员、童生搭棚、历科举人车价、科举生员盘费、进士举人牌坊，起送会试举人公晏花红、迎贺新中举人花红，共银伍拾两柒钱柒分叁厘叁毫贰丝叁忽肆微陆纤柒沙伍尘。康熙元年裁扣书办、工食共银贰百贰拾伍两陆钱捌分。
康熙贰年裁扣府、县两学廪粮叁分之壹，共银壹百柒拾叁两陆钱叁丝。康熙叁年裁扣府学训导俸，本县儒学训导俸薪、斋夫、马草、门子工食共银壹百伍拾壹两捌钱柒分贰厘壹毫。
荒田银伍拾壹两捌钱贰分贰厘叁毫贰丝柒忽。更名地银柒百捌拾肆两玖钱肆分玖厘叁毫丝捌忽玖纤。
礼部项下光禄寺小麦银叁百肆拾叁两叁钱玖分陆厘壹毫壹忽捌微。
兵部项下太仆寺马价银壹千叁百陆拾陆两壹分陆毫叁丝柒忽壹微叁纤。种马草料银贰百叁拾玖两伍钱伍分伍厘柒毫捌丝贰忽肆微柒纤。
工部项下料价银陆拾捌两叁钱伍毫叁丝壹忽捌微陆纤。胖袄银陆拾壹两肆钱柒分肆毫柒丝捌忽陆微柒纤。
军器银叁拾叁两捌分柒厘捌毫壹丝叁忽贰微壹纤。以上通共解户部银壹万肆千肆百叁拾玖两玖钱壹分伍厘陆毫贰丝柒忽捌微柒纤。康熙陆年裁扣东兖道俸薪、心红、纸张、快手、皂隶、轿伞、扇夫、听事吏工食、本府推官俸等项共银壹百玖拾壹两柒钱玖分。
连前贰项，通共解户部银壹万肆千陆百叁拾壹两柒钱伍厘陆毫贰丝柒忽捌微柒纤。内除遵谕陈言事案内，奉文自柒年为始，今以本处正项钱粮作本处驿站支用，他处协济抵兑正项完解。今查本县新嘉、昌平贰驿夫马工料，原有淄川、单县等处协济银两，今归回淄川、单县等处，改为丁地起解。其不敷银两，在本县起运丁地银内，动补新嘉、昌平贰驿银肆千壹两捌钱叁分捌厘贰毫外，实该解户部银壹万陆百贰拾玖两捌钱陆分柒厘肆毫贰丝柒忽捌微柒纤。
康熙柒年分裁扣起运折色加银并文庙坛所祭器等项，共银叁拾柒两叁钱陆分壹厘壹毫捌丝壹忽贰微肆纤。又察议蠲荒钱粮事案内，归回本县，拨补东平州河夫工食，除荒缺额银壹千贰百两，奉文自康熙玖年为始，改为丁地起解。
连前叁项，通共解户部银壹万壹千捌百陆拾柒两贰钱贰分捌厘陆毫玖忽壹微壹纤。
一、本色户部京库地亩棉花绒玖觔贰两壹钱肆分壹厘伍毫，征银陆钱叁分玖厘叁毫陆丝玖忽陆纤贰沙伍尘，铺垫银玖分壹厘叁毫叁丝捌忽肆微肆纤，脚价银伍厘壹毫壹丝肆忽玖微伍纤。
工部牛角弓面壹副柒分，征银伍两捌分壹厘贰毫叁忽叁微。
一、漕粮兑军儹运本色正耗米贰千壹百柒拾陆石，轻卖银壹百叁拾玖两贰钱陆分肆厘，盘费银玖拾壹两叁钱捌分玖厘陆毫柒丝伍忽捌微贰纤，席草银壹拾肆两肆钱柒分叁丝贰忽壹纤。
一、仓粮临清、广积贰仓本色正耗米壹百壹拾伍石。捌斗叁升贰合贰勺玖抄玖撮，脚价银壹拾叁两贰钱捌厘柒毫伍丝捌忽，贰微伍纤。声费银伍两陆钱陆分捌毫玖丝陆忽叁微玖纤，席草银壹两叁毫陆丝玖忽捌微伍纤伍沙。
以上起运本折正费，共实征银壹万贰千壹百叁拾捌两叁分玖厘叁毫陆丝柒忽壹微捌纤。柒沙伍尘。
一丁地存留起运折色脚价银陆拾两肆钱柒分叁厘柒毫柒忽玖微玖纤，加银贰拾壹两壹钱捌分玖厘肆毫玖丝贰忽玖微肆纤，裁扣归入起运解部。
河道。实征并本县拨补。除荒银陆百捌拾肆两叁钱玖分壹厘玖毫玖丝贰忽伍微陆纤。
官俸役食，实征并本县拨补，除荒银叁千玖百柒拾捌两肆钱玖分玖厘叁毫壹丝捌忽肆微柒纤，内除裁扣银壹千柒百壹拾两柒钱叁分玖厘玖毫叁丝伍忽柒微伍纤，归入起运外，实存银贰千贰百陆拾柒两柒钱伍分玖厘叁毫捌丝贰忽柒微贰纤。
驿站里甲夫马，实征并本县拨补，除荒银陆千柒百壹拾玖两捌钱肆分柒厘捌毫肆丝。又动丁地抵补新嘉、昌平贰驿站银肆千壹两捌钱叁分捌厘贰毫。贰项共银壹万柒百贰拾壹两陆钱捌分陆厘肆丝。
杂支，实征并本县拨补。除荒银陆百陆拾陆两陆钱陆毫玖丝肆忽陆纤，内除裁扣银肆百玖拾肆两伍钱伍分玖厘壹丝陆忽捌微肆纤柒沙伍尘，归入起运外，实存银壹百柒拾贰两肆分壹厘陆毫柒丝柒忽贰微壹纤贰沙伍尘。
一拨补东平州河道夫食，除荒缺额银壹千贰百两，归还滋阳县，改为丁地起解。以上存留，共实征银壹万叁千叁百叁拾壹两叁厘肆丝陆忽贰纤，内除拨补河夫工食银壹千贰百两，改为丁地起解外，实该银壹万贰千壹百叁拾壹两叁厘肆丝陆忽贰纤。又动丁地抵补新嘉、昌平贰驿站银肆千壹两捌钱叁分捌厘贰毫贰项，共银壹万陆千壹百叁拾贰两捌钱肆分壹厘贰毫肆丝陆忽贰纤，内除裁扣充饷银叁千贰百贰拾陆两。肆钱捌分捌厘肆毫肆丝伍忽伍微叁纤柒沙伍尘，归入起运外，实存银壹万叁千玖百陆两叁钱伍分贰厘捌毫肆微捌纤贰沙伍尘。
康熙四、五六、七等年，新增户部折色银叁百壹拾贰两陆钱柒厘壹毫肆丝玖忽捌微壹纤。
工部牛角弓面捌毫，该征银贰分叁厘柒毫捌丝壹忽。
一、漕粮项下：席草银陆分肆厘壹丝伍微肆纤，盘费银肆钱肆厘贰毫柒丝柒忽叁纤。
一、仓粮、临清、广积贰仓项下，脚价银伍分捌厘肆毫叁丝壹忽捌纤，盘费银贰分伍厘肆丝壹忽玖微，席草银肆分捌厘肆毫玖丝伍忽陆微肆纤。
建国
外史氏曰：轩辕营城筑邑，得百里之国万区，而都邑以立。舜封禹于夏，封巭于商，封弃于邰，而封建以开。若兖之为鲁国，则自伯禽始也。然人知伯禽受封为方百里，滋阳固在域中，而不知大庭、炎帝以及于黄帝，金天无代非辇毂地也。况秦、汉以前，以曲阜为鲁国，晋魏以下，又以兖州为鲁都，名胜之区，由来远矣。为志建国。
大庭氏其膺簏也。三辰增辉，五凤异色，都于曲阜，故鲁有大庭氏之库，亦曰朱颜氏。天文志云：岱岳众。山之阳，及大庭氏诸国，俱属降娄，为鲁分野。
炎帝神农氏，姜姓，少典君之子也，育于姜水，以火德代伏羲氏王天下，故曰炎帝。都于陈，迁于曲阜。古者民未知耕稼，帝因天时，相地宜，始制耒耜，教民树艺五谷而农事兴。民有疾病，未知医药，帝始味草木之滋，察甘辛、寒温平热之性，尝一日而遇七十毒，神而化之，以疗民疾，而医道立。在位一百四十年，崩于长沙之茶乡。周武王有天下，封其后于檀，今滋阳有檀乡。
黄帝有熊氏公孙有熊国君之子也，生于寿丘，国于有熊，故号有熊氏。帝修德治兵，与榆罔战于阪泉之野，三战然后胜之。又擒杀蚩尤于涿鹿，代神农为天子，始立制度，邑于涿鹿之阿，迁徙无常处，以师兵为营卫。
按寿丘在兖州府鲁城北，今有黄帝寿陵。史记：黄帝葬乔山，在陕西延安府中部县。寿陵乃宋人因其所生附会而作，实非葬地云。
少昊金天氏按路史：穷桑在梁雍之域，今兖州府鲁城北有穷桑。史记：少昊氏自穷桑登帝位，迁于曲阜。曲阜县东北二里有少昊陵。历代帝王俱遣官致祭。
周鲁公名伯禽，周公元子。成王元年，就封于曲阜。三年，报政于周公。公曰：何迟也？曰：变其俗，革其礼，丧三年然后除之。故迟。乃叹曰：鸣呼！鲁后世其北面事齐矣。夫政不简不易，民不有近。平易近民，民必归之。在位四十六年卒。
孝公名酋鲁公子。焲公名熙孝公弟。幽公名宰焲公为弟𬈕。所弑。魏公名𬈕幽公弟。厉公名擢魏公子。献公名具厉公弟。真公名濞献公子。武公名教真公弟。懿公名戏武公次子。孝公名称懿公弟。惠公名湟弗孝公子。隐公名息惠公子。桓公名允隐公弟。庄公名同桓公子。闵公名开庄公子。僖公名，闵公弟。文公名兴厘公子。宣公名俀文公子。成公名黑肱宣公子。襄公名午成公子。昭公名稠襄公子。定公名守昭公弟。哀公名蒋定公子。悼公名宁哀公子。元公名嘉悼公子。穆公名显元公子。共公名奋穆公子。康公名屯共公子。景公名偃康公子。平公名叔景公子。文公名贾平公子。倾公名雠文公子。二十四年，楚考烈王灭鲁，倾公亡，迁于卞邑，鲁祀绝。
汉鲁恭王名余，汉孝景皇帝子，程姬出也。二年立为淮阳王。吴、楚反，破，徙王鲁。好治宫室、苑囿狗马。季年好音，不喜辞，为人口吃难言，二十八年薨。
安王名光，恭王子，四十年薨。孝王庆忌，安王子，三十七年薨。项王名劲，孝王子，二十八年薨。文王名晙，项王子，十八年薨，无嗣。哀帝建平三年，复立三弟部乡候闵为王，王莽时国除。
明鲁荒王名檀，太祖第九子。洪武十八年受封于鲁，谥曰荒。终于南京。
鲁靖王名肇𪸩，荒王子。初在南京，随永乐北征，复封于鲁，谥曰靖。
鲁惠王名泰堪，靖王子，谥曰惠。
鲁庄王名阳铸，惠王子，谥曰庄。
鲁怀王名当潨，庄王子，谥曰怀。
鲁悼王名健杙，怀王子，谥曰悼。
鲁端王名观绽，悼王子，谥曰端。
鲁恭王名颐坦，端王子。有贤行，谥曰恭。
鲁敬王名寿铮，端王第二子。初封常泰郡王。恭王无子，以弟袭封，有贤行，谥曰敬。
鲁宪王名寿𮣳，端王三子。初封常德郡王，袭兄爵，谥曰宪。
鲁肃王名寿镛，端王第五子。初封泰兴郡王。宪王无子，袭兄爵，谥曰肃。
鲁王名以泒，肃王第二子。壬午年父子俱亡，无谥。
鲁王以海，肃王第八子，崇祯十七年南遁，国唋。
按鲁藩十字诗曰：肇泰阳，当健观。颐寿以弘以上诸王，仅九代耳。又鲁分封者，有滋阳王、安丘王、乐陵王、新蔡王、泰兴王、宁德王、东原王、阳信王等，俱在滋，阳因。世系湮没，止载其名，以备稽考。
帝迹附
定陶丁太后，哀帝母也。其祖为易师丁宽，家在山阳。瑕丘。恭王先为山阳王，丁氏内女为姬。哀帝即位，尊为帝太后。兄明封安阳侯，为大司马、骠骑将军，辅政，一门侯者二人，将军九乡，二千石六人，侍中诸曹六十余人，以一二年见，暴兴尤盛，然不甚假权势，不如王氏在成帝世也。建平三年，后崩起陵。恭皇之围，遣大司马明东送葬于定陶。哀帝崩，王莽秉政，使有司举奏丁氏罪恶，皆免官爵，徒归故郡，贬太后号曰丁姬。元始五年，奏复请发其冢，取帝太后玺绶，去珠玉衣，葬于媵妾之穴。公卿在位及诸四译几十余万人，操持作具，掘平丁姬故冢。时有燕数千，衔土投丁姬穿中。今其迹在定陶也。瑕丘，即今嵫阳。
风俗
外史氏曰：甚矣鲁俗之为天下烈也！周孔时无论矣。考汉四年，楚地悉定，独鲁不下。汉王欲屠之，至城下，犹闻弦歌声，谓其守礼义之国，为主死节，乃持项王头示之，鲁乃下。呜呼！当瞻乌靡定之口，犹敦循名节如此，岂可槩得诸天下者哉？今虽时移代远，习染不齐，然顾𬤊芳规，近在咫尺，鼓舞而振。作之，未可谓一变，至道之风，不再见于今日也。为志风俗。
左传韩宣子曰：周礼尽在鲁矣。
汉书：民有圣人之教化。又云：其民好学，尚礼义，重廉耻。又云：君子好稼穑，恶浮食，以致畜藏。
唐李白厅壁记：君子以材雄自高，小人则鄙野难治。
图经：读先王之书，文质彬彬乎过人，弦诵洋洋乎盈耳，皆圣人之遗泽也。
宋朱熹注：鲁重礼教，崇信义，犹有先王之遗风焉。
文献通考：兖州旧疆，界于河济，地非险固。风杂数国。秦汉以降，政里混同，人情朴厚，俗有儒学及西晋之，未为争战之地。三百年间，风气颓靡，自宇内平。一，又如近古之风焉。
岁时：正月立春，戴彩燕，食萝匐，谓之咬春。祀户顺阳气贮水，谓之神水，酿酒不坏。先一日，迎芒神，设䜩，至期鞭土牛，观者取土涂龟。元日昧爽，设庭燎，𦶟香烛，祝真宰及祖祢，长幼悉整衣冠，以次拜贺。进椒酒，饮杨汤，取五木煮水以浴，至老须发不白。戚里相贺。三日癸墓，宴亲友。十日，炊麺象茧，以祈蚕功。上元夕，通衢张灯结彩，放花炬。女子邀厕姑问吉凶，妇女群游，曰走百病。二十五日填仓，画灰为梯，图中实五榖，压以石，名曰填仓。炊糕逆女，女辍针工为舁戏。
二月二日，引龙，以糠自户阈引至井口，以灰自井引至瓮，谓之引龙。煎豆饼薰虫。逆女归宁。三日祀文昌。春分日为春分酒，造盐。
三月清明节，男女簪柳作麺燕，着榆柳枝，插檐迎玄乌，出郭踏青。先一日为寒食，士女登墓，标楮钱焚化，增新土于冢上。三日，祀玄帝。二十八日祀东岳。女子为秋千戏，男对百草。
四月节立夏，邑人咸入乡处，就农桑业。八日结浮屠会，设豆果等齐，竞施僧尼。十八日祀天仙，结会治农具。
五月五日，书门符，悬艾虎，浴百草汤，儿童臂击彩丝，谓之续命。戚里互餽角黍，饮菖蒲酒，书朱符以除石毒，佩灵符以避兵。初十日祀城隍，十三日祀关圣。
六月六日，矖书，矖针绣。储水造麺，渍醯，浚井，改水，炒麺为食。伏日造酱食冰。
七月七夕，女子设瓜果，祀织女，乞巧。十四，采麻榖，祀先，献神，置门左右。中元日祭墓。
八月中秋日，戚里餽糕饼瓜果赏月，比邻携酒集街衢，夜分乃巳。九月九日，蒸菊糕，饮茱萸酒，登高赏菊。壻女互贻服食。
十月朔，祭墓，送寒衣。农家皆设酒殽，燕佣人。下元日质明祀先，毕，塲功设醮䜩。
十一月至日，祭先，逆女拜尊长，如元旦礼。修燧灶以祈寿。
十二月朔日浴蚕。以井水洒蚕子。八日食腊粥。以米豆果杂为之。十四日始舍，设糖饼果菜祀灶。除夕多嫁娶，易门神桃符春帖，插芝麻楷于壁。辞岁陈仪，祀真宰祢设庭燎，爆竹，焚苍术，家人设酒，围炉守岁。
揖尚左，家尚织。太白诗曰：鲁人尚织作，机杼鸣帘栊。至今犹然。俗尚巫，常以男子靓装，号端工戏。
余按：滋俗婚丧从俭，衣服布素，尚有先王之遗。柰习尚渐移，嚣凌间有。最可恨者，愚夫愚妇，动辄轻生，投河缢颈，源源见告。噫！安得家谕户晓，惩此恶习乎？知县李潆有戒轻生歌：日莫轻生莫轻生，爷娘生汝费支撑，抚摩鞠育千般力。死分明。蚁与虻，莫轻生，莫轻生，各归织衽，各归耕，若度苫。熬还有待，如何顿作九幽良。莫轻氓，莫轻生。闲言闲闹暂纵横时，不忍些儿气，死后谁人抱。不平。莫轻生，莫轻生，是是非非当自明。缢勒投河及跳井，图顿官司永不行。莫轻生，莫轻生。百岁光阴只转睛。寿终考死犹嫌促，忍把青年伴冷茔莫轻。生莫轻生，太公八十待时清。目今四海俱宁谧，小忿翻教变作婴。莫轻生，莫轻生，古今有几是候嬴。刎颈送人千载事，愚民何处得芳名。莫轻生，莫轻生，受冤受抑有时鸣。空将一命归黄壤，幡黄壤憣悔不成。莫轻生，莫轻生，岂无姊妹舆弟兄，抛丢至亲并骨囱，野草凄凄谁与侦。莫轻生，莫轻生，獠牙赤面鬼狰狞。魂魄沉沦真是苦，争如快活有铿彭。莫轻生，莫轻生，富贵贫穷在命庚。慕富岂能真得富，求荣岂得即为荣。莫轻生，莫轻生，妇人最毒且硁硁。家庭口面遂寻死，死后横尸待品评。莫轻生，莫轻生，临危痛楚寔。堪怜。性命不分贫与富，一般乞丐与公卿。
又按：夫子引南人之言曰：人而无恒，不可以作巫医。鲁俗固以巫为贱也，然伟然男子，竟为中腘之妆，摆尾摇头，欲冀鬼神之悦，寡廉鲜耻，殊难为训也。知县李潆有蒙训教民，其略曰：心里有天，广嗣延年；心里有仁，骡马成群；心里有善，牛羊千万。心里有书，驷马高车。孝顺爷娘，家道荣昌；尊敬君王，福禄悠长。春夏务农，秋冬不穷，书夜织纺，衣食宽广。学艺在身，不用求人，一生勤紧，富贵有准，一团和气，有人援济，不肯撒短，必多照管；专一吃嘴，定做穷鬼。人若贪酒，不免出丑。爱赌好嫖，身命不牢，好争好讼，残生要送。今生不善，来生贫贱。妄处求财，隄防祸来。学作好人，远近来亲，常有好心。神鬼鋻临，勤修不倦，家门改换，善果成熟，神仙可卜。勿谓年少，不久老耄，知而不行，到底无成。
郡志云：嵫阳地在邹、鲁之间，汶泗之会，自元魏至今，为兖州治所。平原旷莽，无高山茂林之饶，土壤𬒈薄，当南北孔道，赋役烦重，民鲜钜资，亦匮邑也。宗室蕃衍，朱门比屋，服食器用，颇尚鲜华。其士风和厚雍容，不事奔竞，民亦畏法，无狙犷习。地产文绫，有镜光、双距之号，雅称轻靡，盖鲁缟之遗焉。刺绣女工，自王官贵室皆竞为之，他邑不及也。
物产
外史氏曰：虞廷任土作贡，所以因土地之宜，而不贵难得之物也。考兖州所产，峄阳、孤桐、泗滨、浮磐，俱非滋有。今所贡本色者，独有漕米、临米、棉花绒、狐皮、牛角等类耳。然米价不过因时，而脚价诸费反有浮于米者，此在军国所需，固难轻议。若花绒、皮角之类，则额编甚少，而采办诸费，几至数倍于额编，民不嗟苦累乎！议改折而为代办，盖有望于台阁诸君矣。为志物产。
谷属：黍、有黑白二种。诗云：维秬维秠，黑黍也。稷、有黑白二种。诗注：稷米，即穄米也。五谷之长，古者号稷，谓首种。稻、有糯、有粳，梁、有黄、白、红、黑四种。粟，俗呼曰谷。诗日：维縻维之，白、赤二色。麦、有大、小、荞三种，豆，其种不总名曰菽。麻、八谷之长，其实为苴。诗曰：九月菽苴。大麻可绩。尔雅谓之枲。檾麻，叶大，花黄，止作绳。薥秫、粘者可酿酒。薏苡。元出交阯。
蔬属：芥、埤雅日：望梅生津，食芥堕泪。蒜、韭、说文解字云：菜一种而久者谓之韭。故圃人种时，一岁而三四割焉。薤似韭而叶阔。瓜、有十种，瓠、一种名苦瓠。茄、苋、又有马齿苋。芹、蓼、苏、俗名紫苏。白菜、莙达、叶厚，味甜。梗烧灰，淋汁，洗衣如玉。莴苣、胡荽、又名芫荽。萝匐、无菁、即蔓菁。苦荬、俗呼苦苦菜。诗曰：谁谓茶苦，其甘如荠。茼蒿、白花菜、类蒿，茎叶五出。黄花、多产溪旁。豆角。
果属：梨、栗、枣、杏、桃、李、柰、有白、丹、紫、菉四色。藕、葡萄、有牛心、羊眼、马乳、水晶诸名。胡桃、一名核桃。樱桃、白果、又曰：银杏。平波、沙果、花红、楸子、似来檎而小。石榴、地栗、兹菰、虎喇槟、如平波而小，色红紫。甜果、芋、又名香芋。文果。
药属：薄荷、清凉猫食之即醉。葶苈、实似黍粒而微长。罂粟、商陆、长，俗名章柳。荜麻、牵牛、栝蒌、苦参名水槐。瞿麦、益母、蒺藜、名茨，诗云墙有茨是也。枸杞、根名地骨皮、茵陈。皂荚、木贼、怀香子、一名茴香。夏枯草、恶实子、即牛蒡子，鼠过之则缀不脱，又名鼠粘子。菟丝子、车前子、一名芣苡，一名虾蟆衣。香附子、即莎草根，一名雀头香。蔓荆子、桑白皮、紫花地丁、苜蒲、一名克韭，又名兰荪。南星、蟾酥、翟兰。一名丝头菊、艾，尔雅谓之水台。
花属：柳叶桃、冬月不凋。菊、百日红、牡丹、玉簪、桃花、月榴、芭蕉、有凤尾、美人二种。芙蓉、绣球、剪秋罗、夜合香、黄金带、即连乔。葵、海棠、紫薇、迎春、马缨、一名合欢。玫瑰、地棠、芍药、木槿、一名佛桑。萱草、一名宜男。风土记日：佩之生男，食之忘忧。长春丁香、山丹、荼縻、蔷薇、鸡冠、佛书云：波萝奢花。金凤、一名凤仙花。金雀、金盏、珍珠、丛生，花白如珠。紫荆、荷花、金银藤、剪春萝、缠枝莲、夜落、金钱。
鳞属：鲤、鲫、鲇、鳝、鳢、鲂、鱼、鳖、蟹。土人谓之螃蟹，小者呼为蟛此。
介属：虾、蚌。
虫属：蚕、蜂、有土蜜、马三种。蛙似虾蟆，而皆有，青叶色。萤、蝉、饮而不食，夏鸣为蟪蛄，秋鸣为寒螀。蛾食桑者有绪。一种，拂灯火，谓之慕光。蝇好交其前，两足，有绞绳之象。蚁呼为蚍蜉。蚊蠓、小虫似蚋。蝎、蝎、虎、木虻、蚱蜢、一种人呼为聒聒。蚰蜒、虾蟆、蜘蛛、有土草二种，其小而红者，名喜蛛。蜣螂、土人呼为粪可螂。蝼蛄、蜻蜓、蛴螬、樗鸡、蜻蜓、蛴螬、樗鸡、蝙蝠、一名伏翼。螳螂、捕蝉而食，执木叶以白蔽。促织、五月谓之斯螽，六月谓之莎鸡。斑猫、一名斑毛。鼠妇、水蛭、石龙子。即蜥蜴也。
禽属：鹅、粪能杀蛇。鸭、名曰家鹜。鸡、曲礼曰：翰音，阳物，阳动则鸣。雉一名鷮，一名荤。书云：华虫。鸽。张九龄谓之飞奴。燕、礼云：乙鸟。诗云：玄鸟。莺、一名黄鹂，一名鸧庚。鹊、一名喜鹊。西京杂记云：乾鹊噪，行人至。雀乌纯黑，返哺为雌。乌颈白，不返哺曰鸦。又一种名寒鸦。鹞、似鹰而小。西京杂记云：世传鹘生三子。鹄、鹰、一名鸷鸟。鹰、大曰鸿，小曰鹰。玉堂闲话云：雁宿洲渚，必有伺察者，谓之雁奴。顺时南鹳将雨则鸣，似鹄而树巢。凫、又名水此往来为白鹳，黑曲颈为乌鹳。鸟翁，一名水。鹁、俗呼。列子云：蛙变为鹑，鸥、水鹗斑鸠。鹌鹑、又曰：鼠变为鹑。啄木、鹭鸶、一名春𬬺。天鹅、鹚䳓、海青。一名海东青，似鹘而小，能获天鹅。
兽属：牛、马、骡、驴、猪、母曰现，三岁曰豕，字义无豕不成家。羊、猫、埤雅曰：旦暮日睛皆圆，午敛如缐，鼻端冷，夏至一日暖。狗、猬、兔、抱朴子云：兔寿千岁、五百岁，毛色变白。狐、獭、淮南子云：养池鱼不畜槟獭。此言喻治。狼、鹿、獐。一名麇，有牙，不能噬。尔雅云：麅，即獐也。亦作樟。獾。尔雅云：狼牡獾，牝。
货属：丝油、蜜、硝、有朴火二名。布鹻、蜡、靛、石灰、桑皮纸、出纸房街。土绫、土䌷、土绢、土缎、土秋罗、首帕、缐香烟。叶即蔫。
按蔫之为物，滋阳旧无其种，自国朝顺治四年间，城西三十里颜村店史家庄创种，相习渐广，至今遍地栽蔫。每岁京客来贩，收卖者不绝。各处因添设烟行，稍为滋民一生息云。
选举
外史曰：官人之法，代各异制，而天地之生材则固不异也。是以隋、唐设立科目二，乡举里选之法遂废。然自此千百年间，贤哲挺生，豪杰间出，所以为国家肱股心膂者，何非科目也。第滋邑沿革不一，旧志失稽，又以兵火之余，书籍荡废，借正无由。自明以前，均无纪录。余志及此，不能不自惭寡陋焉。为志。选举。
进士
明李谦，成化巳丑科进士，官兵科给事中，至湖广布政司参议。
韩普成化丁未科进士，官浙江鄞县知县，升监察御史，至河南按察司副史，见乡贤。
韩智，普兄。弘治庚戍科进士，官礼科给事，历兵科，至工科都给事中，乡贤从祀。
李璞克恭侄。弘治巳未科进士，官监察御史，至直隶真定府知府。
任瀛嘉靖乙未科进士，官翰林院庶吉士，转兵科都给事，升顺天府丞，至郧阳巡抚副都御史。见乡贤。
蒋希孔号山溪，隆庆戊辰科进士，官直隶保定府推官，升湖广德安府同知，升南京户部郎中，累迁平阳府杨州府刺史，转湖广荆南道按察司副使。
刘不息隆庆戊辰科进士，官直隶宝抵县知县，受钦奖赐宴白金文绮，特升户科给事中，转礼科左右给事，吏科都给事中，升太仆寺少卿，入乡贤。
吴从鲁万历丙辰进士，官四川巡抚都察院。
任彦蘖万历巳丑进士，南京户科给事中，入乡贤。
任彦棻万历乙未进士，四川布政司参议，入乡贤。
朱光熙万历巳未进士，礼部员外，崇祀乡贤。
范□伸万历丁未科进士，官翰林院检讨。
范淑泰崇祯戍辰进士，行人司，升工科给事中，转兵科右给事中，迁吏科左给事，升兵科都给事中，赠太仆寺少卿。
俞璧崇祯癸未进士，宁国府宣城县知县，升彰德府推官。
大清。郭皇畿顺治丙戍科进士，遵化县知县。梅光鼎顺治乙未进士，福清县知县。
刘布春号青园，顺治戊戍进士，四川平武县知县。□同顺治巳亥进士，见任山西河曲县知县。
补遗进士
明张子忠万历丁丑科进士，由河南商武县知县，累官陕西提刑按察司副使。济宁籍，滋阳人。
清□时中顺治乙未科进士。初任江南仪真县知县，二任广东遂溪县知县。
举人
张子忠万历乙酉科，详见进士。□时中顺治辛卯科，详见进士。
府庠滋人
李翰章成化巳酉科举人，壬辰科进士，官员外郎。
许振弘治戊辰科进士。
举人
明吕顺洪武丁卯科，官直隶任丘县教论。李溥永乐乙酉科，官河南卢氏县学教论。杜本永乐戊子科，官四川井研县县丞。岳镇永乐辛卯科，官河南先山县主簿。马驯永乐甲午科，官山西宁乡县知县。张网永乐甲午科，官直隶临城县知县。高升永乐甲午科。田畿永乐丁酉科，官陕西临兆府推官。王荣永乐丁酉科，官至福建福州府知府。陈珩永乐庚子科。叚愈隆永乐癸卯科，官四川提举司提举。薛谦宣德壬子科，官湖广大冶县知县。宋宽宣德乙卯科，官湖广常德府学教授。宋睿正统戊午科，官直隶深州知府。侯显正统辛酉科，官直隶满城县学教论。李诚景泰庚午科经元，官陕西临洮府学训导。李正中景泰癸酉科，官山西五台县学教论。许珙景泰癸酉科，官陕西乾州知府。廖瑾景泰癸酉科，官河南武安县知县。李谦详见进士。吴杰天顺巳卯科。李克恭天顺壬午科。李诚子。官陕西凤翔府同知，升云南程番府知府，至陕西苑马寺卿，见乡贤。陈庸成化辛卯科，官直隶上田县知县。孟理成化甲午科，官直隶荣城县知县。张镇成化丁酉科，官山西阳曲县知县。贝璠成化丁酉科，官都督府都事。韩普成化庚子科，详见进士。王沂成化癸卯科，官直隶亳州知州，至永平府知府。韩智成化丙午科，详见进士。李璞弘治戊午科，详见进士。彭璘弘治戊午科，官河南彰德府学教授。魏魁弘治辛酉科，官河南商城县学教论升泾府伴读。马存仁正德丁卯科，官知县。韩元仕嘉靖巳酉科智侄，见孝行。任瀛嘉靖戊子科，详见进士。萧以成嘉靖丁酉科顺天府乡试，官陕蒲城县知县，升直隶永平府通判。张翀嘉靖癸卯科，官山西繁峙县知县。王朝卿嘉靖巳酉科。唐尧封嘉靖戊午科。蒋希孔嘉靖甲子科，详见进士。刘不息隆庆丁卯科，详见进士。张谕隆庆丁卯科。谢思聪隆庆庚午科经魁，临县知县，巩昌府同知。傅作梅隆庆丁卯科。万俊民隆庆丁卯科。王允元万历癸酉科，官陕西延安府推官。万爱民万历丙子科。罗彬万历丙子科，初任直隶真定府平山县知县，调繁济原县知县，升河南开封府陈州知州，掌雒陈道印务。高丽封王。
杨凤翼万历巳卯科，初任河南延津县知县，二任北直定兴县知县，入乡贤。贾应奎万历巳卯科，官陕西醴泉县知县。鲁邦教万历巳卯科，官陕西白河县知县。童懋乾万历巳卯科。吴从鲁万历巳卯科，详见进士。张四聪万历壬午科，官河南归德府通判。王守约万历乙酉科。杨弘谟万历巳酉科。
陈所闻万历巳卯科解元。龚至道万历巳卯科官。初任北直永宁县知县，二任顺天府司理，三任户部陕西清吏司主事。李化春万历巳卯科，初任沐阳县知县，二任海州知州，三任许州知州，四任开封府同知。牛象坤万历巳卯科官。初任良乡知县，二任河间知县，三、四任刑部四川司主事，五任广东司员外郎，六任盘山监军道。任彦蘖万历戊子科，详见进士。范廷弼范伸孙，万历辛卯科，任鲁山，调上元，累升户部郎中、汉阳知府、汝南道，转江西参政。子淑泰。任。彦棻万历甲午科，详见进士。杨弘范万历甲午科任澄城县知县。朱光熙万历丁酉科，详见进士。杨献吉万历巳酉科，任江南宿迁县知县。陈时教万历乙酉科，官河南卢氏县知县、汉阳府知府，至江西布政司右参政，祀乡贤。
范廷辅天启辛酉科，山西泌原县知县，迁涒城县知县，进太原监纪同知，升岢岚兵备道布政司参政，转太仆寺少卿。
朱国佐天启甲子科，登乙丑三百一名进士，为魏珰所裁，归为邹平。王师初任房山县知县，二任灵宝县知县。冯天禄天启丁卯科。范淑泰天启丁卯科，详见进士。郭皇畿崇祯庚午科见进士。
蒋豸征崇祯庚午科，号直甫，系山溪子。科臣范淑泰荐举贤良方正，赐御进士。
王前崇祯癸酉科。罗于宁崇祯癸酉科，详节义。赵国佐崇祯巳卯科，任新野县知县，有惠政。高士淳崇祯壬午科，详见节义。俞璧崇祯壬午科，见进士。
大清徐矿顺治丙戍科经魁。宋跃飞顺治丙戍科，陕西平凉府镇原县知县。马成蛟顺治丙戍科，任松阳县知县，有惠政。梅光鼎顺治辛卯科，详见进士。栾蔼吉顺治甲午科。姚应达顺治甲午科。徐既同顺治甲午科见进士。刘布春顺治丁酉科见进士。
明经
明洪武欧阳规丁巳官至河南按察司佥事。文昭巳未，官直隶滑县县丞陈琏。癸亥，官河南乡县知县。王琳。乙丑，官直隶朝县主簿。汤衡。已巳，官江西南昌府照磨。张贽。辛未，官陕西淳化县知县。程荣。丁丑，官陕西布政司经历。郑济。巳卯，官山西应州吏目。张显。辛巳，官直隶新河县主薄永乐孟玘。癸未，官陕西岐山县县丞。田璠。乙酉，官直隶卢龙县知县。訾能。丁亥，官直隶赵州知州。杨亨。辛卯，官直隶景州知州。李厚。乙未，官直隶桐城县知县。吴堪。丁酉，官直隶徽县知县。高瞻。庚子，官旧县县丞。张翔。甲辰。刘琮。壬寅，官浙江汤阴县知县。德匡辅丙午，官湖广道监察御史。韩威戊申，官山西长子县主薄。刘洁庚戍，官直隶文安县知县。刘镛。壬子，官浙江台州府知府。孔贤甲寅，官浙江布政司经历。正统张祐丙辰，官直隶献县县丞。赵鉴戊午，官浙江温州府经历。高璘。壬戍，官陕西延安县教谕。傅弼壬戍，直隶深州知府。萧凤丙寅，官直隶武进县知县。秦旻。戊戍未任。京泰艾芳庚午，官山西稷山县县丞。颜容辛未，官山西太原卫经历。李杰。壬申，官直隶吴江县县丞。李琭。癸酉，官河南卫辉县知事。宋义。甲戍，官直隶徽州府经历。宋英。官北京西城兵马司指挥。天顺。郑永昌。丙子，巡检湖广黄岗县赤壁矶镇。张缙庚辰，官直隶良乡县知县。闫信壬午未任。陈玺戊寅，官直隶新城县知县。刘绪甲申，官直隶景州知州。成化。胡安丙戍，官直隶卢龙县主薄龙应奎戊子，官河南修武县主薄曹时。庚戍。霍滨壬辰，官陕西巩昌府推官。张忠。甲午，官河南卢氏县县丞。关瑜丙申官直隶龙平县知县。邓祐戊戍官直隶赞皇县训导。陈英官直隶金坛县主薄。贺鸾壬寅，直隶河间卫吏目。黄钺甲辰官县丞。杨奈丙午，官山西路城县县丞。弘治陈茂戊申官直隶。蓟州州判。张侗弘治五年贡，官天台县县丞。刘达庚戍未仕。吕海壬子，官湖广都司经历。王聪甲寅，官阳和卫经历。徐廷玑丙辰，官直隶平乡县知县。杨聪戊午，官直隶沭阳县教谕。侯宽巳未未任。曾世英庚申，官直隶含山县知县。刘濂辛酉，官直隶安肃县训导。宋环壬戍未仕。江清癸亥，官直隶保定县训导，升河南河阴县儒学教谕。徐冇年官直隶保定府学训导。正德李安丙寅，直隶安庆府。学训导。廖尚忠戊辰，官山西太平县县丞。张昂庚午未仕。吕璋官山西蔚州儒学训导，升经府伴读。张鏴甲申未仕。田玺丙午官河南偃城县训导。廖尚文戊寅，官直隶广平府学训导。陆旻辛巳未仕。嘉靖张纲壬午未仕。上官中癸未。曹景隆甲申。李时实官静乐知县。曹旋官太原教谕。李元净、张龙文官教谕。韩元儒、郭𫐄、萧以成中顺天府乡试。熊栋官封丘训导。何凤、廖镛官涞水县丞。侯镇官检校。史宗礼官博野主薄。杨东腾官泌水教谕。李佐官河南按察司经历。杨时茂官成县知县。周玙、唐尧仕官大同教谕。王𫓧官磁州判官。张昱官武夷教谕。黄永康官岍阳训导。陈泽官新安训导。季礼官长治教谕。王鹏官清平训导。安承教李汝翼官河南川教谕。隆庆冯思敬官保定府学教谕。韩守默官黎城县知县。赵元庆商丘训导。萧鸣盛官沾化训导。万高登辽东卫学训导。牛之革官真定府高邑县知县，以子封辽东临道。谢思明官尉氏县知县，升淮安府通判。张一源谢以思刘浙刘不息子德州学正。刘淳章丘县训导。刘潺恩县教谕。刘润福山县教谕。孟联第修德不仕，乡饮大宾。李柏官学正。乙武伍养默训导。盛朝官训导，辽汝沐训导。郭三聘、江中淮训导。陈言宋希郊河南永宁教谕。泰昌蒋豸征中崇祯庚午举人。天启张教初任临邑训导，累迁即墨四氏学教谕，崇祀乡贤。郭皇畿拔贡，中庚午举人。王入觐选贡，历官苑马寺丞。崇祯张经官陕西安定县知县。樊吉士官东昌府教授，端方好学，士评重之。徐尔谏巳卯副榜贡，顺治二年廷试，授通判，辅隶深州知州。范培仁岁贡。将士发选贡。鲍启明岁贡。吴暄岁贡，任教谕。姚三变滋人，府庠岁贡，莱芜县训导。升广西郁杯州判，以养亲致仕。
大清顺治。范淑恒，范廷弼子。元年岁贡。吴伯埙二年恩贡，陕西临潼县知县，有惠政。蔡周辅二年恩贡，官浙奉化县知县，多惠政。华鲁朝二年岁贡。训导。文运泰滋人，府庠岁贡，任县丞。王继光四年岁贡。姚应达五年岁贡，以训导入塲，中甲午科举人。翟凤翚六年副榜，恩贡，官陕西渭原县知县。韩北城戊子首名拔贡，现湖广长沙府通判，有惠政。孙元振辛卯拨拨贡，现任杭州水利通判，甚有惠政。刘伟六年拔贡，浙江温州府通判，升长芦盐运司。赵中天七年田恩贡，考选知县。武之俊七年岁贡，蒲台县学训导。张继声八年岁贡，现任济南府陵县教谕。刘布春辛卯拔贡，中丁酉举人。翟凤翥十一加年拔贡，廷试第一名。杨光耀十一年岁贡，临邑县训导。赵国宾十二年岁贡。杨献文十四年岁贡。萧士则十六年岁贡，李天植十八年恩贡。马永康十八年岁贡。郭伦尽礼，考选州判，能孝养其亲，士论嘉之。康熙梅光鼐二年岁贡，考职训导。胡忻九年岁贡，教选通判。自康熙二年起，至八年奉议停贡，至九年复开。徐式围十年岁贡，考训导。王𫟸。十一年拔贡，入监，自康熙元年议停，康熙十年复开。甘霖滋人十一年府庠拔贡入监。
例贡附监生。
明王润官浙江杭州府知事；宋铭官湖广武昌府知事。李克新官直隶淮安府照磨。季松、王浮、曹激、李师周官广西恩承州吏目。朝元祐、郭斐、张镗、霍世昌官直隶南宫县县丞。程永吉官鸿胪寺序班。陈尚礼官任太原县县丞。孟朝选官任太仓州吏目。孔焕然、罗俊英、任懋忠、王询、刘溥福宁州州判。刘不竭、唐永春、李宗训官吏目。梅远明官光禄寺署丞，梅光玉官内阁中书。大清梅光显由贡监任广西柳州府经历。孙宗孙、汉尚典业甘吴子孝、程启恂、程启愉、刘大有监、刘淑向、汤民慰、宋瑚、康士略、赵国士田贡监入监。唐文礼由监生，现任祥符县主簿。
武科
明朱世典崇祯壬午科武举。
大清刘杰顺治巳丑科武进士，官陕西安前卫守备。徐克腾顺治辛卯科武举。郭皇羽顺治癸卯科武举。张鹏飞顺治癸卯科武举。平名鼎康熙巳酉科武举。文达康熙巳酉科武举。赵光祖由行□见杂流。附寿明徐甲由吏员任典史，韩惠任长乐监录事，杜由吏员任大使。韩历智弟，由吏员任承运库大使。刘由吏员任主簿。刘恺由吏员任。许翰由吏员任典史。田绍由承差任驿丞，田普由承差任驿丞。颜斐由吏员任偏头关吏目。颜颜由吏员任。刘聪由吏员任献县县丞。邓思俊由吏员任祥符主簿。耿克礼由吏员任定远镇大使。李宗礼由吏员任鲁府库大使。丁志仁由吏员任闸官。张检由吏员任。吴二吴由吏员任云南大使。马三畏儒官，寿九十二。品行端方，乡饮大宾。孟可久寿官，年一百十二岁。子孟联第。刘希贤由吏员任典史。任珍寿官，因子瀛贵，赠给事中。颜光显寿官，捐栗账饥，一方推许。赵枢由省癸加光禄寺署丞，以子国佐贵，赠新野县知县。郭天祐寿官。郭高九次乡饮，寿一百六岁。
大清崔士明由吏员任保定府安肃县典史。刘洪元由效劳任湖广郴州兴宁县典史。陈国章由吏员任嘉兴府杉青闸巡检。栾进友寿官，德行端方，乡饮大宾。子请吉举人。王纳善寿官乡饮大宾。品行端方。王加高省癸官，行重乡评。寿九十八岁。
貤封
外史曰：孝经云：显亲扬名，小雅云：无忝尔所生。为人子者，读书至此，未尝不雀跃而兴起也。但或崦嵫暮景，风木不乏增哀；又或宦海浮沉，恩纶未能宠及，此又志士掩卷长叹而不能巳于流涕者也。今滋邑名彦迭生，如复圣在奕世之后，封爵有加；丘明为左史之裔，瑕丘是锡，虽继此者不多其人，盖亦藉有荣施焉。为志貤封。
唐高宗㧾章元年，赠颜子为太子少师，睿宗太极元年，赠太子太师。玄宗开元二十七年，追赠颜子为兖兖公制日：门人三千，见称十哲，包夫众美，寔越等夷。畅元圣之丰规，发人伦之耳目，并宜褒赠，以宠贤能。其颜子既称亚圣，须优其秩，追赠兖国公。
唐赠颜无繇为杞伯，颜辛为萧伯，颜高为琅琊伯，颜哙为朱虚伯，颜之仆为东武伯，颜何为开阳伯，颜祖为临沂伯。
宋大中祥符二年，进封颜子为兖国公。制曰：朕乃封峦禅社，昭列圣之鸿猷；崇德报功，广百王之懿制。洎言旋于阙里，遂躬谒于鲁堂。瞻河海之姿，晬容穆若；出洙泗之上，高风凛然。举茂典之有加，期斯文之益振。由是推恩世胄，并钖其宠章；祗事祠庭，广增其奉邑。念性与天道，德冠生民，议兹玄圣之名，冀异严师之礼。兼朕亲制，以表崇儒。至于四科矩贤，并超五等；七十达者，俱增列侯。仍命宷寮，分纪遗烈，士书褒扬之旨，庶资善诱之方。宜令中书、枢密院、三司、两制、承郎、侍制、馆阁、直馆、校理分撰替以闻。
宋进封颜无繇为曲阜侯，颜辛为阳谷侯，颜高为雷泽侯，颜哙为济阴侯，颜之仆为宛句侯，颜何为高堂侯，颜祖为富阳侯。
元文宗至顺元年，进封颜子为兖国复圣公。制日：朕惟圣人之门，入圣人之域，颜子一人而巳。观其不迁怒，不贰过，以成复礼之功，无伐善，无施劳，益著为仁之效，盖将不日而化矣。惜乎天不假之年也。朕缅怀哲人，留心圣学，将大新于风教，故特侈于褒嘉。鸣呼！用之则行，舍之则藏，虽潜德一时之不显；吾见其进，未见其止，顾圣言百世而弥彰。尚服宠光，丕隆文治。
元封颜子父为杞国公，母为杞国夫人。制曰：朕惟孔子之道大矣，学之以复诸圣，传之而得其宗者，共惟颜氏乎！崇其道而褒封其所自出，礼也。故列圣以来，于孔孟之考妣，亦既褒锡之矣。朕迪民兴学，议礼考文，爰命有司，稽颜氏之先世，封之宗国，节以壹惠，顾岂私于其家哉？享祀有严，永世无极。父无繇可赠祀国公，谥文裕。母齐姜氏追封杞国公，夫人，谥端献。
顺帝元统三年，追封颜子夫人为兖国夫人。制曰：朕惟颜子侑食于孔圣，春秋释奠，为郡国通祀。又有庙于鲁，其子孙祠个，宜如孔氏家人之礼，爵秩固当及其配焉。夫德足以相其君子，则今之歆于世享，以此隆阙里之家，不亦宜乎？妻宋戴氏川追封兖国夫人，谥贞素。
宋真宗祥符元年，封先儒左丘明为瑕丘伯。徽宗政和元年，改封中都伯。瑕丘，中都，即今滋阳。按丘明，鲁之闻人，左史倚相之后，尝受经于仲尼，作春秋传。昔人谓亲见夫子好恶与圣人同替称孔门素臣，春秋遗直。
汉元年，楚申阳以河南郡降。汉高祖寔封申阳为洛阳王。
汉哀帝建平元年，封丁太后兄丁明安阳侯。元寿元年，又封明大司马、骠骑将军一门侯者二人，将军九卿二千石六人，侍中、诸曹六十余人。
汉成帝建始二年，封史丹为武阳侯。三国
魏明帝封吴虔为万年亭侯。
晋义熙中，封魏咏之为太常，进封江陵县公。
后唐废帝元年，封房知温为东平王。
宋赠武信军节度使毕再遇为太师。
明弘治二年，封李克恭奉政大夫，妻杜氏封宜人，赠父李城原陕西临洮府训导，为奉政大夫、修正庶尹，母刘氏赠宜人，继母孔氏封太宜人。制曰：国家以牧民之任，寄于郡之长贰，必得其人，乃克有济。尔陕西凤翔府同知李克恭，发身科目，擢授今官，绩誉既彰，宠恩宜锡。兹特进尔阶奉政大夫，修正庶尹，锡之诰命，以为尔荣。尔其益尽乃心，益修乃职，以称朕养民之意。钦哉。
弘治七年，封韩智为征仕郎，妻许氏封孺人。父惠，原任陕西苑马寺长乐监录事，封征仕即礼科给事中。母程氏封孺人。制曰：朕惟六科建署，七品分官。分应部曹，寔预盈廷之议；职专弹驳，亦均治事之劳。国体是关，公论攸托。惟兹清要之地，宜居直谅之人。尔礼科给事中韩智，诗书世业，科第联芳，阙廷输献纳之忱，部署严参驳之体，才巳优于阅历，志克慎于操修。最考既书，茂恩宜布。兹特进尔阶征仕郎，赐之敕命。於戏！论事者必先其大，尚存为国之心；持身者必谨其终，勿替守官之节。益臻后效，以俟登庸。钦哉。
弘治十二年，封韩普为监察御史，妻孔氏孺人。制曰：国家置风宪之职，以监察为名，内肃百僚，外巡群服，此其任为甚重，故其选为甚难。尔河南道监察御史韩普，世家儒业，兄弟甲科。简入宪台，寔司风纪。抗章廷陛，屡输献纳之忱；按节藩方，克举激扬之任。矧清勤之罔懈，属上最之方书，其在国章，尤宜褒劝。兹特进尔阶文林郎，锡之敕命。於戏！天下之曲直，皆繋台评；庶政之纪纲，必先宪体。尚懋巳成之绩，益扬终誉之休。钦哉。
弘治十六年，封李璞为修职郎，妻霍氏封孺人。父克信封修职郎，行人司行人，毋许氏封孺人。制曰：自周礼巳具有行人之职，在国朝必取诸进士之科，所以宣德意于四方，播仪章于一代。顾其事虽甚简，而其责为匪轻，必才品之俱优，斯委任之不负尔。行人司行人李璞，英资天赋，经术家传，早领乡书，遂登甲第。列官朝籍，志克慎于操修；奉使藩方，动必遵乎矩度。贤劳渐积，善誉益彰，可无宠名，以示褒劝。兹特进尔阶修职郎，锡之敕命。於戏！君命至严，惟不辱，乃可以积士；王事靡盐，必匪躬，斯可以为臣。益励初心，以需重任。钦哉。
弘治十八年，晋封李璞为监察御史，妻封孺人，并父母如其官。制曰：朝廷置风宪之职，以监察为名，内肃百僚，外巡郡服，于事未始不得预，于言无所不得陈。顾责任之甚艰，肆班行之特重，匪资隽彦，曷称简求。尔江西道监察御史李璞，经术良才，甲科高第，蚤居使职，清风茂著于朝行；久积贤劳，显职超登于台宪。抗章廷陛，论列有声。矧官箴之克慎，属庆曲之方行，预示褒恩，用彰殊绩。兹特进尔阶文林郎，锡之敕命。於戏！天下之曲直，皆繋台评；庶政之弛张，必先宪体。尚懋监贞之节，益弘远大之规。钦哉。
嘉靖十八年，封任瀛为兵科给事中，妻胡氏封孺人。制曰：朕惟圣王设谏诤之官，非以崇德，防逸豫之生也。今之给事中实处此任，非能正色弼不逮者，不足以膺是选。尔兵科给事中任瀛，蕴蓄不凡，学为有用。往以制科擢在词省，议论器识，足以自见，峻拜今职，盖究尔能振厉风采，别白是非，摅慷慨敢言之气，运纵横适用之才，朕嘉赖焉。兹特授尔阶征仕郎，锡之敕命。于乎！方谏行言听之时，居面折廷争之任，自昔志士仁人窃以为幸。尔今得此，可谓休遇矣。其益思所以报我哉！
嘉靖二十四年，封任瀛为顺天府丞，妻封恭人。父珍加赠中宪大夫，顺天府丞，母蔡氏加封太恭人。制曰：顺天府，朕建国焉，民之所止，居丛而俗杂，故设重臣以守之，而非得端恪老成之士，曷称兹选。尔顺天府府丞任瀛，昔奉大对，朕亲置之上第，既巳。知所蕴矣。而育之翰苑，列之谏垣，积有令闻爰晋。今秩，乃能摧惩豪右，绥牧困穷，俾畿内以宁，维尔之绩。兹以祀成覃恩，特进尔中宪大夫，锡之诰命。尔尚益懋乃宫，敷宣德意，俾四方有以观，则而朕。有以仰成，朕则柄用汝。
嘉靖三十三年赠鲍东莱为都指挥佥事。
嘉靖四十二年，封萧以成蒲城知县，妻陈氏赠孺人。父萧世禄赠文林郎，母逯氏赠孺人。制曰朕惟亲。民之职，莫先于县令，所与安民和众，共图治理，故慎选其人，庶几有恺悌之政者，始克称焉。尔陕西西安府华州蒲城县知县萧以成，擢茂贤科，授官剧邑。性资醇朴，才识老成，明以烛奸，廉以律巳，勤政而邑无废事，惠下而民有颂声，绩奏循良，荐章屡至，可谓有治理效者矣。兹以奏最闻，特进尔阶文林郎，锡之敕命。昔汉称中兴，良吏为盛，惟曰政平颂理，刑罪，非所任也。朕励精图治，亦惟尔诸守令布德安民，有古循良之风，将选诸所表，以次用之。钦哉，无替前誉。
万历元年，封刘不息为中宪大夫、太仆寺少卿，妻高氏淑人。赠父麟为礼科右给事中，母王氏为孺人。
万历十年，封蒋希孔为副使，妻宗女朱氏为淑人。万历年，封龚至道为承德郎、户部陕西清吏司主事，兼封妻邢氏为孺人。制曰：国家设司农之属，以分综邦计。迩者饷务殷繁，国储殚匮，惟是中外渐更，知民情而达国计者，朕尤所注念焉。尔户部陕西清吏司主事龚至道，器宇端醇，才猷练达，贤科登隽，循良回驯雉之春；京兆司刑，明允理挽鸦之讼。勋题御柱，秩晋版曹。而尔操凛素丝，虑周红朽，量入为出，悉禀周官赋式之条；酌盈佐虚，旁通管氏轻重之数。初猷允懋，庆典宜隆。是以覃恩授尔阶承德郎，锡之敕命。夫司赋于今日，议蠲则病国，沠加则病民，雨非利也，无巳，唯有节啬综核之法，是在设城致行耳。尔敏干夙闻，尚益洗心，为朕借前著嗣，当有显褒。
万历二十六年，封罗彬父罗清为平山知县。制曰：传不云乎，子之能任父教之忠，故国酬移孝之猷，则家获教忠之报。尔罗清，乃直隶真定府平山县知县彬之父，赋性淳诚，褆躬正直，丘园晦迹，献亩遗荣。乃骏发于嗣人，遂腾休于畿辅，义方之训光矣。是用赠尔为文林郎、直隶真定府平山县知县。荣歆初命，宠贲重原。
又制曰：人子念怙恃之德，而隆尊养之情，在庭闱一也。叙庸颁命，渥典宜均。尔胡氏，乃直隶真定府平山县知县罗彬之母。性秉贤明，躬修止善。鹿车效节，能襄蓬荜之贤；熊胆修慈，式启花封之绩。虽令仪之巳邈，绵庆祚以弥昌。是用赠尔为孺人，丕宣纶绋之光，永慰杯棬之慕。
万历二十六年，追赠罗彬父母如其官。制曰：国家褒叙臣劳，推恩所自出。即岩穴之士，声闻不著于生前，而爵秩每赠于身后，其荣施曷有闻焉。尔赠文林郎、直隶真定府平山县知县罗清，乃河南开封府陈州知州彬之父。履幽贞而迈俗，守潜德以宜家，爰启胤贤，为时良吏。尔子以州牧奏绩，尔之遗训益光矣。用加赠尔为奉直大夫、河南开封府陈州知州。俨紫诰之重颁，贲玄局而焕彩。
又制曰：欲养不逮人子，所为增茵鼎之悲。然同穴偕老，殁世而被令名，则幽魂亦可以终慰焉。尔赠孺人胡氏，乃河南开封府陈州知州罗彬之母。贞一为心勤劳，表则挽鹿高隐居之风，丸熊启良臣之祚。笄珈莫逮，淑问如存。兹加赠尔为宜人，休命被干贞墟，芳徽流于彤管。
万历三十一年，封李化春为奉直大夫。制曰：颖川诸州，许为大，非干惠之长，未易任也。有如字牧流声，登于明考，其亟旌以风焉。尔河南开封府许州知州李化春，雅度冲融，铦才犀利。始由乡论，初剖县符，再典方州，后得望郡，而尔族无难立，解驾就熟，以益轻。六吏畏其神明，庭无蟊蠹，列城凛其俊洁，民载恬熙。岁阅来闻，朕嘉乃绩。兹用授尔阶大夫，锡之诰命。夫州牧介守令之间，逮于政成，神抗精敝，靡不异，日夕迁去，畴为民规永利乎？尔再为州邑，与民亲矣，民亦怙尔，勿替厥心，以美其成。陟明有典，朕不尔遗，懋哉。
万历年封杨东辉奉训大夫、宗人府仪宾。制曰：人之大伦，莫先于夫妇，礼之大节，莫重于婚姻，此古今之通义也。今特命尔杨东辉为奉训大夫、宗人府仪宾，配以东光县君。尔尚崇德政，敦礼让，慎威仪，母怠母骄，用昭宠命。钦哉。
万历年封杨献吉为文林郎。制曰：令以抚民为职，而濒河之邑，则兼综漕务，拮据驰驱，劳瘁倍于他境。其有治行卓峻，彻于朕听，亟下玺书旌之。尔直隶淮安府邳州宿迁县知县杨献吉，材猷敏练，器职沉凝，脱颖贤科，分行剧邑。而尔政崇恺悌，治励精勤，剔蠹厘奸，旁窦永清狐鼠；蠲烦涤苛，中泽频集归鸿。至于河中之督视必亲，而漕上之储粟无滞，屡腾荐牍，蔚有贤声，朕甚嘉之。是用覃恩授尔阶文林郎。锡之。敕命：国家综核吏治，必酌其难易劳逸而叙之。尔膺此凋敝，克著拊循，游创之余，更急公而靡懈，利器巳别于盘错矣。其益懋乃职，以永终与，朕且显陟尔钦哉。
崇祯十六年赠兵科都给事中范淑泰为太仆寺少卿。
清顺治十八年封深州知州徐尔谏父三近为奉直大夫，母张氏宜人。
康熙六年封河曲知县徐既同父养淳为文林郎，母尚氏，继母阎氏为孺人。
补遗
顺治三年，封遵化知县郭皇畿父调元为文林郎，母张氏为孺人。
顺治十八年赠新野知县赵国佐父枢为文林郎，母王氏为孺人。
顺治十八年封新野知县赵国佐文林郎，妻李氏，继妻王氏、韩氏俱为孺人。
御制祭文附
明洪武元年颁降春秋祀颜子祭文，制日：具体希圣，克巳为仁，德立道明，光昭于载。
洪武二年，封滋阳县城隍显佑伯，祭文制曰：帝王受天明命，行政教于天下，必有生圣之瑞，受命之符，此天示不言之妙，而人见闻所及也。神祠淑慝，为天降祥，亦必受天之命，所谓明有礼乐，幽有鬼神，天理人心，其致一也。朕君四方，虽明智弗类，代天理物之道，实罄于衷。兹以临御之初，与天下更始，凡城隍之神，皆新其命。眷此县邑，灵缇所司，宜封曰鉴察司民城隍显祐伯。显则威灵丕著，祐则福泽溥施，此固神之德而天之命也。司施我民，鉴于邑政，享兹典祀，悠久无疆。主者施行。
洪武十八年，封建鲁王，祭告山川交制曰：朕以一身渡江，始太平郡，次驻金陵，于十有六年，枝叶茂盛，子孙十有一人，巳命长子为皇太子，其余幼者，于今年四月初七日，皆封王爵。第十子儃建国于鲁，鲁国境内山川之祀，王实主之。因其年幼，未能往祭，欲令作词奉神。其词必非巳出，然久不告神，朕心甚歉。今朕以词实告，遣使赍香币，陈牲醴申祭。尚飨。
永乐七年，遣礼部员外郎饶希等至滋阳县陋巷原封建庙之处致祭兖国复圣公文制曰：今予巡狩北京，道经于此，谨遣人以牲醴致祭，惟神其飨之。
坊表
外史氏曰：自先王表厥宅里，树之风声，而后人遂建为坊表。明制，凡士人释褐，即于筳晏之日，各予牌坊银两以荣之。我国初因而不攺，所以为鼓舞之具也。嗣因司农告匮，暂裁此项，以佐军需，而建功之举，遂难拮据。然今四海敉宁，文教蔚发，宁无有起而议复者乎？为志坊表。
敕褒仁孝坊在鲁府玉河南。嘉靖四十年，为鲁国王捐粟赈荒，哀毁孝亲，立。
彰善嘉义坊二：一在城隍庙东，一在鲁府西。俱弘治六年，奉敕为镇国将军朱阳铢镇国将军朱阳举，辞禄赈荒，立。
敕褒孝行坊在西华门西。嘉靖初，为奉国将军朱立。
敕褒贤孝坊在东桥北之西。嘉靖二十九年，为宗室朱健根事亲尽职，居丧哀毁。立
都谏坊在察院东，为工科都给事韩智立。
豸绣坊在钟楼西，为河南副使韩普立。
魁坊在豸绣坊西，为历任陕西参政贾杰立。
万历十年，封蒋希孔为奉政大夫、南京户部江西清吏司郎中，兼封妻朱氏为宜人。
制曰：留曹政务甚简，而地官列属，所领钱谷出纳之事，乃独称繁焉。非有俊声，不在兹选。尔南京户部江西清吏司郎中蒋希孔，操行端恪，才谞敏明，抡自公车，试于理郡，再跻守佐，弥著循良。召为计部之郎，俾筦陪京之赋，清修无懈，敏办有方。朕览尔最章而贤之，兹授尔阶奉政大夫，锡之诰命。夫积贮，天下大命也，矧国家根本之地乎？使下不困于供输，上常赢于经费，其道何繇？尔尚究图，以称朕意，朕将显陟。尔钦哉！
又制曰：诗载采苹，礼称助奠。夫妇之伦，关于风教重矣。故疏荣锡命，抗俪宜偕。尔南京户部江西清吏司郎中蒋希孔妻朱氏，贞静孔嘉，惠柔维则。图史能通乎大义，筥筐允协乎芳仪。左右令人，宣扬华誉，贤足征巳。是用封尔为宜人，永襄羔素之声，瀳进翟衣之等。敕命一道。
敕湖广按察司副使蒋希孔：今特命尔整饬郧襄兵。备兼理抚民分巡下荆南道，驻札襄阳。尔往来于各该地方巡视，操练兵马，锋利器械，修理城池，禁缉盗贼，稽查奸獘，问理刑名，抚安流民。若遇盗贼生发，尔一面飞报抚治官，一面调集所属官军、民兵，相机扑捕，以靖地方。𠡠内有该载未尽者，悉照该部
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:30-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>