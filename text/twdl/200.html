<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,圣夀万年历卷首,圣夀万年历卷一,圣寿万年历卷二,圣夀万年历卷三,圣夀万年历卷四,圣夀万年历卷五,圣夀万年历附録,律历融通卷一,律历融通卷二,律历融通卷三,律历融通卷四,律历融通附录,圣寿万年历全文在线阅读,圣寿万年历全文在线下载,大玄古籍书库">
<meta name="description" content="八卷。附律历融通四卷。明朱载堉撰。朱载堉字伯勤，号句曲山人，明皇宗室。著有《乐律全书》、《律吕正统》、《律吕质疑辨惑》。明代所用大统历实为元代授时历，成化以后推交食多有不合，议改历者日众。载堉因撰《律历融通》、《圣寿万年历》于万历二十三年奏进。自谓《授时》、《大统》二历，考古则气差三日，推今即时差九刻。盖因《授时》减分太峻，失之先天，大统不减，失之后天。因和会两家，酌取中数，立为新率，编制成书。其推步诸法及有关岁余、日躔、漏刻、日食、月食、五纬的议论，颇有可取之处。《明史》称他深得《授时历》之义，且能匡其">
<title>圣寿万年历_朱载堉_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">圣寿万年历</span> <br/>
          作者： <span class="inputVal" id="bkauthor">朱载堉</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,天文,完结</span> <br/>
          字数： <span class="inputVal" id="bknum">[book_length]108558</span> <br/>
          说明： <span class="inputVal" id="bkdec">八卷。附律历融通四卷。明朱载堉撰。朱载堉字伯勤，号句曲山人，明皇宗室。著有《乐律全书》、《律吕正统》、《律吕质疑辨惑》。明代所用大统历实为元代授时历，成化以后推交食多有不合，议改历者日众。载堉因撰《律历融通》、《圣寿万年历》于万历二十三年奏进。自谓《授时》、《大统》二历，考古则气差三日，推今即时差九刻。盖因《授时》减分太峻，失之先天，大统不减，失之后天。因和会两家，酌取中数，立为新率，编制成书。其推步诸法及有关岁余、日躔、漏刻、日食、月食、五纬的议论，颇有可取之处。《明史》称他深得《授时历》之义，且能匡其所失。有明万历刊本，总名 《郑世子律历全书》。</span> <br/>
          封面： <span class="inputVal" id="bkimg">Z_11245.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]圣寿万年历
[book_author]朱载堉
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,天文,完结
[book_length]108558
[book_dec]八卷。附律历融通四卷。明朱载堉撰。朱载堉字伯勤，号句曲山人，明皇宗室。著有《乐律全书》、《律吕正统》、《律吕质疑辨惑》。明代所用大统历实为元代授时历，成化以后推交食多有不合，议改历者日众。载堉因撰《律历融通》、《圣寿万年历》于万历二十三年奏进。自谓《授时》、《大统》二历，考古则气差三日，推今即时差九刻。盖因《授时》减分太峻，失之先天，大统不减，失之后天。因和会两家，酌取中数，立为新率，编制成书。其推步诸法及有关岁余、日躔、漏刻、日食、月食、五纬的议论，颇有可取之处。《明史》称他深得《授时历》之义，且能匡其所失。有明万历刊本，总名 《郑世子律历全书》。
[book_img]Z_11245.jpg


[book_title]提要
【臣】等谨案圣夀万年历五卷附律历融通四卷明朱载堉撰载堉有乐书已著录明史历志曰明之大统历实即元之授时承用二百七十余年未尝改宪成化以后交食往往不騐议改历者纷纷如俞正已冷守中不知妄作者无论已而华湘周濂李之藻邢云路之伦颇有所见郑世子载堉撰律历融通进圣夀万年历其説本之南京都御史何瑭深得授时之意而能匡所不逮台官泥于旧闻当事惮于改作并格不行云云即指此二书也其书进于万历二十三年疏称授时大统二历考古则气差三日推今即时差九刻盖授时减分太峻失之先天大统不减失之后天因和防两家酌取中数立为新率编撰成书其步发敛步朔闰步晷漏步交道步五纬诸法及嵗余日躔漏刻日食月食五纬诸议史皆详采之盖于所言颇有取也今观其书虽自行所见断断而争不免有主持太过之处其测騐亦未必过郭守敬等之精然史载崇祯二年以日食不验切责监官五官正戈丰年言郭守敬以至元十八年造历越十八年为大徳三年已当食不食六年六月又食而失推是时守敬方知院事亦付之无可奈何况斤斤守法者哉今若循旧向后不能无差则当时司历之人已自有公论无怪载堉等之攻击不已也况其书引据详明博通今古原原本本实有足资考证者又不得以后来实测之宻遂一切废置矣载堉数学史称本之何瑭瑭其舅氏也而载堉进疏乃称本之许衡盖恐瑭在同时不为徴信故托衡以重其书耳乾隆四十六年六月恭校上
总纂官【臣】纪昀【臣】陆锡熊【臣】孙士毅
总　校　官【臣】陆　费　墀

[book_title]圣夀万年历卷首
明　朱载堉　撰
郑世子臣载堉谨奏为恭进历书上祝万夀敬陈愚见以仰禆盛典万一事先臣南京都察院右都御史何瑭乃臣外舅江西抚州府通判何谘之祖也臣父恭王壮年盖甞师友于瑭臣虽未获面觌而亦幸私淑焉瑭与元儒许衡同里慕其象数之学衡所撰授时历备载元史瑭亦甞着隂阳律吕之说名曰管见臣性愚钝嗜好颇同忝居桑梓复与葛静居多暇读其书而恱之探索既乆偶有所得是故不揣狂谬敢以一得之愚敬为皇上陈之庶或刍荛之见葵藿之忱亦得少禆盛典于万一也伏望天恩曲垂鉴宥俯赐容纳臣下情不胜感戴不胜幸甚臣闻在昔圣人法天垂象拟宸极而运璿玑揆乾元而叙景曜分辰野辨躔历敬农时兴物利皆以系顺五行纪纲万物以前民用而诏方来者也是故伏羲仰观俯察因历作易分二以象两仪挂一以象三统揲四以象时归竒以象闰合乾坤之防三百六十当期之日凡此之类取法于历者不一而足然则易以历为本历在易之先其来尚矣逮乎炎帝分八节以始农功轩辕纪三光而阐书契迎日推防旁罗日月星辰乃命容成综六术考气象建五行察发敛起消息正闰余述而着焉谓之调历洎于少昊则鳯鸟司历颛顼则南正司天帝喾序三辰历日月而迎送之由是尧钦历象敬授人时鸟火虚昴以殷四仲舜在玑衡以齐七政协时月正日同律度量衡禹行夏正为百王不易之法汤武革命改统易朔治历明时箕子陈洪范协用五纪嵗月日时无易百谷用成乂用明俊民用章家用平康自古圣帝明王莫不皆以此事为盛举至若仲尼丘明虽在匹夫下位每于朔闰发文矫正得失宣明历数不自以为僭者葢谓既知斯理岂可不言以愚当世是不仁也以防其上是不忠也安避僭越之嫌而黙然以自欺哉故左传仲尼曰丘闻之火伏而后蛰者毕今火犹西流司历过也孟轲氏曰天之髙也星辰之逺也茍求其故千嵗之日至可坐而致也夫术士知数而未达其理故失之浅先儒明理而复善其数故得之深数在六艺之中乃学者常事耳仲尼之徒通六艺者七十余人未甞不以数学为儒者事数非律所禁也天运无端惟数可以测其机天道至因数可以见其妙理由数显数自理出理数可相倚而不可相违古之道也古者天子有日官诸侯有日御以和万国以协三辰至于寒暑晦明之征隂阳生杀之数启闭升降之纪消息盈虚之节皆应躔次以合天道故能该浃生灵调和元气以扶治化之本四方之政由斯而行凡为国家者履端立极必体其元布政考绩必因其嵗礼动乐举必正其朔三农百工必依其时五刑九伐必顺其气庶务百为必从其期故五纪有常度庶征有常应正朔行之于天下巍巍乎君道之最尊此天地之大纪帝王之重事是以圣人寳之故虞书曰天之历数在尔躬此之谓也是故历者有常之数也不可一日而差差之毫厘则乱天人之序乖百事之时诚有国家者之所重而宋欧阳修曰后世历学一出于隂阳之家其事则重其学则末孔子之徒亦未甞道夫修为此说者盖抑伤之云耳臣又考诸大戴礼曰圣人慎守日月之数以察星辰之行次序四时之顺逆谓之历截十二管以定八音之上下清浊谓之律律居隂而治阳历居阳而治隂律历迭相治也其间不容发故先儒谓黄帝造律一事与伏羲画卦大禹叙畴孔子作春秋同功盖伏羲取诸河之龙图大禹取诸雒之龟书黄帝取诸解谷鸣鳯孔子取诸西狩获麟夫圣人为万物之灵而犹取诸四灵之物者盖亦神道设教之意也今八卦载于易九畴载于书与春秋竝传惟乐律则不传岂非缺典欤况王者制度轨则壹禀于律律为万事根本定四时兴六乐悉由是出学者讵可废而不讲哉臣惟帝王之治天下以律历为先儒者之通天人至律历而止历以数始数自律生律历既正寒暑以节嵗功以成民事以序庶绩以凝万事根本由兹立焉古人自入小学知乐知数已晓其槩后世老师宿儒犹或弗习律历而律历之家未必知道各师其师岐而二之虽有巧思岂能究造化之统防以识天人之蕴奥哉三代而下治效之不古若亦此之由而世岂察及此是亦儒家所当讨论之大者诿曰星翁乐师之责可乎然而或者疑焉以为乐律之学原无所禁固在当学若乃天文之学律法禁之不宜编著成书以冒私习之禁意欲废弃往古遗文使之絶传而后已岂不殊为可惜乎兹又不可不辩盖闻天文之家其学有二曰推步者推其一定之气朔乃理之常者也曰占验者占其未来之休咎乃天之变者也天之变者不许术士妄谈祸福惑世诬民律法之所禁者此耳而怪力乱神亦儒者之所耻言也若夫气朔节之早晏则国家颁历于四海日月交食之秒刻则所司移文于天下此古圣人钦历象授民时之意固皆理之常者何曽不欲人知而律法所禁岂在是乎昔汉武帝诏公孙卿壶遂司马迁射姓等造太初历此数人皆国之太史也然姓等奏不能为筭愿募民间治历者更造密度乃选邓平唐都落下闳等二十余人分部运筭依律起历而历始成若唐之戊寅大衍诸历则又出于释老之徒所造其艺比诸太史所习者益精焉宋绍兴五年历官言日食九分半亏在辰正常州布衣陈得一言当食八分半亏在巳初其言卒验遂诏得一与道士裴伯夀等更造新历赐名统元历宋自太宗以来往往征民间知历者与之议历故孝宗曰朝士鲜知星历者不必专领乃诏有通天文历筭者所在州军以闻以此观之可见历数之学累代所不禁也设使当时民间果不敢私习则其学絶传乆矣安得今日复有历法乎臣父及臣笃好数学弱冠之时读性理大全见宋儒邵雍皇极经世书朱熹易学启蔡元定父子律吕新书洪范皇极内篇等而恱之口不絶诵手不停披硏穷既乆数学之防颇得其要壮年以来复观歴代诸史志中所谓历者五十余家考其异同辨其疎密志之所好乐而忘倦但以未覩皇朝大统历于是犹未慊耳后读丘祭酒所撰大学衍义补内载大统历气闰转交四准分秒心窃喜曰大统历经全文未见而其大畧已得之矣然大统与授时二历相较考古则气差三日推今则时差九刻臣于此而疑焉以为二者必有一是茍非测景验气孰真孰误何由得知而洪仪钜表非外郡所有且冬夏二至大余未差差在数刻之间而以口舌争之实难凭信惟万历辛巳嵗十一月冬至大统在丁丑日而授时在丙子乙酉嵗冬至大统在戊戌授时在丁酉丙申嵗夏至大统在癸巳授时在壬辰庚子嵗夏至大统在甲寅授时在癸丑甲辰嵗夏至大统在乙亥授时在甲戌庚戌嵗冬至大统在己酉授时在戊申甲寅嵗冬至大统在庚午授时在己巳戊午嵗冬至大统在辛夘授时在庚寅乙丑嵗夏至大统在乙丑授时在甲子己巳嵗夏至大统在丙戌授时在乙酉癸酉嵗夏至大统在丁未授时在丙午丁丑嵗夏至大统在戊辰授时在丁夘癸未嵗冬至大统在壬寅授时在辛丑丁亥嵗冬至大统在癸亥授时在壬戌辛夘嵗冬至大统在甲申授时在癸未戊戌嵗夏至大统在戊午授时在丁巳壬寅嵗夏至大统在己夘授时在戊寅丙午嵗夏至大统在庚子授时在己亥庚戌嵗夏至大统在辛酉授时在庚申此皆相差一日而晷景最易辨假若授时历差固不必较万一大统历差则干系甚重也相差九刻虽不为多若在旦暮之间所差不过一辰若处夜半之际所差便隔一日夫节气差天一日则置闰差天一月闰差一月则时差一季时差一季则嵗差一年其所差者岂小小而已哉自万历九年已来七八十年之间所差如此过此已后其差可知夫冬夏二至乃历法之纲领时刻微差已失其真况差一日乎若恒气既乖则置闰失当盈虚没灭建除满平之类吉凶宜忌一切皆错不可谓全历矣此非历官之失正由历经当改而未改也盖历者嵗之积也嵗者月之积也月者日之积也日者时之积也时者刻之积也刻者分之积也分者秒之积也凡有形之物铢铢称之至石必差寸寸量之至引必错况无形之数乎夫干枢斡运无停七政转动不齐而拘之以一定之法犹胶柱而调瑟是以既乆则不能不差既差则不可不改盖变法以从天随时而推数故法有疎密数有繁简虽条例稍殊而纲目一也臣又推得万历一百年嵗次壬子十一月冬至大统在甲戌日丑正三刻授时在甲戌日子正初刻相差十余刻万历一千年嵗次壬子十一月冬至大统在壬子日辰正三刻授时在庚戌日戌初二刻相差两日万历一万年嵗次壬子十一月冬至大统在授时之明年三月甲戌日戌正三刻授时在大统之去年八月己丑日亥初一刻相差一百余日当此之时大统之冬至近授时之清明授时之冬至近大统之白露不独相差一季又且相隔一年所差非不多也夫历法茍得其理则千嵗之日至犹今日耳千载之后有差安知今日未必无差假若差在授时则无足论万一大统少差又岂可坐视其弊而不论哉或疑以为授时减分大峻失之先天大统不减失之后天或曰授时近密大统为疎或曰授时未必全是二历强弱之间宜有所折衷焉然士大夫明历理者必有辨其是非者矣非筭术家所能知也夫历数者总约于方册而中乎亿万里之辽漠推测于一时而凖乎千百世之前后审拟于近小之事物而深通乎幽至大之理茍非鸿儒穷天人之蕴而得于神防精融之间者其孰能与于此哉臣忝末学虽好筭术而实未臻其奥方之许衡王恂郭守敬辈相去逺矣然四海之广兆民之众若衡辈者未甞无也皇上好此事则此辈出不好此事则此辈无由以自显昔齐桓公时东野人有以九九见者桓公曰九九小数安用对曰不逆其小所以致大以今日言之愚臣之谓也皇上赦臣狂妄之罪而容之则衡恂守敬辈必相继而至矣臣谨按别录云洪武间监正元统造大统历以洪武甲子嵗为历元上考下推无消长之法时监副李徳芳上疏驳之谓统甲子元历不与经史相合宜用许衡辛巳元历及消长之法方合天道上曰二统皆难凭只验七政交防行度无差者为是由是本监造历用甲子元历推筭夫大统历验今交食虽密但考古之法未备徳芳言之当矣臣甞有志仰体太祖所谓二统难凭之意是故和防二家酌取中数立为新率编撰成书以伸野人芹暴之献以拟华封富夀之祝志虽如是而未敢勇为者缘大统历亦系制典旧章非臣下所敢擅议然葵藿之忱惓惓不已乃心与口相咨诹曰律历乃吾儒事非谶纬曲学比先儒往往从事于斯考诸前代有奉公修治者若司马迁之太初历许衡之授时历是也有私撰进献者若刘焯之皇极历耶律楚材之庚午元历是也公私虽异效忠则一我太祖髙皇帝革命之时元历未乆气朔未差故仍旧贯不必改作但讨论润色而已今则积年既乆气朔渐差似应修治后汉志所谓三百年斗历改宪者宜在此时仰惟祖宗列圣御极以来未甞以历而为年号至我皇上始以万历为元而九年辛巳嵗距至元辛巳正三百年适当斗历改宪之期又协乾元用九之义而历元应在是矣夫孝者善继人之志善述人之事我太祖甞有意考七政之运行定二统之是否而未遂也继述之盛举宁不有待于今日乎前代人君或有新历告成则改年号以历为名以庆之以为福夀之征然此不过后天而奉天时者也圣上预以万历为元此乃先天而天弗违固宜有历以应之为圣夀万万嵗之嘉征臣俟之乆而未见焉此愚臣日夜之所惓惓也于是采众说之所长辑为一书名曰律历融通其学大防出于许衡而与衡历不同后汉志曰隂阳和则景至律气应则灰除是故天子常以日冬夏至御前殿合八能之士陈八音听乐均度晷景钟律权土灰放隂阳冬至阳气应则乐均清景长极黄钟通土灰轻而衡仰夏至隂气应则乐均浊景短极蕤賔通土灰重而衡低进退于先后五日之中八能各以状闻太史封上效则和否则占晋志曰日冬至音比林钟浸以浊日夏至音比黄钟浸以清十二律应二十四时之变其为音也一律而生五音十二律而为六十音因而六之六六三十六故三百六十音以当一嵗之日故律历之数天地之道也夫黄钟乃律历之本原而旧历罕言之新法则以步律吕爻象为首此与旧历不同一也尧时冬至日躔所在宿次刘宋何承天以嵗差及中星考之谓在须女十度左右唐一行大衍历议曰刘炫推尧时日在虚女间则夏至心已过中虞推尧时日在斗牛间则冬至昴尚未中盖尧时日在女虚间则春分昏张一度中秋分虚九度中冬至胃二度中昴距星直午正之东十二度夏至尾十一度中心后星直午正之西十二度四序进退不逾午正间轨漏使然也元人历议亦云尧时冬至日在女虚之交而授时历考之乃在牛宿二度是与虞同大统历考之乃在危宿一度是与刘炫同相差二十六度皆不与尧典合新法上考尧元年甲辰嵗夏至午中日在栁宿十二度左右冬至午中日在女宿十度左右心昴昏中各去午正不逾半次与承天一行二家之说合而与旧历不同二也春秋左传昭公二十年己丑日南至授时历推之得戊子先左传一日大统历推之得壬辰后左传三日新法推之与左传合此与旧历不同三也授时历以至元十八年为元大统历以洪武十七年为元新法则以万历九年为元其余各条不同者多详见历议新法比诸授时庶几青生于蓝而青于蓝冰生于水而寒于水但臣未见大统历经而与之较疎密耳然天道逺非愚臣所尽知况又未覩历经不识仪表粗晓筭术防谙星象惟据史册成说实乏师傅口授是以新法或有差误宜令通此事者以订正之庶或少禆盛典于万一也乞将臣疏并所献历书勑下该部防集大臣名儒从长计议其大统历所未差者切不可便改傥有小差即便更正以成一代之制宜新其名恭拟之曰圣夀万年历用符改宪之文以协天人之应此乃福庆嘉瑞之至大者尤不可忽也愚臣出位妄言极知僭越无所逃罪然而芹暴之诚犬马之効自不容已是故冒渎天威伏乞圣明原情矜宥臣下情无任战栗待罪恐惧之至为此具本将臣昔年所撰律历融通肆卷音义壹卷并臣近年新撰圣夀万年历贰卷万年历备考叄卷共为拾册装潢成帙暨表文壹通专差右长史闗志拯随本赍捧上进谨具奏闻伏勑防万历二十三年六月十九日郑世子臣载堉
【案此疏内自黄钟通以下原本讹脱计六十字今用史志考补】
郑世子臣载堉谨以臣昔年所撰律历融通四卷附音义一卷并臣近年新撰圣夀万年历二卷万年历备考三卷共为十册装潢成帙奉表进呈者伏以正日协时圣帝重法天之治和声同律明君隆经世之规职掌虽在于臣工指画实出于廊庙万邦作式四海承休臣载堉诚惶诚恐稽首顿首窃惟甲历作于太昊肇开物成务之原钟律造于轩辕阐不息合同之化曰嘉量曰平衡曰审度非律不精曰履端曰举正曰归余非历不备八节之序既顺而后得裁成辅相之宜八风之气已宣斯可臻位育中和之效盖律吕为万事之根本而历数乃五纪之纲维虽辨异以立名然交资以为用迭相居而迭相理助显仁藏用之功互相配而互相成赞富有日新之业泥诸形器若不过象数之粗究夫渊微实可贯天人之奥逮唐虞世逺而推步之法始乖洎文武政衰而制作之意斯泯贤智者忽之以为易庸愚者畏之以为难调六律而协五音等为末务序三辰而齐七政竝饰虚文分律历为两途岐理数于二致惟新书起于元定得古人已试之规盖时历本于许衡诚太史不易之凖臣虽末学志切先猷俯拾糟粕之遗仰探精神之蕴总旋宫六十调着意推求辑名历五十家倾心考证时刻分秒期脗合于玑衡羃积径围务融通于权量虽昭代之洪仪钜表尚未获覩其全而大统之气盈朔虚亦已与闻其畧取二统而较减分之法不无异同即二至而求节气之差遂有先后据今日而论秪爽一辰歴万年而推殆差一季迭相穷究互有精粗假如密系授时诚宜择善傥若疎由大统理合从长须察根源方显得失茍非测景以验历凭何置闰以定时历岂无因时应有待兹盖伏遇皇帝陛下天纵聪明日新问学朝乾夕惕敬天法祖勤民旰食宵衣议礼考文制度身声同于夏禹何劳秬黍之求历数在于唐尧岂待羲和之测第以历虽名为大统法实本诸授时惟我万历九年距彼至元十世诚乾象文明之防正斗历改宪之期也愚臣沗列天潢乆陶圣化愧乏防尘之报用摅芹暴之忱逺宗丘濬之贻编近窃何瑭之管见撰为新率拟以嘉名谬成一书恭祝万夀匍匐而学邯郸之步捧心而效西施之颦井鼃奚敢以谈天韈线何堪以补衮知无裨于调燮聊以效其忠勤伏愿行夏之时则韶之舞乘六龙以御极正朔昭布于华夷合万象以同春太和洋溢于宇宙九功惟叙九叙惟歌日之升月之恒绵鳯历于有永金之声玊之振熈鸿号于无疆臣干冒天威无任激切屏营之至谨奉表上进以闻万历二十三年六月十九日郑世子臣载堉谨上表

[book_title]圣夀万年历卷一
明　朱载堉　撰
步发敛第一
嘉靖甲寅嵗为历元
臣谨按甲寅者即所谓阏逢摄提格之嵗也古人历法多以此为距筭盖甲寅于五行为木于五常为仁木为五行之始仁为五常之首是故重之断取近距命为元也
元纪四千五百六十
后汉志注引先儒宋氏曰纪即元也四千五百六十者五行相代一终之大数也王者即位或遇其统或不值其数故一之以四千五百六十为甲寅之终也自尧元年甲辰嵗推而上之六百五十年得此甲寅嵗命为纪也
朞实千四百六十一
后汉志曰历数之生也乃立仪表以校日景景长则日逺天度之端也日发其端周而为嵗然其景不复初四周千四百六十一日而景复初是则日行之终以周除日得三百六十五余四分之一为嵗之日数也
嵗差嵗余
后汉志注引杜预长历曰天行不息日月星辰各运其舎皆动物也行度大量可得而限累日为月新故相序不得不有毫毛之差此自然之理也理既不得一而筭守恒数故历无不有差失也始失于毫毛而尚未能觉积而成多以失朢晦朔则不得不改宪以从之朱熹曰日躔渐退故嵗余渐缩今人只说天运有差天岂得差自是运行合当如此许衡曰古今历法合于今必不能通于古密于古必不能验于今故授时历考往则増嵗余而损嵗差推来则増嵗差而损嵗余上推春秋已来冬至皆合下求方来可以永乆无弊非止密于今日而已臣谨按历家所谓嵗差者有三曰日躔嵗差曰五星嵗差曰节气嵗差前代诸历但有日躔差五星差其节气差则自统天授时二家始焉新法因之而颇不同盖授时每年差二秒统天差二秒有竒新法不及二秒而嵗周气防等率皆活法以其每年増损无定故不开列各随嵗差求而用之与彼二家颇不同也大统历缺此法故详论之
律应五十五日六十刻八十九分
律总旬周六十日
宿周二十八日
黄钟冬至益卦初九小寒益卦六二复卦　初九　六二　六三　六四　六五　上六頥卦　初九　六二　六三　六四　六五　上九屯卦　初九　六二　六三　六四　九五　上六既济　初九　六二　九三　六四　九五　上六家人　初九　六二　九三　六四　九五　上九
大吕大寒益卦六三立春益卦六四
临卦　初九　九二　六三　六四　六五　上六明夷初九　六二　九三　六四　六五　上六贲卦　初九　六二　九三　六四　六五　上九损卦　初九　九二　六三　六四　六五　上九节卦　初九　九二　六三　六四　九五　上六
太蔟水益卦九五惊蛰益卦上九
泰卦　初九　九二　九三　六四　六五　上六大畜　初九　九二　九三　六四　六五　上九需卦　初九　九二　九三　六四　九五　上六小畜　初九　九二　九三　六四　九五　上九中孚　初九　九二　六三　六四　九五　上九夹钟春分震卦初九清明震卦六二
大壮　初九　九二　九三　九四　六五　上六归妹　初九　九二　六三　九四　六五　上六丰卦　初九　六二　九三　九四　六五　上六离卦　初九　六二　九三　九四　六五　上九噬嗑　初九　六二　六三　九四　六五　上九
姑洗谷震卦六三立夏震卦九四
夬卦　初九　九二　九三　九四　九五　上六大有　初九　九二　九三　九四　六五　上九睽卦　初九　九二　六三　九四　六五　上九兊卦　初九　九二　六三　九四　九五　上六革卦　初九　六二　九三　九四　九五　上六
仲吕小满震卦六五芒种震卦上六
乾卦　初九　九二　九三　九四　九五　上九履卦　初九　九二　六三　九四　九五　上九同人　初九　六二　九三　九四　九五　上九无妄　初九　六二　六三　九四　九五　上九随卦　初九　六二　六三　九四　九五　上六
蕤賔夏至恒卦初六小暑恒卦九二
姤卦　初六　九二　九三　九四　九五　上九大过　初六　九二　九三　九四　九五　上六鼎卦　初六　九二　九三　九四　六五　上九未济　初六　九二　六三　九四　六五　上九解卦　初六　九二　六三　九四　六五　上六
林钟大暑恒卦九三立秋恒卦九四
遯卦　初六　六二　九三　九四　九五　上九讼卦　初六　九二　六三　九四　九五　上九困卦　初六　九二　六三　九四　九五　上六咸卦　初六　六二　九三　九四　九五　上六旅卦　初六　六二　九三　九四　六五　上九
夷则处暑恒卦六五白露恒卦上六
否卦　初六　六二　六三　九四　九五　上九萃卦　初六　六二　六三　九四　九五　上六晋卦　初六　六二　六三　九四　六五　上九豫卦　初六　六二　六三　九四　六五　上六小过　初六　六二　九三　九四　六五　上六
南吕秋分巽卦初六寒露巽卦九二
观卦　初六　六二　六三　六四　九五　上九渐卦　初六　六二　九三　六四　九五　上九涣卦　初六　九二　六三　六四　九五　上九坎卦　初六　九二　六三　六四　九五　上六井卦　初六　九二　九三　六四　九五　上六
无射霜降巽卦九三立冬巽卦六四
剥卦　初六　六二　六三　六四　六五　上九比卦　初六　六二　六三　六四　九五　上六蹇卦　初六　六二　九三　六四　九五　上六艮卦　初六　六二　九三　六四　六五　上九卦　初六　九二　六三　六四　六五　上九
应钟小雪巽卦九五大雪巽卦上九
坤卦　初六　六二　六三　六四　六五　上六谦卦　初六　六二　九三　六四　六五　上六师卦　初六　九二　六三　六四　六五　上六升卦　初六　九二　九三　六四　六五　上六蛊卦　初六　九二　九三　六四　六五　上九
建寅立春正月节水正月中
东风解冻　蛰虫始振　鱼陟负冰
獭祭鱼候鴈北草木萌动
建夘惊蛰二月节春分二月中
桃始华仓庚鸣　鹰化为鸠
鸟至雷乃发声　始电
建辰清明三月节谷三月中
桐始华田防化为鴽虹始见
萍始生鸣鸠拂其羽戴胜降于桑
建巳立夏四月节小满四月中
蝼蝈鸣蚯蚓出王生
苦菜秀　靡草死麦秋至
建午芒种五月节夏至五月中
螳蜋生鵙始鸣反舌无声
鹿角解蜩始鸣半夏生
建未小暑六月节大暑六月中
温风至蟋蟀居壁　鹰始挚
腐草为萤　土润溽暑　大时行
建申立秋七月节处暑七月中
凉风至白露降　寒蝉鸣
鹰乃祭鸟　天地始肃　禾乃登
建酉白露八月节秋分八月中
鸿鴈来鸟归　羣鸟养羞
雷始收声　蛰虫坏户　水始涸
建戌寒露九月节霜降九月中
鸿鴈来賔　雀入大水为蛤　菊有黄华
豺乃祭兽　草木黄落　蛰虫咸俯
建亥立冬十月节小雪十月中
水始冰地始冻雉入大水为蜃虹藏不见　天气上升地气下降　闭塞而成冬
建子大雪十一月节　冬至十一月中
鹖鴠不鸣　虎始交荔挺出
蚯蚓结麈角解水泉动
建丑小寒十二月节　大寒十二月中
鴈北乡鹊始巢雉雊
鸡乳　征鸟厉疾　水泽腹坚求嵗定积
置历元所距年积筭为泛距来加往减元纪为定距以朞实乘之四约为积日不满退除为刻是名泛积定距自相乘七之八而一所得满百万为日不满为刻及分秒【带半秒已上者收作一秒】是名节气嵗差用减泛积余为定积
求律防
置所求定积与次年定积相减余如十二而一得律防
求气策
置所求律防二而一得气防
求候策
置所求气防三而一得候策
求爻防
置所求候策五而一得爻防
求十二律吕
置嵗定积减去律应满律总去之不尽得嵗首黄钟正律大小余大余命甲子筭外累加律防得次律大小余满律总去之
求六十四卦
置嵗首黄钟正律大小余即是复卦初九爻象累加爻防得次爻大小余满旬周去之命法如前
求二十四气
并所求年律防气防加黄钟大小余满旬周去之即立春正月节累加气防得次气大小余满旬周去之命如上
求七十二候
置立春大小余即东风解冻之候累加候防得次候大小余满旬周去之命如上
求五行用事
各以四立之节为春木夏火秋金冬水始用事日爻防三之以减四季中气各得其季土始用事日
求列宿当直
置嵗定积并律防气防以宿周折半加之律应减之满宿周去之不尽即所求立春日当直宿命起角宿筭外累加半律防满宿周去之各得次气日当直宿
求时刻
置日下小余以十二乘之刻满百为时命子正筭外若满五十刻亦进作一时命子初筭外余如十二而一为刻不满为初刻
步朔闰第二
寅月防五十九日六刻十一分八十六秒
夘月防八十八日五十九刻十七分七十九秒
辰月防百一十八日十二刻二十三分七十二秒巳月防百四十七日六十五刻二十九分六十五秒午月防百七十七日十八刻三十五分五十八秒未月防二百六日七十一刻四十一分五十一秒申月防二百三十六日二十四刻四十七分四十四秒酉月防二百六十五日七十七刻五十三分三十七秒戌月策二百九十五日三十刻五十九分三十秒亥月防三百二十四日八十三刻六十五分二十三秒子月策三百五十四日三十六刻七十一分十六秒丑月防三百八十三日八十九刻七十七分九秒朔防二十九日五十三刻五分九十三秒
朢防十四日七十六刻五十二分九十六秒半
防七日三十八刻二十六分四十八秒少
闰应十九日三十六刻十九分
求闰余
置嵗定积减去闰应满朔防去之不尽即所求闰余日及分秒
求泛闰
视闰余在十八日已上者其年有闰置所求闰余全分加九十刻六十三分却与朔防相减视余几日为闰几月不满日者有闰在年前子丑月又法左手亥位起十八日戌位十九酉位二十如是右旋视所至处亦得泛闰若至子丑位者闰在昨嵗之冬
求朔积
置所求月防减去闰余即其月朔积若求闰月及闰后月者复加朔防方为其月朔积
求经朔朢
置所求月朔积加黄钟大小余满旬周去之各得其月经朔加以朢防即得经朢以防加经朔得上加经朢得下
求盈虚
置十六日减去气防余为没限恒气小余在没限已上为有没之气以十五乘之用减气防余如气防小余而一为日并恒气大余为没古历谓之没今历谓之盈置三十日减去朔防余为朔虚经朔小余在朔虚已下为有灭之朔以三十乘之如朔虚而一为日并经朔大余为灭古历谓之灭今历谓之虚
步日躔第三
日平行一度
躔周三百六十五度二十五分
躔中百八十二度六十二分半
象防九十一度三十一分二十五秒
半象防四十五度六十五分六十二秒半
辰防三十度四十三分七十五秒
半辰防十五度二十一分八十七秒半
赤道嵗差一分五十秒
黄道嵗差一分三十八秒
盈初缩末限八十八日九十一刻
缩初盈末限九十三日七十一刻
周应二百三十八度二十二分三十九秒
求经朔朢入历
置所求朔积即经朔入历加以朢防得朢入历冬至后为盈夏至后为缩满嵗中【律防六因为嵗中】去之即盈缩相代
求盈缩初末限
视入历盈者在盈初缩末限已下缩者在缩初盈末限已下为初限已上反减嵗中余为末限
求盈缩差
盈初缩末者立差三十一忽平差二分四十六秒定差五百一十三分三十二秒缩初盈末者立差二十七忽平差二分二十一秒定差四百八十七分六秒各置立差以所求限大余乘之加平差又乘之用减定差再乘之满万为度不满退除为分秒命为盈缩积与次限盈缩积相减余为盈缩分以乘入历初末限下小余万约为分加入其限盈缩积为盈缩差
赤道宿度
汉太初所测唐开元所测宋皇祐所测元丰所测崇宁所测元至元所测
列宿相距度数历代所测不同非微有动移则前人所测或有未密汉唐宋用窥管止存大畧元人始用二线遂及分焉今历因之用为常数校天为密若考往古仍依当时宿度命之其时无宿度者壹凖前人宿度故竝载之以备考古所须惟推密率日躔无论古今竝依今历有分赤道宿度为凖
求冬至加时赤道日度
置嵗定积命日为度余为度下分秒减去周应满历率【赤道嵗差折半加躔周为历率】去之不尽即所求日躔赤道积度命起角宿初度筭外满今所测赤道宿度【考古仍依当时宿度】去之至不满者即所求嵗前冬至加时赤道日度及分秒
求四正加时赤道日度
置所求嵗前冬至加时赤道日度及分秒以象防累加之满赤道宿度去之各得四正定气加时赤道日度及分秒
求四正后赤道宿积度
置四正赤道宿全度以四正赤道日度及分秒减之余为距后度以赤道宿度累加之各得四正后赤道宿积度及分秒
黄赤道率
推变黄道宿度
置四正后赤道宿积度及分秒以其赤道积度减之余以黄道率乘之如赤道率而一所得以加黄道积度为二十八宿黄道积度以前宿黄道积度减之为其宿黄道度及分【其秒就近为分】
黄道宿度
唐志云日躔宿度如邮传之过宿度既差黄道随而变矣元志云黄道宿度据嵗差每移一度依术推变嘉靖初乐頀掌监事上言历经即嵗差以推变黄道六十七年该推变一次本监失于推变頀又甞语人云往年在监未奉更正甚为遗憾頀有文集可考也万历甲午嵗差所推黄道危十六度十三分昴十度九十五分元授时历危十五度九十五分昴十一度八分近年七政四余躔度危止于十五度昴尚有十一度仍同旧历盖未甞推变頀言信矣按赤道六十七年差一度黄道七十二年差一度頀所谓六十七年该推变者误也当云七十二年推变可也今推万历甲午已来七十二年是为见用复推未来七十二年备考云耳
求冬至加时黄道日度
置所求嵗前冬至加时赤道日度及分秒以其赤道积度减之余以黄道率乘之如赤道率而一所得以加黄道积度即所求嵗前冬至加时黄道日度及分秒
求四正加时黄道日度
置所求嵗定积与次年嵗定积相减余命日为度及分秒以赤道嵗差折半加之以黄道嵗差减之名定率四约之为四正定象度置所求嵗前冬至加时黄道日度及分秒以四正定象度累加之满黄道宿度去之各得四正定气加时黄道日度及分秒
求四正晨前夜半黄道日度
冬夏二至盈缩之端以恒为定春秋二分置恒气日及分秒以盈缩差命度为日盈减缩加之即四正定气日及分秒置日平行度万通之以盈缩分盈初缩末加之缩初盈末减之为其日行定度置四正小余以其日行定度乘之如平行度而一所得以减四正加时黄道日度各得四正晨前夜半黄道日度及分秒
求每日晨前夜半黄道日度
以四正定气日距后正定气日为相距日以四正晨前夜半日度距后正晨前夜半日度为相距度累计相距日之行定度与相距度相减余如相距日而一为日差相距度多为加相距度少为减加减四正每日行度率为每日行定度累加四正晨前夜半日度满黄道宿度去之为每日晨前夜半黄道日度及分秒
求每日子午二正黄道日度
置所求月经朔入历以经朔小余减之余为经朔晨前子正入历累加一日为每日晨前子正入历又以五十刻加之为午正入历命日为度各视其限求盈缩差盈加缩减之为所求黄道定积度以嵗前冬至加时黄道日度加而命之满黄道宿度去之即每日子午黄道日度及分秒【或以其日行定度折半加晨前夜半黄道定积度亦得午中黄道定积度】
求每日子午二正赤道日度
视黄道定积度在象防已下为至后已上去之为分后再去之为至后复去之为分后内减黄道积度以赤道率乘之如黄道率而一所得以加赤道积度及所去象防以嵗前冬至加时赤道日度加而命之满赤道宿度去之即每日子午赤道日度及分秒
赤道黄道十二次宿度
赤道娵訾之次初起危十二度二十六分八十七秒半降娄之次初起奎一度六十分六十二秒半大梁之次初起胃三度六十四分三十七秒半实沈之次初起毕七度十八分十二秒半
鹑首之次初起井九度六分八十七秒半
鹑火之次初起栁四度空分六十二秒半
鹑尾之次初起张十四度八十四分三十七秒半夀星之次初起轸九度二十八分十二秒半大火之次初起氐一度十一分八十七秒半析木之次初起尾三度十五分六十二秒半星纪之次初起斗四度九分三十七秒半
枵之次初起女二度十三分十二秒半
赤道有常黄道无定凡推辰次当以赤道为凖随日度嵗差推变黄道右据万历甲午年嵗差所推已后临时推变
推变十二次宿度
置赤道入次宿度及分秒以前宿赤道距后积度加之满象防去之为四正后赤道入次积度以其赤道积度减之余以黄道率乘之如赤道率而一所得以加黄道积度为四正后黄道入次积度以前宿黄道距后积度减之如不及减加象防以减之余即所求黄道入赤道十二次宿度及分秒
求入十二次时刻
各置黄道入次宿度及分秒以其日晨前夜半黄道日度及分秒减之余以日平行度乘之为实以其日行定度为法实如法而一所得依时刻法求之即入次时刻
步晷漏第四
京师北极出地四十度太
冬至中晷恒数丈五尺九寸六分
夏至中晷恒数二尺三寸四分
冬至昼夏至夜三十八刻
夏至昼冬至夜六十二刻【已上见元志】
岳台北极出地三十五度
冬至中晷恒数丈二尺八寸三分
夏至中晷恒数尺五寸七分
冬至昼夏至夜四十刻
夏至昼冬至夜六十刻【已上见宋志】
黄道出入赤道内外度及半昼夜分
京师譬如北辰四方拱之昼夜漏刻宜为历凖至如岳台乃前代测景之处谓之地中故畧载之以见随处晷漏不同
求每日子正午正日躔黄道去极度
置所求日晨前夜半黄道积度满躔中去之在象防已下为初限已上反减躔中余为末限满积度去之余以其段内外差乘之百约为分用减内外度为出入赤道内外度内减外加象防即所求日躔黄道子正去极度及分秒求午正去极度放此
求每日午正随处日去地度
置所求日午正日躔黄道去极度及分并其处北极出地度及分用减躔中余即其处日去地度为弧半背【若弧半背在象防已上反减躔中余为弧半背则知景在表南】约量矢数与限二十九度五分五十秒相减余以六十一分七十七秒乘之百约为加减差矢在限已上加已下减加减百八十七度九十分为定差以矢与五十八度十一分相减余以定差乘之满百度约为分不满退除为秒并入九度为法复以矢与百一十六度二十二分相减相乘及矢自乘相并为实开方所得进一位以法除之为弧半背即其处日去地度及分秒如不同更増损矢数筭之以同为矢定数
求每日随处中晷泛数
置五十八度十一分减去所求矢定数余用八因为实复以矢与百一十六度二十二分相减相乘平方开之为法除实命度为尺即其日其处中晷泛数
求每日随处中晷定数
各于其处立八尺表每日实测午晷真数而与筭术所求晷数相减余名为地形差所测晷数多则为加少则为减加减所筭晷数即其日其处中晷定数
求二至加时真数
取二至前后晷数近似者相减余以百刻乘之为实取其次日晷数相减余为法实如法而一为刻求冬至视其前晷多则为减差少则为加差夏至反之总计距日刻数以差加减折半加五十刻为前距定日以其日筭外命之即二至加时真数
求每日半昼夜及日出入晨昏分
置所求初末限满积度去之余以其段昼夜差乘之百约为分前多后少为减前少后多为加加减其段半昼夜分为所求半昼夜分以半夜分便为日出分用减百刻余为日入分于日出分减二刻半余为晨分于日入分加二刻半则为昏分
求昼夜刻及日出入时刻
置所求半夜分倍之百约为夜刻用减百刻余为昼刻以日出入分依时刻法求之即得所求时刻
求更防所在时刻
置其日晨分倍之五约为更率又五约为防率各以其率乘所求更防数用加其日昏分内减更防率满百刻去之不满依时刻法求之即得所求时刻
求昏后夜半中星
置躔中度及分以其次日晨前夜半赤道日度及分秒加而命之即所求日昏后夜半中星积度及分秒
求逐日昏晓中星
置其次日晨分以躔周加一度乘之万约为度昏减晓加所求日昏后夜半中星积度即昏晓中星积度及分秒
求逐更逐防中星
置昏后晓中星积度【不及则加躔周】以晓前昏中星积度减之余二十五而一所得为防差置昏中星积度命为一更一防以防差累加之满赤道宿度去之即逐更逐防中星宿度及分秒
求九服所在漏刻
各于所在以仪测验或下水漏以定其处冬至或夏至夜刻与五十刻相减余为至差刻以所求日黄道出入赤道内外度及分秒乘之二十三度九十分除之所得内减外加五十刻即所求夜刻以减百刻余为昼刻其九服所在逐段昼夜差半昼夜分及日出入晨昏分更防中星等率竝凖随处晷漏脩短依术推之
圣寿万年历卷一

[book_title]圣寿万年历卷二
明　朱载堉　撰
步月离第五
月平行十三度三十六分八十七秒半
离周三百三十六限十六分六十秒
离中百六十八限八分三十秒
离象八十四限四分十五秒
转周二十七日五十五刻四十六分
转中十三日七十七刻七十三分
转象六日八十八刻八十六分半
转差一日九十七刻六十分
转应七日五十刻三十四分
疾迟度率及积度
入转日　初末限疾迟度　转度率　转积度初　初　疾初十四【六七六四】　初
求经朔朢入转
置嵗定积减去转应满转周去之不尽即所求入转大小余各加其月朔积及朢防满转周去之为所求经朔朢入转大小余若径求次朔入转以转差加之
求疾迟初末限
置入转大小余以十二限二十分乘之在离中已下为疾已上减去离中为迟在离象已下为初已上反减离中为末又法视入转大小余在转中已下为疾已上减去转中为迟在转象已下为初已上反减转中为末以十二限二十分乘之为疾迟初末限
求疾迟差
置立差三秒二十五忽以所求限大余乘之加平差二分八十一秒又以限乘之用减定差千一百一十一分余再以限乘之满万为度不满退除为分秒如是求次限积度相减余为疾迟分以乘所得初末限下小余万约为分加入其限积度为疾迟差
求疾迟限下行度
置平行度及分秒以转象乘之八十四除之所得为一限平行度不满退除为分秒以其限疾迟分疾初迟末益迟初疾末损损益一限平行度为所入疾迟限下行度
求加减差
置所求盈缩疾迟差各以八百二十乘之如所入疾迟限下行度而一为分不满退除为秒盈迟名为加差缩疾名为减差
求定朔朢
置经朔朢大小余各以其加减差加减之满或不足进退大余即定朔朢视前后定朔两千同者前月大尽不同者前月小尽无中气者为闰月若定朢小余在日出分已下者退一日
求定朔朢加时及每日夜半晨昏入转
置经朔朢入转大小余以定朔朢加减差加减之为定朔朢加时入转以定朔朢小余减之为定朔朢晨前夜半入转累加一日为每日晨前夜半入转各以其日晨分加之为晨入转昏分加之为昏入转满转周去之
求定朔朢加时黄道日度
置经朔朢入盈缩大小余以加减差加减之为定朔朢入历在盈便为积日在缩加嵗中为积日命日为度以盈缩差盈加缩减之为加时日行定积度以嵗首冬至加时黄道日度加而命之各得定朔朢加时黄道日度及分秒
求定朔朢加时黄道月度
凡定朔加时日月同度以日行定积度即月行定积度朢则各置其加时日行定积度以象策上一加朢再加下三加之为加时月行定积度如前加而命之满躔周及黄道宿度去之不尽各得定朔朢加时黄道月度及分秒
求定朔朢夜半晨昏黄道月度
置所求入转日转度率与次日转度率相减余以所求入转小余乘之万约为分前多后少减前少后多加加减转度率为转定度以乘定朔朢小余万约为分用减加时定积度余为晨前夜半定积度以转定度乘其日晨昏分万约为分各加夜半定积度为晨昏定积度加命如前各得夜半晨昏黄道月度及分秒
求每日夜半晨昏黄道月度
累计相距日数转度率为转积度与定朔朢夜半相距度相减余如相距日数而一为日差距度多为加距度少为减加减每日转度率为行定度以累加定朔朢夜半定积度为每日夜半定积度累加定朔朢晨昏定积度为每日晨昏定积度加命如前即每日夜半晨昏黄道月度及分秒【注历自朔至朢皆用昏度既朢已后则用晨度】
求每日夜半晨昏赤道月度
视所求夜半晨昏黄道月行定积度在象防已下为至后满象防去之为分后犹多再去之为至后复多仍去之为分后以其黄道积度减之余以赤道率乘之如黄道率而一所得以加赤道积度及所去象防各为赤道定积度以嵗首冬至加时赤道日度加而命之满赤道宿度去之即每日夜半晨昏赤道月度及分秒
步交道第六
正交三百六十三度七十九分三十四秒
中交百八十一度八十九分六十七秒
距交十四度六十六分六十六秒
交周二十七日二十一刻二十二分二十四秒交中十三日六十刻六十一分十二秒
交差二日三十一刻八十三分六十九秒
交应二十日四十七刻三十四分
求经朔朢入交
置嵗定积减去交应满交周去之不尽即所求入交大小余各加其月朔积及朢策满交周去之为所求经朔朢入交大小余若径求次朔入交以交差加之
求定朔朢加时及每日夜半入交
置经朔朢入交大小余以定朔朢加减差加减之为定朔朢加时入交以定朔朢小余减之为定朔朢晨前夜半入交累加一日为每日晨前夜半入交满交周去之
求朔后平交入转及加减差
置经朔入交与交周相减余为朔后平交大小余以加经朔入转为朔后平交入转在转中已下为疾已上去之为迟依月离篇求疾迟之加减差命为正交日加减差
求正交日辰
置朔后平交与经朔相倂以正交日加减差迟加疾减之为正交大小余满旬周去之命甲子筭外即正交日辰及加时小余
求正交加时黄道月度
置朔后平交大小余以月平行度及分秒乘之为距后度以所求月朔积命日为度倂之为嵗前冬至距正交定积度以冬至加时黄道日度加而命之满躔周及黄道宿度去之不尽为正交加时黄道月度及分秒
求正交在二至后初末限
置冬至距正交定积度及分秒在躔中已下为冬至后已上去之为夏至后在象策已下为初限已上反减躔中余为末限
求泛差距差定限度
置初末限度以距交乘之如象策而一为泛差反减距交余为距差以二十四乘泛差如距交而一所得交在冬至后减夏至后加皆加减九十八度为定限度及分秒
求月离赤道正交宿度
冬至后初限加末限减视春正夏至后初限减末限加视秋正以距差加减春秋二正赤道宿度为月离赤道正交宿度及分秒
求正交后赤道宿积度入初末限
各置春秋二正赤道所当宿全度及分以月离赤道正交宿度及分秒减之余为正交后积度以赤道宿度累加之满象策去之为半交后再去之为中交后又去之为半交后视各交积度在半象已下为初限已上反减象策余为末限
求每交月离白道积度及宿次
置定限度与初末限相减相乘退位为分为定差正交中交后为加半交后为减以差加减正交后赤道积度为月离白道定积度以前宿白道定积度减之各得月离白道宿次及分
求定朔朢加时月离白道宿度
各以月离赤道正交宿度距所求定朔朢加时月离赤道宿度为正交后积度满象策去之为半交后再去之为中交后又去之为半交后视交后积度在半象已下为初限已上用减象策为末限以初末限与定限度相减相乘退位为分分满百为度为定差正交中交后为加半交后为减以差加减月离赤道正交后积度为定积度以正交宿度加之以其所当月离白道宿度去之各得定朔朢加时月离白道宿度及分秒
求每日月临午位黄道宿度
置月离赤道定积度及中星所临宿积度上前后视昏度朢前后视夜半度下前后视晨度月在中星已下为前已上为后以月星积度相减【不及则加躔周而后减之】余以其日转定度乘之如躔周而一所得前减后加其日夜半晨昏月离黄道定积度以嵗首冬至加时黄道日度加而命之满黄道宿度去之即月临午位黄道宿度及分秒
求每日月临午位赤道宿度
置月临午位黄道积度及分秒依前篇求赤道积度以嵗首冬至加时赤道日度加而命之满赤道宿度去之即月临午位赤道宿度及分秒
求每日月临午位时刻更防
置月临午位赤道积度及分秒以其日晨前夜半中星积度及分秒减之【不及则加躔周而后减之】余以百乘之如躔周而一为刻不满退除为分秒下已后上已前月中在昼依时刻法求之上已后下已前月中在夜依更防法求之
求每日月离赤道交后初末限
置月离赤道正交后积度以赤道宿度及分累加之至所求月临午位赤道宿度及分秒在躔中已下为正交后已上去之为中交后在象策已下为初限已上反减躔中余为末限
求月离半交白道出入赤道内外度
置各交泛差度及分秒以二十五乘之六十一除之所得视月离黄道正交在冬至后宿度为减夏至后宿度为加皆加减二十三度九十分为月离赤道后半交白道出入赤道内外度折半以辰策除之为定差
求月离出入赤道内外白道去极度
置每日月离赤道交后初末限度及分秒用减象策余为白道积用其积度减之余以其差率乘之百约之以加其下积差为毎日积差【月离白道积差差率旧附日躔篇黄赤道率下】倍辰策以积差减之余以定差乘之为毎日月离出入赤道内外度内减外加象策为每日月离白道六极度及分秒
求随处月去地度及表景泛数定数
置所求日月临午位白道去极度及分倂其处北极出地度及分用减躔中余即其处月去地度为弧半背【术与日同见晷漏篇】
歩交食第七
日食交外限六度定法六十一
日食交内限八度定法八十一
月食限十三度五分定法八十七
求交食凡例
凡日食必在朔月食必在朢余日虽交不食视朔朢泛交大小余近交周上下与交周相减余为距正交分近交中上下与交中相减余为距中交分倍之不满交差为入食限定朔加时在夜定朢加时在昼若无带食则不必推出入带食则须推之
凡定朢加时在日出后而月食初亏于日出前者则退一日只以昨夜言望注历时宜预推当退朢而不退是为错误
求日食时差及距午分
视定朔小余在五十刻已下用减五十刻余为中前分已上减去五十刻余为中后分以中前后分与五十刻相减相乘如九十六而一为刻不满退除为分秒中前名减中后名加命为时差以并中前或中后分为距午分
求食甚入盈缩定度
日食置定朔加时黄道日行定积度以时差加减之为食甚入盈缩定度月食不用时差直以定朢加时黄道日行定积度便为食甚入盈缩定度满躔中去之
求日食南北差
视食甚入盈缩定度在象策已下为初限已上用减躔中余为末限以初末限自相乘千八百七十除之为度不满退除为分秒用减四度四十六分余为南北泛差距午分乘之半昼分除之所得用减泛差【不及减反减之】为南北定差在缩初盈末正交加中交减在盈初缩末正交减中交加【系反减者应加却减之应减却加之】
求日食东西差
置食甚入盈缩定度与躔中相减相乘千八百七十除之为度不满退除为分秒为东西泛差距午分乘之二十五刻除之为东西定差【若在泛差已上则倍泛差相减余为定差】在缩中前盈中后正交加中交减在盈中前缩中后正交减中交加【虽系倍减者加减只如常】
求交限度
日食置正交中交度及分秒以六度十五分为损益差正交损之中交益之以南北东西定差加减之为交限度月食则不须损益加减直以正交中交度及分秒为交限度
求交定度
置朔朢泛交大小余以月平行度乘之以盈缩差盈加缩减之为交定度若在十五度半已下倂入正交度及分秒为交定度
求食差
视交定度在正交限已下中交限已上为交内在正交限已上中交限已下为交外各与限度相减余为食差
求所食分秒
各置食限以其食差减之余如定法而一为所食分秒不及减者不食食分少者日光赫盛或不见食
求定限行度
置定朔朢加时入转大小余依月离求所入疾迟限下行度减去八百二十分余为定限行度
求定用分
日食置二十分月食置二十分与所食分秒相减相乘平方开之所得日以七因月以六因各进二位皆以八百二十乘之如定限行度而一为定用分
求三限时刻
日食置定朔小余以时差加减之为食甚分月食不用时差但以定朢全分为食甚分各以定用分减食甚为初亏加食甚为复圆依时刻法求之即三限时刻
求五限时刻
月食十分已上者减去十分余为既内复与十分相减相乘如定用分求之为既内分以减食甚分为食既以加食甚分为生光余同前法共所求三限为五限
求月食更防
置其日晨分倍之五约为更法又五约为防法乃置五限诸分昏分已上减昏分晨外已下加晨分以更法加入如法而一为更数不满以防法加入如法而一为防数
求帯食帯复
视其日日出入分在初亏分已上食甚分已下为带食在食甚分已上复圆分已下为带复各与日出入分相减余名前后差在日出入分已下为前已上为后各以所食分秒乘之如定用分而一为日出入前后食复分日食日出已后日入已前为见日出已前日入已后为不见月食日出已前日入已后为见日出已后日入已前为不见此与旧法不同【详见古今交食考】
旧历无论出入前后日月一例求之是属错误
求起复方所
日食起于西复于东食分少者交外偏南交内偏北月食起于东复于西食分少者交外偏北交内偏南皆指北极所在为北日月所在为南不必据午地论旧历日月食八分已上即言正东正西今惟月食十分已上者始言之
求食甚宿度
置食甚入盈缩定度【日食在盈无所加在缩加躔中月食在盈加躔中在缩无所加】为黄道定积置冬至距后赤道积度在定积已下者满象策去之余依黄道术求之用减定积满象策去之即食甚躔离黄道宿度及分秒
步五纬第八
合应
土星二百六十二日三千二十六分
木星三百一十日千八百三十七分
火星三百四十三日五千一百七十六分
金星二百三日八千三百四十七分
水星九十一日七千六百二十八分
周率
土星三百七十八日九百一十六分
木星三百九十八日八千八百分
火星七百七十九日九千二百九十分
金星五百八十三日九千二十六分
水星百一十五日八千七百六十分
历应
土星八千六百四日五千三百三十八分
木星四千一十八日六千七十三分
火星三百一十四日四十九分
金星六十日千九百七十五分
水星二百五十三日七千四百九十七分
度率
土星二十九日四千二百五十五分
木星十一日八千五百八十二分
火星一日八千八百七分半
金星一日
水星一日
伏见
土星十八度
木星十三度
火星十九度
金星十度半
水星夕伏晨见十九度晨伏夕见十六度半
诸段积日积度
求五星平合日
置嵗定积各加其星合应满其周率去之不尽反减周率余即所求嵗首冬至后平合日及分杪
求诸段积日积度
副置平合日及分秒累加段日即诸段积日命日为度累加平度退则减之即诸段积度及分秒
求诸段入历
置嵗定积各以其星历应倂所求平合日及分秒加之如其度率而一为度不满退除为分秒满日躔历率去之不尽为所求平合入历度累加限度各得其段入历度及分秒
求盈缩初末度
置各段入历度及分秒若在躔中已下为盈已上减去躔中为缩其土木金水四星诸段在象策已下为初限已上用减躔中余为末限其火星诸段盈者在二因辰策已下缩者在四因辰策已下为初限已上用减躔中余为末限
求盈缩差
土星盈者立差二秒八十三忽加平差四分十秒二十二忽减定差千五百一十四分六十一秒缩者立差三秒三十一忽加平差一分五十一秒二十六忽减定差千一百一分七十五秒
木星盈缩立差二秒三十六忽加平差二分五十九秒十二忽减定差千八十九分七十秒
金星盈缩立差一秒四十一忽加平差三忽减定差三百五十一分五十五秒
水星盈缩立差一秒四十一忽加平差二十一秒六十五忽减定差三百八十七分七十秒
火星盈初缩末立差十一秒三十五忽减平差八十三分十一秒八十九忽减定差八千八百四十七分八十四秒缩初盈末立差八秒五十一忽减平差三分二秒三十五忽减定差二千九百九十七分六十三秒【新改缩初盈末立差一秒二十四忽减平差二十分三十秒减定差四千三百九十二分】
各置立差以所求初末限度及分秒乘之加减平差再乘之用减定差又乘之满万为度不满退除为分秒为盈缩差
又法置所求初末限下小余以其限盈缩分乘之万约为分加入其限积度亦为盈缩差
求诸段定积日及日辰
各置其段积日以其盈缩差盈加缩减之即其段定积日及分秒以嵗首黄钟正律大小余加之满旬周去之其大余命甲子筭外即得日辰及加时小余
求诸段所在日月
各置其段定积日及分秒加闰余减朔策余如朔策而一为月数不尽为入经朔已来日数其月数命正月若在朔策已下不及减者为入年前十一月已上去之为入十二月俱以日辰所在为定凡闰余在十六日以上则其年有闰依束泛闰术定之
求诸段加时定积度
各置其段积度以其盈缩差盈加缩减之【金星再之水星三之】即诸段加时定积度以嵗首冬至加时黄道日度加而命之即其星其段加时所在宿度及分秒
求诸段初日晨前夜半所在宿度
各以其段初行率乘其段加时小余百约为分顺减退加其日加时定积度即其段初日晨前夜半定积度加命如前即得所在宿度及分秒
求诸段日率度率及平行分
各以其段日辰与后段日辰相距数为日率以其段夜半积度与后段夜半积度相减余为度率各置度率及分秒以其日率除之即其段平行分
求诸段増减差及日差
以本段前后平行分相减为其段泛差倍而退位为增减差前多后少者加为初减为末前少后多者减为初加为末以加减其段平行分为初末日行分
又倍増减差为总差以日率减一除之为日差
求前后伏迟退段増减差
前伏者置后段初日行分加其日差之半为末日行分后伏者置前段末日行分加其日差之半为初日行分以减伏段平行分余为増减差
前迟者置前段末日行分倍其日差减之为初日行分后迟者置后段初日行分倍其日差减之为末日行分以前后近留之迟段平行分减之余为増减差
土木火三星退行者六因平行分退一位为増减差金星前后退伏者三因平行分半而退位为増减差前退者置后段初日行分以其日差减之为末日行分后退者置前段末日行分以其日差减之为初日行分以本段平行分减之余为増减差
水星退行者半平行分为増减差
皆以増减差加减平行分为初末日行分前多后少者加为初减为末前少后多者减为初加为末
又倍増减差为总差以日率减一除之为日差
求每日晨前夜半星行宿度
各置其段初日行分以日差累损益之后少则损之后多则益之为每日行度及分秒乃置其段初日晨前夜半定积度顺加退减满宿度去之即每日晨前夜半星行宿度及分秒
求平合见伏入太阳盈缩历
置其星其段定积日及分秒在嵗中已下为盈已上去之为缩多则再去之复为盈各在初限已下为初限已上反减嵗中余为末限即其星平合见伏入历日及分秒
求平合见伏星与太阳行差
各以其星其段初日星行分与其段初日太阳行分相减余为行差若金水二星退行在退合者以其段初日星行分倂其段初日太阳行分为行差其水星夕伏晨见者直以其段初日太阳行分为行差
求定合定见定伏泛积日
土木火三星各以平合晨见夕伏定积日便为定合伏见泛积日及分秒
金星置其段盈缩差水星倍置之各以其段行差除之为日不满退除为分秒在平合夕见晨伏者盈减缩加在退合夕伏晨见者盈加缩减各加减定积日为定合伏见泛积日及分秒
求定合定积日定积度
土木火三星各以平合行差除其段初日太阳盈缩积为距合差日不满退除为分秒以太阳盈缩积减之为距合差度副置其星定合泛积以距合差日差度盈减缩加之为其星定合定积日定积度及分秒此与下条言盈缩者皆指太阳非谓木星
金水二星顺合退合者各以平合退合行差除其日太阳盈缩积为距合差日不满退除为分秒顺加退减太阳盈缩积为距合差度顺合者以距合差日差度盈加缩减其星定合泛积为其星定合定积日定积度及分秒退合者以距合差日盈减缩加以距合差度盈加缩减加减其星退定合泛积为其星退定合定积日定积度及分秒加命如前各得所求日辰及宿度分秒径求合伏定日者土木火三星以夜半黄道日度减其星夜半黄道度余在其日太阳行分已下者金水二星以其星夜半黄道度减夜半黄道日度余在其日本星行分已下者各为其日合伏系合退伏者视其日夜半黄道日度未行到本星度及视次日太阳行过本星度而本星退行过太阳宿度者为其日合退伏
求定见定伏定积日
土木火三星各置定见定伏泛积日及分秒以嵗中折半晨加夕减之在嵗中巳下自相乘已上倍嵗中反减之余亦自相乘七十五而一为分不满退除为秒以其星见伏度乘之十五除之所得满行差而一为日不满退除为分秒见加伏减泛积为其星定见定伏定积日及分秒加命如前即得定见定伏日辰
金水二星各以伏见日行差除其段初日太阳盈缩积为日不满退除为分秒夕见晨伏盈加缩减晨见夕伏盈减缩加加减其星定见定伏泛积日及分秒为常积若在嵗中巳下为冬至后已上去之为夏至后在嵗中折半已下自相乘已上反减嵗中余亦自相乘冬至后晨夏至后夕十八而一为分冬至后夕夏至后晨七十五而一为分以其星见伏度乘之十五除之所得满行差而一为日不满退除为分秒晨见夕伏冬至后加夏至后减夕见晨伏冬至后减夏至后加皆加减常积为其星定见定伏定积日及分秒加命如前即得定见定伏日辰
圣夀万年历卷二

[book_title]圣夀万年历卷三
明　朱载堉　撰
诸历冬至考
治历者以其新法与古人课疏密于千百世之上下则往往新法能上合于古旧法不能下合于今布筭考之愈前愈疏最后最密以理论之非前人拙后人工也盖前贤草创之初无所踵袭其法出于自心之精神其用力之勤百倍于后人也后人因前贤已有之法耽翫既久开发益明积习考验转为精密略加润色则青于蓝而寒于水其用力少而成功多是故后学之人当感前贤之徳补其所未尽则可也以为莫已若则诬也历代诸历可考者五十家今列叙其名目幷所造之人所距之年各以其术推当时及近嵗之冬至复将新历上考与相参校则疏密异同从可知已
太初历汉武帝时邓平等造
三统历汉平帝时刘歆重造
二历并以太初元年丁丑嵗为距至万历二十二年甲午嵗千六百九十七年以其法推太初元年天正冬至得甲子及推万历二十二年天正冬至得癸巳后天十四日唐一行以麟徳开元二历上考太初元年天正冬至当在辛酉谓太初所测非是今以新法上考亦得辛酉与大衍所説同
唐志大衍历议曰太初元年三綂历及周历皆以十一月夜半合朔冬至日月俱起牵牛一度古历与近代密率相较二百年气差一日三百年朔差一日推而上之乆益先天引而下之乆益后天太初元年周历以甲子夜半合朔冬至麟徳历以辛酉禺中冬至十二月癸亥晡时合朔气差三十二辰朔差四辰此疎密之大较也僖公五年周历汉历唐历皆以辛亥南至后五百五十余嵗至太初元年周历汉历皆得甲子夜半冬至唐历皆以辛酉则汉历后天三日矣祖冲之张胄促上章嵗至太初元年冲之以癸亥鸡鸣冬至而胄以癸亥日出欲令合于甲子而适与鲁历相防自此推僖公五年鲁历以庚戌冬至而二家皆以甲寅且僖公登观台以望而书云物出于表晷天验非时史亿度乖丘明正时之意以就刘歆之失今考麟徳元年冬至唐历皆以甲子而周历汉历皆以庚午然则自太初下至麟徳差四日自太初上及僖公差三日不足疑也
四分历汉章帝时编防等造灵帝时重修
距熹平三年甲寅嵗至万历二十二年甲午嵗千四百二十年以其法推熹平三年天正冬至得丁丑及推万历二十二年天正冬至得壬辰后天十三日刘宋祖冲之以大明历上考熹平三年天正冬至当在乙亥谓四分历所推非是唐一行以大衍历上考得甲戌今以新法上考亦得甲戌与大衍同
宋志祖冲之议曰后汉书説四分历法虽分章设蔀剏自元和而晷仪众数定于熹平三年四分历立冬中景长一丈立春中景九尺六寸防冬至南极日晷最长二气去至日数既同则中景应等而前长后短顿差四寸此历置冬至后天之验也二气中景日差九分半弱进退均调略无盈缩以率计之二气各退二日十二刻则晷景之数立冬更短立春更长并差二寸二气中景俱长九尺八寸矣即立冬立春之正日也以此推之历置冬至后天亦二日十二刻也熹平三年时历丁丑冬至加时正在日中以二日十二刻减之天定以乙亥冬至加时在夜半后三十八刻防古历法并同四分四分之数久则后天经三百年朔差一日是以汉载四百食率在晦魏代已来遂革斯法世莫之非者诚有效于天也
乾象历汉献帝时刘洪造
距建安十一年丙戌嵗至万历二十二年甲午嵗千三百八十八年以其法推建安十一年天正冬至得乙丑及推万历二十二年天正冬至得丙戌后天七日以大衍历上考建安十一年天正冬至得壬戌新法考之与大衍同
景初历魏明帝时杨伟造
距景初元年丁巳嵗至万历二十二年甲午嵗千三百五十七年以其法推景初元年天正冬至得丁未及推万历二十二年天正冬至得丁亥后天八日以大衍历上考景初元年天正冬至得甲辰新法考之与大衍同
泰始历西晋武帝时刘智造
距泰始十年甲午嵗至万历二十二年甲午嵗千三百二十年以其法推泰始十年天正冬至得辛酉及推万历二十二年天正冬至得丁亥后天八日以大衍历上考泰始十年天正冬至得戊午新法考之与大衍同
三纪历东晋孝武帝时姜岌造
距太元九年甲申嵗至万历二十二年甲午嵗千二百一十年以其法推太元九年天正冬至得戊戌及推万历二十二年天正冬至得丁亥后天八日以大衍历上考太元九年天正冬至得乙未新法考之与大衍同
按自前汉太初已后至于刘宋元嘉已前诸历所置冬至率皆后天三日葢由踵三綂之讹承四分之谬不过为合以验天非顺天以求合故也一行所谓有效于古宜合于今此乃前人定论今以诸历下推近嵗冬至差多者至十三四日少亦不下七八日其当时亦未必与天合可知也自何承天造元嘉历测验之后迄于授时则转为精密矣是故新法上考多与之合间有不合者其説放此云
元嘉历前宋文帝时何承天造
距元嘉二十年癸未嵗至万历二十二年甲午嵗千一百五十一年以其法推元嘉二十年天正冬至得乙巳及推万历二十二年天正冬至得甲申后天五日以新法上考元嘉二十年天正冬至得乙巳与元嘉历合
大明历前宋孝武帝时祖冲之造
距大明七年癸卯嵗至万历二十二年甲午嵗千一百三十一年以其法推大明七年天正冬至得庚寅及推万历二十二年天正冬至得庚辰后天一日以新法上考大明七年天正冬至得庚寅与大明历合
正光历后魏孝明帝时李业兴等造
距正光三年壬寅嵗至万历二十二年甲午嵗千七十二年以其法推正光三年天正冬至得己亥及推万历二十二年天正冬至得庚辰后天一日以新法上考正光三年天正冬至得己亥与正光历合
兴和历后魏孝静帝时李业兴等重造
距兴和二年庚申嵗至万历二十二年甲午嵗千五十四年以其法推兴和二年天正冬至得甲戌及推万历二十二年天正冬至得辛巳后天二日以大衍历上考兴和二年天正冬至得癸酉新法与大衍同
天保历北齐文宣帝时宋景业造
距天保元年庚午嵗至万历二十二年甲午嵗千四十四年以其法推天保元年天正冬至得丁卯及推万历二十二年天正冬至得壬午后天三日以大衍历上考天保元年天正冬至得丙寅新法与大衍同
天和历周武帝时甄鸾造
距天和元年丙戌嵗至万历二十二年甲午嵗千二十八年以其法推天和元年天正冬至得己丑及推万历二十二年天正冬至得庚辰后天一日以大衍历上考天和元年天正冬至得庚寅新法与大衍同
大象历周静帝时马显等造
距大象元年己亥嵗至万历二十二年甲午嵗千一十五年以其法推大象元年天正冬至得戊戌及推万历二十二年天正冬至得庚辰后天一日以新法上考大象元年天正冬至得戊戌与大象历合
开皇历隋文帝时张宾等造
距开皇四年甲辰嵗至万历二十二年甲午嵗千一十年以其法推开皇四年天正冬至得甲子及推万历二十二年天正冬至得庚辰后天一日以新法上考开皇四年天正冬至得甲子与开皇历合
皇极历隋文帝时刘焯造
距仁夀四年甲子嵗至万历二十二年甲午嵗九百九十年以其法推仁夀四年天正冬至得己酉及推万历二十二年天正冬至得辛巳后天二日以新法上考仁夀四年天正冬至得己酉与皇极历合
大业历隋文帝时张胄造炀帝时重定
距大业四年戊辰嵗至万历二十二年甲午嵗九百八十六年以其法推大业四年天正冬至得辛未及推万历二十二年天正冬至得庚辰后天一日以大衍历上考大业四年天正冬至得庚午新法与大衍同
戊寅历唐髙祖时傅仁均造
距武徳九年丙戌嵗至万历二十二年甲午嵗九百六十八年以其法推武徳九年天正冬至得乙巳及推万历二十二年天正冬至得壬午后天三日以大衍历上考武徳九年天正冬至得甲辰新法与大衍同
麟徳历唐髙宗时李淳风造
距麟徳元年甲子嵗至万历二十二年甲午嵗九百三十年以其法推麟徳元年天正冬至得甲子及推万历二十二年天正冬至得辛巳后天二日以新法上考麟徳元年天正冬至得甲子与麟徳历合
神龙历唐中宗时南宫説等造
距神龙元年乙巳嵗至万历二十二年甲午嵗八百八十九年以其法推神龙元年天正冬至得己亥及推万历二十二年天正冬至得辛巳后天二日以新法上考神龙元年天正冬至得己亥与神龙历合
大衍历唐宗时僧一行等造
距开元十二年甲子嵗至万历二十二年甲午嵗八百七十年以其法推开元十二年天正冬至得戊寅及推万历二十二年天正冬至得辛巳后天二日以新法上考开元十二年天正冬至得戊寅与大衍历合
五纪历唐代宗时郭献之等造
距寳应元年壬寅嵗至万历二十二年甲午嵗八百三十二年以其法推寳应元年天正冬至得戊戌及推万历二十二年天正冬至得辛巳后天二日以授时历上考寳应元年天正冬至得丁酉新法与授时同
贞元历唐徳宗时徐承嗣等造
距建中五年甲子嵗至万历二十二年甲午嵗八百一十年以其法推建中五年天正冬至得癸巳及推万历二十二年天正冬至得辛巳后天二日以新法上考建中五年即是兴元元年天正冬至得癸巳与贞元历合
宣明历唐穆宗时徐昂等造
距长庆二年壬寅嵗至万历二十二年甲午嵗七百七十二年以其法推长庆二年天正冬至得壬子及推万历二十二年天正冬至得辛巳后天二日以新法上考长庆二年天正冬至得壬子与宣明历合
崇历唐昭宗时边冈等造
距景福元年壬子嵗至万历二十二年甲午嵗七百二年以其法推景福元年天正冬至得己未及推万历二十二年天正冬至得辛巳后天二日以新法上考景福元年天正冬至得己未与崇历合
钦天历后周世宗时王朴造
距显徳三年丙辰嵗至万历二十二年甲午嵗六百三十八年以其法推显徳三年天正冬至得乙未及推万历二十二年天正冬至得辛巳后天二日以新法上考显徳三年天正冬至得乙未与钦天历合
应天历宋太祖时王处讷等造
距建隆三年壬戌嵗至万历二十二年甲午嵗六百三十二年以其法推建隆三年天正冬至得丙寅及推万历二十二年天正冬至得辛巳后天二日以新法上考建隆三年天正冬至得丙寅与应天历合
乾元历宋太宗时吴昭素等造
距太平兴国六年辛巳嵗至万历二十二年甲午嵗六百一十三年以其法推太平兴国六年天正冬至得丙午及推万历二十二年天正冬至得辛巳后天二日以新法上考太平兴国六年天正冬至得丙午与乾元历合
仪天历宋真宗时史序等造
距咸平四年辛丑嵗至万历二十二年甲午嵗五百九十三年以其法推咸平四年天正冬至得辛卯及推万历二十二年天正冬至得辛巳后天二日以新法上考咸平四年天正冬至得辛卯与仪天历合
干兴历宋真宗时张奎造【命日起丁卯】
距干兴元年壬戌嵗至万历二十二年甲午嵗五百七十二年以其法推干兴元年天正冬至得辛巳及推万历二十二年天正冬至得辛巳后天二日以新法上考干兴元年天正冬至得辛巳与干兴历合
崇天历宋仁宗时宋行古造
距天圣二年甲子嵗至万历二十二年甲午嵗五百七十年以其法推天圣二年天正冬至得壬辰及推万历二十二年天正冬至得辛巳后天二日以授时历上考天圣二年天正冬至得辛卯新法与授时同
明天历宋英宗时周琮等造
距治平元年甲辰嵗至万历二十二年甲午嵗五百三十年以其法推治平元年天正冬至得辛酉及推万历二十二年天正冬至得庚辰后天一日以新法上考治平元年天正冬至得辛酉与明天历合
奉元历宋神宗时沈括等造
距熙宁七年甲寅嵗至万历二十二年甲午嵗五百二十年以其法推熙宁七年天正冬至得癸丑及推万历二十二年天正冬至得庚辰后天一日以新法上考熙宁七年天正冬至得癸丑与奉元历合
观天历宋哲宗时皇居卿造
距元祐七年壬申嵗至万历二十二年甲午嵗五百二年以其法推元祐七年天正冬至得戊子及推万历二十二年天正冬至得庚辰后天一日以新法上考元祐七年天正冬至得戊子与观天历合
占天历宋徽宗时姚舜辅造
距崇宁二年癸未嵗至万历二十二年甲午嵗四百九十一年以其法推崇宁二年天正冬至得乙酉及推万历二十二年天正冬至得庚辰后天一日以新法上考崇宁二年天正冬至得乙酉与占天历合
纪元历宋徽宗时姚舜辅重造【命日起己卯】
距崇宁五年丙戌嵗至万历二十二年甲午嵗四百八十八年以其法推崇宁五年天正冬至得辛丑及推万历二十二年天正冬至得庚辰后天一日以新法上考崇宁五年天正冬至得辛丑与纪元历合
大明历金熙宗时杨级造
距天防五年丁未嵗至万历二十二年甲午嵗四百六十七年以其法推天防五年天正冬至得辛卯及推万历二十二年天正冬至得庚辰后天一日以新法上考天防五年天正冬至得辛卯与大明历合
纪元历宋髙宗时陈得一造
距绍兴五年乙卯嵗至万历二十二年甲午嵗四百五十九年以其法推绍兴五年天正冬至得癸酉及推万历二十二年天正冬至得庚辰后天一日以新法上考绍兴五年天正冬至得癸酉与纪元历合
乾道历宋孝宗时刘孝荣造
距乾道三年丁亥嵗至万历二十二年甲午嵗四百二十七年以其法推乾道三年天正冬至得辛酉及推万历二十二年天正冬至得庚辰后天一日以新法上考乾道三年天正冬至得辛酉与乾道历合
淳熙历宋孝宗时刘孝荣重造
距淳熙三年丙申嵗至万历二十二年甲午嵗四百一十八年以其法推淳熙三年天正冬至得戊申及推万历二十二年天正冬至得庚辰后天一日以新法上考淳熙三年天正冬至得戊申与淳熙历合
大明历金世宗时赵知微重修
乙未历金世宗时耶律履造【命日起壬申】
二历并以大定二十年庚子嵗为距至万历二十二年甲午嵗四百一十四年以其法推大定二十年天正冬至得己巳及推万历二十二年天正冬至得庚辰后天一日以新法上考大定二十年天正冬至得己巳与大明历合
防元历宋光宗时刘孝荣重造
距绍熙二年辛亥嵗至万历二十二年甲午嵗四百三年以其法推绍熙二年天正冬至得丁卯及推万历二十二年天正冬至得庚辰后天一日以新法上考绍熙二年天正冬至得丁卯与防元历合
綂天历宋宁宗时杨忠辅造
距庆元五年己未嵗至万历二十二年甲午嵗三百九十五年以其法推庆元五年天正冬至得己酉日十六刻及推万历二十二年天正冬至得己卯日七十八刻先新法八刻以新法上考庆元五年天正冬至得己酉日十六刻与綂天历合
开禧历宋宁宗时鲍澣之造
距开禧三年丁卯嵗至万历二十二年甲午嵗三百八十七年以其法推开禧三年天正冬至得辛卯及推万历二十二年天正冬至得庚辰后天一日以新法上考开禧三年天正冬至得辛卯与开禧历合
庚午历元太祖时耶律楚材造【命日起壬戌】
距元太祖十五年庚辰嵗至万历二十二年甲午嵗三百七十四年以其法推元太祖十五年天正冬至得己亥及推万历二十二年天正冬至得庚辰后天一日以新法上考元太祖十五年天正冬至得己亥与庚午历合
按元太祖以宋宁宗开禧二年丙寅嵗即位其十五年嵗次庚辰乃宋宁宗嘉定十三年庚辰嵗也元太宗在位通无庚辰年元志以为太宗误矣
淳祐历宋理宗时李徳卿造
距淳祐十年庚戌嵗至万历二十二年甲午嵗三百四十四年以其法推淳祐十年天正冬至得丙子及推万历二十二年天正冬至得庚辰后天一日以新法上考淳祐十年天正冬至得丙子与淳祐历合
防天历宋理宗时谭玉造
距寳祐元年癸丑嵗至万历二十二年甲午嵗三百四十一年以其法推寳祐元年天正冬至得壬辰及推万历二十二年天正冬至得庚辰后天一日以新法上考寳祐元年天正冬至得壬辰与防天历合
成天历宋度宗时陈鼎造
距咸淳七年辛未嵗至万历二十二年甲午嵗三百二十三年以其法推咸淳七年天正冬至得丙寅及推万历二十二年天正冬至得庚辰后天一日以新法上考咸淳七年天正冬至得丙寅与成天历合
授时历元世祖时许衡等造
距至元十八年辛巳嵗至万历二十二年甲午嵗三百一十三年以其法推至元十八年天正冬至得己未日夜半后六刻及推万历二十二年天正冬至得己卯日八十六刻先新法四分刻之三以新法上考至元十八年天正冬至得己未日夜半后六刻与授时历合
古有黄帝颛顼夏殷周鲁六家之历今皆不传而见于史志者自汉迄元凡五十家其积年日法虽殊然用以推古今冬至则一也万历二十一年癸巳嵗仲冬十一月二十九日己卯加时在夜半前冬至此冬至乃万历二十二年甲午嵗嵗首黄钟建子之月一阳来复生物之始历家所谓天正冬至是也今以古历五十家之法下推甲午嵗己卯日冬至其合者仅二乃其不合者四十有八此内后一日者二十三家后二日者十五家后五日七日十三日者各一家后二日十四日者各二家后八日者三家以新法上考五十家历所距之年天正冬至则合者三十六不合者十四其不合者太初三綂四分乾象景初泰始三纪兴和天保天和大业戊寅此十二家在大衍已前者今以大衍历考之皆与新法所推同则知新法非不合也葢彼造历之时测验未密祖冲之及一行已有定论矣唐五纪宋崇天此二家者在大衍后葢写大衍旧率而失之后天也今以綂天历授时历考之亦与新法所推同以此观之古今诸历相较新法为密庶防千嵗之日至可坐而致云
附録三条
一自万历二十二年甲午已后六十年中间春秋二分冬夏二至大统历与新法不同者凡二十四条新法皆在大统前一日大统皆在新法后一日夫二至二分乃四郊大祀之期大统历法或误故不可不辨也撮其略列于此
冬至　庚戌年【戊申己酉】　甲寅年【己巳庚午】　戊午年【庚寅辛夘】癸未年【辛丑壬寅】　丁亥年【壬戌癸亥】　辛卯年【癸未甲申】
夏至　丙申年【壬辰癸巳】　庚子年【癸丑甲寅】甲辰年【甲戌乙亥】乙丑年【甲子乙丑】　己巳年【乙酉丙戌】癸酉年【丙午丁未】
春分　丁酉年【丙寅丁卯】　戊午年【丙辰丁巳】壬戌年【丁丑戊寅】丙寅年【戊戌己亥】　庚午年【己未庚申】辛卯年【己酉庚戌】
秋分　癸卯年【庚子辛丑】　丁未年【辛酉壬戌】辛亥年【壬午癸未】丙子年【癸巳甲午】　庚辰年【甲寅乙夘】甲申年【乙亥丙子】
右二分辨之稍难惟二至凭晷景以验之则真伪最易辨而历法疎密可决矣
一凡历法之疎密当以天为验证是乃历之本也何谓天之验证自古以来景长之极为真冬至长之不极虽名冬至实非真冬至也景短之极为真夏至短之不极虽名夏至实非真夏至也且如万历二十四年五月夏至大统历推得癸巳而新法推得壬辰此夏至之不相同也万历三十八年十一月冬至大统历推得己酉而新法推得戊申此冬至之不相同也夫癸巳壬辰己酉戊申此四日无题勒欵识孰知其真否可与众共辨者惟晷景是证耳若万历二十四年夏至之日其景不短而前一日之景却短万历三十八年冬至之日其景不长而前一日之景却长则知新法为密大统为疎亦昭然矣后汉志曰历不差不改不验不用未差无以知其失未验无以知其是失然后改是然后用此前贤定论也今亦未敢自以新法为是恭钦依清台测验可以决其是否耳余条冬夏至悉皆放此云
一万历三十八年庚戌嵗依大綂历丙子日子正二刻小满该闰三月依新法乙亥日亥正一刻小满该闰四月万历四十年壬子嵗依大綂历庚寅日子正初刻大寒该闰十一月依新法己丑日亥初三刻大寒该闰十二月皆因时差一辰遂致气差一日而致闰差一月若庚戌嵗者不独差一月又且差一季以夏为春矣传曰闰以正时时以作事事以厚生生民之道于是乎在可不慎欤此亦历家之所当辨者也
已上三条乃议历之要务是故表而出之伏圣明采择
圣寿万年历卷三

[book_title]圣夀万年历卷四
明　朱载堉　撰
二至晷景考
説者皆云汉历有四太初最密唐历有八大衍最密宋历十六纪元最密元历有二授时最密今大统历与囘囘历相校大统最密然新率与之校所得尤多视太初等历大不侔矣自鲁僖公五年丙寅嵗正月至洪武十六年癸亥嵗十一月二千三十八年之间传志所载二至晷景凡六十事用前代所谓密者四历及大统历并新法考之所得开列于后
鲁僖公五年丙寅嵗春王正月辛亥朔日南至【见春秋左传】
汉太初历辛亥二十五刻　唐大衍历辛亥九十四刻宋纪元历壬子八十四刻　元授时历辛亥十四刻本朝大统历甲寅八十二刻新法推得辛亥五十五刻右纪元后天一日大统后天三日余与天合
昭公二十年己卯嵗春王二月己丑日南至【见春秋左传】
太初己丑五十刻大衍己丑四十五刻纪元庚寅二十五刻　授时戊子八十三刻
大綂壬辰七刻　新法己丑二十三刻右纪元后天一日授时先天一日大綂后天三日余与天合按南至晷景见于经传者惟此二条而已余或见于谶纬等书若春秋命历序之类即汉志隋志所引者今未敢以为据授时历议据前汉志鲁献公十五年戊寅嵗正月甲寅朔旦冬至引用此条为首盖献公乃隠公五世祖其十五年戊寅嵗下距隠公元年己未嵗百六十一年其非春秋时明矣而元志乃云自春秋献公以来者许郭诸儒多闻博古岂不知献公在春秋前百余年哉第以所推昭公己丑冬至而得戊子既不能合偶与献公相合故援此以饰非而为之説云曲变历法以従昭公则与献公不合遂谓春秋所书昭公冬至乃日度失行之验然则大衍宣明诸历推之皆得己丑岂皆误耶夫献公甲寅冬至别无所据惟刘歆三綂历是据也若左传不足信而歆独可信乎太初元年冬至在辛酉歆乃以为甲子差天三日尚不能知而能逆知上下数百载乎然则献公十五年冬至当在何日曰三统授时之甲寅失之先纪元大定之丁巳失之后大衍所推丙辰宣明所推乙卯庶或近之然别无所考据阙其疑可也以要言之凡春秋前后千载之间气朔交食长历大衍所推近是刘歆班固所説全非杜预一行已有定论详载别卷矣
刘宋元嘉十二年乙亥嵗十一月十五日戊辰景长【见隋志】
太初癸酉七十五刻　大衍戊辰三十五刻纪元戊辰三十九刻　授时戊辰四十七刻
大綂己巳十四刻新法戊辰五十二刻右太初后天五日大綂后天一日余与天合
元嘉十三年丙子嵗十一月二十六日甲戌景长【见隋志】
太初己卯空刻　大衍癸酉五十九刻纪元癸酉六十三刻　授时癸酉七十一刻大綂甲戌三十九刻　新法癸酉七十六刻右太初后天五日大綂与天合余皆先天一日唐志大衍历议曰较前代史官注记惟元嘉十三年十一月甲戌景长皇极麟德开元历皆得癸酉盖日度变常尔元授时历所议亦同今按前人考古景长之验或不相合则云日度失行窃谓此言过矣茍日度失行当如嵗差渐渐而移今嵗既已不合来嵗岂能复合耶盖系前人所测或未密耳非日度变行也夫冬至之景一丈有余表髙晷长则景虚而淡欲就虚景之中考其真实或设望筒或置副表景符之类以求实景然望筒或一低昻副表景符或一前却兼以测景之人工拙不同用意详略亦异所据之表或稍有倾欹圭面或稍有斜侧二至前后数日之景进退只在毫厘之间僾俙之际要亦难辨若夫阳城岳台略分南北尚有不同况于四海九服之逺相去千有余里委托之人未知当否既非目击其实所报晷景宁足信乎
元嘉十五年戊寅嵗十一月十八日甲申景长【见隋志】
太初己丑五十刻大衍甲申八刻
纪元甲申十二刻授时甲申二十刻大綂甲申八十七刻　新法甲申二十五刻右太初后天五日余与天合
元嘉十六年己卯嵗十一月二十九日己丑景长【见隋志】
太初甲午七十五刻　大衍己丑三十三刻纪元己丑二十七刻　授时己丑四十四刻
大綂庚寅十一刻新法己丑五十刻右太初后天五日大綂后天一日余与天合
元嘉十七年庚辰嵗十一月初十日甲午景长【见隋志】
太初庚子空刻　大衍甲午五十七刻纪元甲午六十一刻　授时甲午六十八刻大綂乙未三十六刻　新法甲午七十四刻右太初后天六日大綂后天一日余与天合
元嘉十八年辛巳嵗十一月二十一日己亥景长【见隋志】太初乙巳二十五刻　大衍己亥八十二刻纪元己亥八十五刻　授时己亥九十三刻
大綂庚子六十刻新法己亥九十八刻右太初后天六日大綂后天一日余与天合
元嘉十九年壬午嵗十一月初三日乙巳景长【见隋志】
太初庚戌五十刻大衍乙巳六刻
纪元乙巳十刻　授时乙巳十七刻大綂乙巳八十四刻　新法乙巳二十三刻右太初后天五日余与天合
大明五年辛丑嵗十一月初三日乙酉冬至【见前宋志】太初庚寅二十五刻　大衍甲申七十刻纪元甲申七十三刻　授时甲申七十九刻大统乙酉四十五刻　新法甲申八十六刻右太初后天五日大綂与天合余皆先天一日宋书元嘉历推是年冬至在甲申日八十刻祖冲之以为历误乃上议曰臣测景历纪躬辨分寸铜表坚刚暴润不动光晷明洁纤毫防然据大明五年十月十日景一丈七寸七分半十一月二十五日一丈八寸一分太二十六日一丈七寸五分彊折取其中则中天冬至应在十一月三日求其蚤晚令后二日景相减则一日差率也倍之为法前二日相减百刻乗之为实以法除实得冬至加时在夜半后三十一刻在元嘉历后一日天数之正也按元儒筭晷景其法不同今附载于此是年十月初十日壬戌景长一丈七寸七分五厘十一月二十五日丁未景长一丈八寸一分七厘五毫二十六日戊申景长一丈七寸五分依元儒法当置壬戌戊申二日之景相减余二分五厘以百刻乗之得二百五十刻为实却以丁未戊申二日之景相减余六分七厘五毫为法除之得三十七刻乃置壬戌戊申相距四十六日百刻乗之得四千六百刻凡冬至景前多后少为减减去三十七刻折半得二千二百八十一刻加日中五十刻为二十三日三十一刻命起前距壬戌筭外得十一月初三日乙酉三十一刻即所求冬至也欲使初学易晓故详载之唐志大衍历议曰祖冲之既失元嘉十三年甲戌冬至以为加时太早增小余以附防之而十二年戊辰景长得己巳十七年甲午景长得乙未十八年己亥景长得庚子合一失三其失愈多刘孝孙张胄因之小余益彊又以十六年己丑景长为庚寅矣治历者纠合众同以稽其所异茍独异焉则失行可知今曲就其一而少者失三多者失五是舎常数而从失行也夫以唐志此説证之则冲之所测景盖假托而非真虽其筭术有可取焉要之其説则是景则非也一行讥胄之谬所谓就一失五者即已上六条而元綂所造大綂历其失乃与冲之胄相类推今虽密考古颇疎李德芳辈盖不无遗憾云
周天和二年丁亥嵗十一月初三日庚子景长【见隋志】太初丙午七十五刻　大衍庚子六十一刻纪元庚子五十五刻　授时庚子六十五刻
大綂辛丑十五刻新法庚子七十一刻右太初后天六日大綂后天一日余与天合
天和三年戊子嵗十一月十四日乙巳景长【见隋志】
太初壬子空刻　大衍乙巳八十六刻纪元乙巳七十九刻　授时乙巳九十刻
大綂丙午四十刻新法乙巳九十五刻右太初后天七日大綂后天一日余与天合
建德元年壬辰嵗十一月二十九日丁卯景长【见隋志】
太初癸酉空刻　大衍丙寅八十三刻纪元丙寅七十七刻　授时丙寅八十七刻大綂丁卯三十七刻　新法丙寅九十三刻右太初后天六日大綂与天合余皆先天一日
建德二年癸巳嵗五月初三日戊辰景短【见隋志】太初乙亥六十二刻　大衍己巳四十六刻纪元己巳三十九刻　授时己巳四十九刻大綂己巳九十九刻　新法己巳五十五刻右按历法凡冬夏二至相距一百八十二日六十二刻有竒是嵗嵗前天正冬至在丁卯丁卯距戊辰不足一百八十二日必无戊辰夏至之理若就戊辰夏至则失丁卯冬至此盖隋志之误无疑诸历推己巳者为是惟太初后天六日
建德三年甲午嵗十一月二十日丁丑景长【见隋志】
太初癸未五十刻大衍丁丑三十二刻纪元丁丑二十五刻　授时丁丑三十六刻大綂丁丑八十五刻　新法丁丑四十二刻右太初后天六日余与天合
建德六年丁酉嵗十一月二十三日壬辰景长【见隋志】太初己亥二十五刻　大衍癸巳五刻
纪元壬辰九十九刻　授时癸巳九刻
大綂癸巳五十八刻　新法癸巳十五刻右太初后天七日纪元与天合余皆后天一日唐志大衍历议云建德六年以壬辰景长而麟德开元历皆得癸巳开皇七年以癸未景短而麟德开元历皆得壬午先后相戾不可叶也皆日行盈缩使然凡历术在于常数而不在于变行既叶中行之率则可以两齐先后之变矣
宣政元年戊戌嵗十一月初五日戊戌景长【见隋志】太初甲辰五十刻　大衍戊戌三十刻
纪元戊戌二十三刻　授时戊戌三十三刻大綂戊戌八十二刻　新法戊戌三十九刻右太初后天六日余与天合
隋开皇四年甲辰嵗十一月十一日己巳景长【见隋志】
太初丙子空刻　大衍己巳七十七刻纪元己巳六十九刻　授时己巳八十六刻大綂庚午二十八刻　新法己巳八十五刻右太初后天七日大綂后天一日余与天合
开皇五年乙巳嵗十一月二十二日乙亥景长【见隋志】太初辛巳二十五刻　大衍乙亥一刻
纪元甲戌九十三刻　授时乙亥十刻
大綂乙亥五十二刻　新法乙亥十刻
右太初后天六日纪元先天一日余与天合
开皇六年丙午嵗十一月初三日庚辰景长【见隋志】
太初丙戌五十刻大衍庚辰二十五刻
纪元庚辰十八刻授时庚辰三十四刻大綂庚辰七十六刻　新法庚辰三十四刻右太初后天六日余与天合
开皇七年丁未嵗五月初九日癸未景短【见隋志】
太初己丑十二刻大衍壬午八十八刻
纪元壬午八十刻授时壬午九十六刻大綂癸未三十八刻　新法壬午九十六刻右太初后天六日大綂与天合余皆先天一日
是年十一月十四日乙酉景长【见隋志】
太初辛卯七十五刻　太衍乙酉五十刻纪元乙酉四十二刻　授时乙酉五十九刻
大綂丙戌初刻　新法乙酉五十八刻右太初后天六日大綂后天一日余与天合
开皇十一年辛亥嵗十一月二十八日丙午景长【见隋志】太初壬子七十五刻　大衍丙午四十八刻
纪元丙午四十刻授时丙午五十六刻大綂丙午九十七刻　新法丙午五十六刻右太初后天六日余与天合
开皇十四年甲寅嵗十一月辛酉朔旦冬至【见隋志】
太初戊辰五十刻大衍壬戌二十一刻
纪元壬戌十三刻授时壬戌二十九刻
大綂壬戌七十刻新法壬戌二十九刻右按隋书萧吉传云甲寅之年以辛酉冬至来年乙卯以甲子夏至冬至阳始郊天之日即是至尊本命夏至隂始祀地之辰即是皇后本命至尊德竝干之覆育皇后仁同地之载养所以二仪元气竝防本辰此盖时历傅防以媚其上非实测晷景所得也诸历推壬戌者为是惟太初后天六日
唐贞观十八年甲辰嵗十一月乙酉景长【见元志】
太初辛卯空刻　大衍甲申四十三刻纪元甲申三十一刻　授时甲申四十四刻大綂甲申八十三刻　新法甲申四十七刻右太初后天六日余皆先天一日
贞观二十三年己酉嵗十一月辛亥景长【见元志】太初丁巳二十五刻　大衍庚戌六十五刻纪元庚戌五十三刻　授时庚戌六十六刻
大綂辛亥四刻　新法庚戌六十九刻右太初后天六日大綂与天合余皆先天一日元志授时历议云唐贞观十八年甲辰嵗十一月乙酉景长诸历得甲申二十三年己酉嵗十一月辛亥景长诸历皆得庚戌大衍历议以永淳开元冬至推之知前二冬至乃史官依时历以书必非候景所得所以不合耳
龙朔二年壬戌嵗十一月戊午景长【见元志】
太初乙丑五十刻大衍戊午八十三刻纪元戊午六十九刻　授时戊午八十二刻
大綂己未十九刻新法戊午八十六刻右太初后天七日大綂后天一日余与天合
仪凤元年丙子嵗十一月壬申景长【见元志】
太初己卯空刻　大衍壬申二十五刻
纪元壬申十刻　授时壬申二十二刻大綂壬申五十九刻　新法壬申二十七刻右太初后天七日余与天合
永淳元年壬午嵗十一月癸卯景长【见元志】
太初庚戌五十刻大衍癸卯七十二刻纪元癸卯五十七刻　授时癸卯七十四刻
大綂甲辰四刻　新法癸卯七十三刻右太初后天七日大綂后天一日余与天合
开元十年壬戌嵗十一月癸酉景长【见元志】
太初庚辰五十刻大衍癸酉四十九刻纪元癸酉三十一刻　授时癸酉四十六刻大綂癸酉七十四刻　新法癸酉四十七刻右太初后天七日余与天合
开元十一年癸亥嵗十一月戊寅景长【见元志】
太初乙酉七十五刻　大衍戊寅七十四刻纪元戊寅五十五刻　授时戊寅七十刻大綂戊寅九十八刻　新法戊寅七十一刻右太初后天七日余与天合
开元十二年甲子嵗十一月癸未景长【见元志】
太初辛卯空刻　大衍癸未九十八刻
纪元癸未八十刻授时癸未九十五刻大綂甲申二十三刻　新法癸未九十六刻右太初后天八日大綂后天一日余与天合
宋景德四年丁未嵗十一月戊辰日冬至【见元志】太初丙子七十五刻　大衍戊辰十五刻纪元丁卯七十四刻　授时丁卯八十刻大綂丁卯八十五刻　新法丁卯七十九刻右太初后天八日大衍与天合余皆先天一日元志授时历议云自宋以来测景验气者凡十七事其景德丁未嵗戊辰日南至綂天授时皆得丁卯是先一日嘉泰癸亥嵗甲戌日南至綂天授时皆得乙亥是后一日一失之先一失之后若曲变其率以従景德则其余十六事多后天若从嘉泰则其余十六事多先天以此理推之非历不合也盖类其同则知其中辨其异则知其变已下二条放此
皇祐元年己丑嵗十一月十九日戊申景长【见宋志】太初丁巳二十五刻　大衍戊申四十二刻纪元丁未九十七刻　授时丁未九十九刻
大綂戊申四刻　新法丁未九十九刻右太初后天九日大衍大綂与天合余皆先天一日
皇祐二年庚寅嵗五月二十五日辛亥景短【见宋志】太初乙未八十七刻　大衍辛亥四刻
纪元庚戌六十刻授时庚戌六十一刻大綂庚戌六十六刻　新法庚戌六十一刻右太初后天八日大衍与天合余皆先天一日
是年十一月三十日癸丑景长【见宋志】
太初壬戌五十刻大衍癸丑六十六刻纪元癸丑二十二刻　授时癸丑二十三刻大綂癸丑二十八刻　新法癸丑二十三刻右太初后天九日余与天合
皇祐四年壬辰嵗五月十七日辛酉景短【见宋志】太初庚午三十七刻　大衍辛酉五十三刻
纪元辛酉八刻　授时辛酉十刻
大綂辛酉十四刻新法辛酉十刻
右太初后天九日余与天合
元丰六年癸亥嵗十一月丙午景长【见元志】
太初乙卯七十五刻　大衍丙午七十三刻纪元丙午二十六刻　授时丙午二十六刻大綂丙午二十八刻　新法丙午二十五刻右太初后天九日余与天合
元丰七年甲子嵗十一月辛亥景长【见元志】
太初辛酉空刻　大衍辛亥九十七刻
纪元辛亥五十刻授时辛亥五十一刻大綂辛亥五十三刻　新法辛亥四十九刻右太初后天十日余与天合
元祐三年戊辰嵗十一月壬申景长【见元志】
太初壬午空刻　大衍壬申九十五刻纪元壬申四十八刻　授时壬申四十八刻
大綂壬申五十刻新法壬申四十六刻右太初后天十日余与天合
元祐四年己巳嵗十一月丁丑景长【见元志】
太初丁亥二十五刻　太衍戊寅十九刻纪元丁丑七十二刻　授时丁丑七十二刻大綂丁丑七十四刻　新法丁丑七十一刻右太初后天十日大衍后天一日余与天合
元祐五年庚午嵗十一月壬午冬至
太初壬辰五十刻大衍癸未四十四刻纪元壬午九十六刻　授时壬午九十六刻大綂壬午九十八刻　新法壬午九十五刻右太初后天十日大衍后天一日余与天合
元祐七年壬申嵗十一月癸巳冬至【见元志】
太初癸卯空刻　大衍癸巳九十二刻纪元癸巳四十五刻　授时癸巳四十五刻大綂癸巳四十七刻　新法癸巳四十三刻右太初后天十日余与天合
元符元年戊寅嵗十一月甲子冬至【见元志】
太初甲戌五十刻大衍乙丑三十九刻纪元甲子九十一刻　授时甲子九十刻大綂甲子九十二刻　新法甲子八十九刻右太初后天十日大衍后天一日余与天合
崇宁三年甲申嵗十一月丙申冬至【见元志】
太初丙午空刻　大衍丙申八十六刻纪元丙申三十七刻　授时丙申三十六刻大綂丙申三十八刻　新法丙申三十五刻右太初后天十日余与天合
崇宁四年乙酉嵗十一月辛丑冬至【见元志】
太初辛亥二十五刻　大衍壬寅十刻
纪元辛丑六十二刻　授时辛丑六十刻大綂辛丑六十二刻　新法辛丑五十九刻右太初后天十日大衍后天一日余与天合
绍熙二年辛亥嵗十一月壬申冬至【见元志】
太初壬午七十五刻　大衍癸酉十二刻纪元壬申五十七刻　授时壬申四十七刻大綂壬申四十七刻　新法壬申四十七刻右太初后天十日大衍后天一日余与天合
绍熙四年癸丑嵗十一月十九日壬午景长【见宋志】太初癸巳二十五刻　大衍癸未六十一刻
纪元癸未六刻　授时壬午九十六刻大綂壬午九十六刻　新法壬午九十五刻右太初后天十一日大衍纪元后天一日余与天合
庆元三年丁巳嵗十一月癸卯日南至【见元志】
太初甲寅二十五刻　大衍甲辰五十九刻
纪元甲辰三刻　授时癸卯九十三刻大綂癸卯九十三刻　新法癸卯九十二刻右大初后天十一日大衍纪元后天一日余与天合
嘉泰三年癸亥嵗十一月甲戌日南至【见元志】
太初乙酉七十五刻　大衍丙子五刻
纪元乙亥四十九刻　授时乙亥三十八刻大綂乙亥三十八刻　新法乙亥三十八刻右太初后天十一日大衍后天二日余皆后天一日
嘉定五年壬申嵗十一月壬戌日南至【见元志】
太初癸酉空刻　大衍癸亥二十五刻纪元壬戌六十八刻　授时壬戌五十七刻大綂壬戌五十七刻　新法壬戌五十六刻右太初后天十一日大衍后天一日余与天合
绍定三年庚寅嵗十一月丙申日南至【见元志】
太初丁未五十刻大衍丁酉六十五刻
纪元丁酉七刻　授时丙申九十三刻大綂丙申九十三刻　新法丙申九十三刻右太初后天十一日大衍纪元后天一日余与天合
淳祐十年庚戌嵗十一月辛巳日南至【见元志】
太初壬辰五十刻大衍壬午五十四刻纪元辛巳九十四刻　授时辛巳七十八刻大綂辛巳七十八刻　新法辛巳七十八刻右太初后天十一日大衍后天一日余与天合
元至元十四年丁丑嵗十一月癸卯日辰初三刻冬至【见元志】
太初甲寅二十五刻　大衍甲辰十四刻纪元癸卯五十二刻　授时癸卯三十三刻大綂癸卯三十三刻　新法癸卯三十三刻右太初后天十一日大衍后天一日余与天合
至元十五年戊寅嵗五月乙巳日亥正三刻夏至【见元志】
太初丙辰八十七刻　大衍丙午七十六刻
纪元丙午十四刻授时乙巳九十五刻大綂乙巳九十五刻　新法乙巳九十五刻右太初后天十一日大衍纪元后天一日余与天合
是年十一月戊申日未初三刻冬至【见元志】
太初己未五十刻大衍己酉三十八刻纪元戊申七十六刻　授时戊申五十七刻大綂戊申五十七刻　新法戊申五十七刻右太初后天十一日大衍后天一日余与天合
至元十六年己卯嵗五月辛亥日寅正二刻夏至【见元志】
太初壬戌十二刻大衍壬子一刻
纪元辛亥三十九刻　授时辛亥十九刻
大綂辛亥十九刻新法辛亥十九刻右太初后天十一日大衍后天一日余与天合
是年十一月癸丑日戌初二刻冬至【见元志】
太初甲子七十五刻　大衍甲寅六十三刻
纪元甲寅一刻　授时癸丑八十一刻大綂癸丑八十一刻　新法癸丑八十一刻右太初后天十一日大衍纪元后天一日余与天合
至元十七年庚辰嵗十一月己未日丑初一刻冬至【见元志】
太初庚午空刻　大衍己未八十七刻纪元己未二十五刻　授时己未六刻
大綂已未六刻　新法己未六刻
右太初后天十一日余与天合
圣朝洪武十六年癸亥嵗十一月己未日冬至【见大学衍义补】
太初庚午七十五刻　大衍庚申五刻
纪元己未三十四刻　授时己未二刻
大綂己未三刻　新法己未二刻
右太初后天十一日大衍后天一日余与天合史官所记二至晷景凡六十条以太初等五历及新法考之太初合者仅二后天五日至十一日者凡五十八大衍合者三十六先一日者六后一日者十七后二日者一纪元合者四十二先一日者十后一日者八授时合者四十八先一日者十后一日者二大綂合者四十二先一日者三后一日者十三后三日者二新法合者比授时多一事其不合者比授时少一事夫以此观之则太初最疎固无足取大衍纪元非见用者亦不必论其授时历不合者十二而先者多至于十后者仅二盖减分太多未得其宜也将来气朔皆失之先矣大綂历不合者十八而先一日者仅三后一日者多至十三后三日者二盖由嵗余一定而无加减故也夫后者多而先者少今虽未觉其失恐将来气朔浸失之后矣新法不合者十一比授时时为少合者四十九视授时为多盖密于授时矣其不与天合者非不合也前人有云类其同则知其中辨其异则知其变先后相戾者不可得兼也若曲变其法以改先者则后者愈后以改后者则先者益先徒令合者皆不合矣今乃折取中数不执一偏则先后二者虽不尽合而其相去亦皆不远凡相合者各得中平之率矣
附录二十条
万历二十四年丙申嵗五月夏至
大綂癸巳六刻　新法壬辰九十八刻授时壬辰九十七刻
二十八年庚子嵗五月夏至
大綂甲寅三刻新法癸丑九十四刻授时癸丑九十四刻
三十二年甲辰嵗五月夏至
大綂乙亥初刻新法甲戌九十一刻授时甲戌九十一刻
三十八年庚戌嵗十一月冬至
大綂己酉八刻新法戊申九十八刻授时戊申九十八刻
四十二年甲寅嵗十一月冬至
大綂庚午五刻　新法己巳九十五刻授时己巳九十五刻
四十六年戊午嵗十一月冬至
大綂辛卯二刻　新法庚寅九十二刻授时庚寅九十二刻
五十三年乙丑嵗五月夏至
大綂乙丑十刻　新法甲子九十九刻授时甲子九十九刻
五十七年己巳嵗五月夏至
大綂丙戌七刻　新法乙酉九十六刻授时乙酉九十六刻
六十一年癸酉嵗五月夏至
大綂丁未四刻　新法丙午九十三刻授时丙午九十三刻
六十五年丁丑嵗五月夏至
大綂戊辰一刻　新法丁卯八十九刻授时丁卯九十刻
七十一年癸未嵗十一月冬至
大綂壬寅八刻　新法辛丑九十七刻授时辛丑九十七刻
七十五年丁亥嵗十一月冬至
大綂癸亥五刻　新法壬戌九十三刻授时壬戌九十四刻
七十九年辛卯嵗十一月冬至
大綂甲申二刻　新法癸未九十刻授时癸未九十一刻
八十六年戊戌嵗五月夏至
大綂戊午十刻　新法丁巳九十七刻授时丁巳九十九刻
九十年壬寅嵗五月夏至
大綂己卯七刻　新法戊寅九十四刻授时戊寅九十五刻
九十四年丙午嵗五月夏至
大綂庚子四刻　新法己亥九十一刻授时己亥九十二刻
九十八年庚戌嵗五月夏至
大綂辛酉一刻　新法庚申八十八刻授时庚申八十九刻
百年壬子嵗十一月冬至
大綂甲戌十二刻新法癸酉九十八刻授时甲戌初刻
千年壬子嵗十一月冬至
大綂壬子三十七刻　新法庚戌九十刻授时庚戌八十一刻
万年壬子嵗十一月冬至
大綂甲戌八十七刻　新法壬寅十六刻授时己丑八十九刻【先大綂百五日先新法十三日】
已上预推未来二至新旧三家各有异同宜于其时测验晷景以证新旧历孰为疎密也谨述大槩以发其端附于此卷之末自万历元年已来百年之间大綂授时二历相差不过十余刻及至千年则差二日万年则差百有余日所差非不多也新率恒处二历强弱之间得中平之数云
圣夀万年历卷四

[book_title]圣夀万年历卷五
明　朱载堉　撰
古今交食考
前代课历故事取各家所造之历各使推而上之于千百世之上以求交食与夫嵗月日星辰之着见于经史者为合与否然后推而下之以定当来之气朔则知与往古相合者为密不合者为疎甚易辨也万历九年辛巳嵗距汉武帝元光元年丁未嵗一千七百一十四年距陈宣帝太建八年丙申嵗一千有五年二者之间史志原载日月食分加时起复方位各取数事而以元儒旧法并今新法考之自唐已下不必考者未及千年故略之也仍取万历甲午已后日月交食亦各数事较其异同笔于此卷往则稽于史来则验于天而新旧二家疎密可见矣
汉武帝元光元年七月癸未先晦一日日有食之在翼八度刘向云日中时食从东北过半晡时复【见前汉书五行志】
谨按日食必起自西理无从东起者疑有脱文故也当作从西北向东北食过半过半谓六七分已上是嵗有闰而汉历失闰故以为七月晦晦闰之失辨见别卷兹不复赘
依新法筭
距嘉靖甲寅嵗一千六百八十七年
距万历辛巳嵗一千七百一十四年
日食九分四十九秒
初亏午正一刻西北
食甚未初三刻正北
复圆申初初刻东北
食甚日躔黄道翼八度五十一分赤道翼八度三十九分
依旧法筭
距至元辛巳嵗一千四百一十四年
日食九分六十三秒
初亏午正三刻正西
食甚未正初刻
复圆申初二刻正东
食甚日缠黄道翼六度五十二分赤道翼六度四十一分
汉武帝征和四年八月辛酉晦日有食之不尽如钩在亢二度晡时食从西北日下晡时复【同上】
依新法筭
距嘉靖甲寅嵗一千六百四十二年
距万历辛巳嵗一千六百六十九年
日食九分八十五秒
初亏未初二刻西北
食甚未正三刻正北
复圆申正初刻东北
食甚日躔黄道角十一度七十八分赤道角十度八十五分
依旧法筭
距至元辛巳嵗一千三百六十九年
日食九分四十三秒
初亏未正初刻正西
食甚申初一刻
复圆申正二刻正东
食甚日躔黄道角九度八十五分赤道角九度七分谨按历经云若当时有宿度仍依当时历法命之依三綂历冬至日在牵牛加而命之则与亢二度合
汉明帝永平四年八月丙寅时加未日有食之【见后汉五行志注】
谨按此不言朔者八月之晦也时加未者犹言加时在未
依新法筭
距嘉靖甲寅嵗一千四百九十三年
距万历辛巳嵗一千五百二十年
日食二分七十一秒
初亏未初二刻西北
食甚未正二刻正北
复圆申初二刻东北
食甚日躔黄道亢初度十二分赤道亢初度十一分
依旧法筭
距至元辛巳嵗一千二百二十年
日食三分五十六秒
初亏未正二刻西北
食甚申初三刻正北
复圆申正三刻东北
食甚日躔黄道角十一度六十九分赤道角十度七十七分
魏文帝黄初二年六月二十七日戊辰加时未日食【见晋书历志】
依新法筭
距嘉靖甲寅嵗一千三百三十三年
距万历辛巳嵗一千三百六十年
日食三分七十二秒
初亏午正三刻西北
食甚未初三刻正北
复圆未正三刻东北
食甚日躔黄道张九度七十四分赤道张九度八十九分
依旧法筭
距至元辛巳嵗一千六十年
日食四分二十四秒
初亏未初一刻西北
食甚未正一刻正北
复圆申初一刻东北
食甚日躔黄道张八度七十一分赤道张八度八十四分
魏文帝黄初二年七月十五日癸未日加壬月加丙食【同上】
谨按日加壬谓日在地中壬位月加丙谓月在天上丙位以漏刻言则亥末子初也丙字旧文作景为避唐讳今仍作丙庶读者易晓也
依新法筭
距嘉靖甲寅嵗一千三百三十三年
距万历辛巳嵗一千三百六十年
月食八分七十秒
初亏子初初刻三更一东南食甚子正三刻三更五正南复圆丑正一刻四更五西南食甚月离黄道室六度九十七分赤道室六度八十分
依旧法筭
距至元辛巳嵗一千六十年
月食八分七十一秒
初亏子初二刻三更二正东食甚丑初一刻四更二
复圆寅初一刻五更二正西食甚月离黄道室五度九十分赤道室五度七十五分
宋文帝元嘉十三年十二月十六日甲夜月食尽在鬼四度以冲计之日当在牛六【见宋书祖冲之历议】谨按甲夜或作中夜者误甲夜一更也乙丙丁戊夜二三四五更也尽字疑衍今历鬼无四度盖据当时赤道度耳元志云列舎相距度数历代所测不同非微有动移则前人所测或有未密正谓此也已下三条放此
依新法筭
距嘉靖甲寅嵗一千一百一十八年
距万历辛巳嵗一千一百四十五年
月食八分七十三秒
初亏申正三刻昏刻东北食甚酉正一刻一更二正北复圆戊初三刻一更五西北食甚月离黄道柳三度四十一分赤道柳三度六十二分
依旧法筭
距至元辛巳嵗八百四十五年
月食八分七十三秒
初亏申正三刻昏刻正东食甚酉正二刻一更三
复圆戌正一刻二更一防正西食甚月离黄道柳二度七十九分赤道柳二度九十七分
宋文帝元嘉十四年五月十五日丁夜月食尽在斗二十六度以冲计之日当在井三十【同上】
谨按赤道斗无二十六度唐志大衍历议云古以牵牛上星为距太初改用中星然则斗二十六度者汉太初历所测也新法改斗二十六度为牛初度依近代所测也
依新法筭
距嘉靖甲寅嵗一千一百一十七年
距万历辛巳嵗一千一百四十四年
月食十一分六十二秒
初亏子正初刻三更三正东食旣丑初一刻四更二
食甚丑初三刻四更四
生光丑正初刻四更五
复圆寅初一刻五更四防正西食甚月离黄道牛初度五十一分赤道牛初度五十五分
依旧法筭
距至元辛巳嵗八百四十四年
月食十一分六十二秒
初亏子正初刻三更四防正东食既丑初二刻四更三
食甚丑正初刻四更四防
生光丑正二刻五更一
复圆寅初四刻五更五防正西食甚月离黄道斗二十三度十六分赤道斗二十五度八分
宋文帝元嘉二十八年八月十五日丁夜月食在奎十一度以冲计之日当在角二【同上】
谨按此条不言食尽者食不至既也
依新法筭
距嘉靖甲寅嵗一千一百三年
距万历辛巳嵗一千一百三十年
月食七分三十秒
初亏子正初刻三更三防东南食甚丑初二刻四更二防正南复圆寅初初刻四更五西南食甚月离黄道奎十四度二十六分赤道奎十三度十五分
依旧法筭
距至元辛巳嵗八百三十年
月食七分三十秒
初亏子正一刻三更四东南食甚丑初三刻四更二正南复圆寅初二刻五更一西南食甚月离黄道奎十三度五十四分赤道奎十二度四十八分
宋孝武帝大明三年九月十五日乙夜月食尽在胃宿之末以冲计之日当在氐十二【同上】
依新法筭
距嘉靖甲寅嵗一千九十五年
距万历辛巳嵗一千一百二十二年
月食十四分四秒
初亏戌初初刻一更三正东食既戌正初刻一更五
食甚戌正二刻二更一
生光亥初初刻二更二
复圆亥正初刻二更四正西食甚月离黄道胃十四度七十二分赤道胃十四度八分
依旧法筭
距至元辛巳嵗八百二十二年
月食十四分四秒
初亏酉正三刻一更二正东食既戌初四刻一更五
食甚戌正二刻二更一
生光亥初初刻二更二
复圆亥正一刻二更五正西食甚月离黄道胃十四度一分赤道胃十三度四十一分
陈宣帝太建八年丙申六月戊申朔食于卯甲间【见元史历志】
谨按二十四向寅末卯初是名曰甲然则卯甲间者谓卯初之后卯正之前也
依新法筭
距嘉靖甲寅嵗九百七十八年
距万历辛巳嵗一千五年
日食七分九十六秒
日未出已食一分六十一秒
日已出见食六分三十五秒
初亏寅正一刻西北
食甚卯初二刻正北
复圆卯正三刻东北
食甚日躔黄道柳二度六十六分赤道柳二度八十二分
依旧法筭
距至元辛巳嵗七百五年
日食八分
日未出已食六分七十三秒
日已出见食一分二十七秒
初亏寅正二刻正西
食甚卯初二刻
复圆卯正三刻正东
食甚日躔黄道柳二度十九分赤道柳二度三十二分
谨按此条历家所谓帯食者也旧以应见者为不见应不见者为见与新法不同知历者当辨孰为近是
已上往古日月食共十条距今甲午嵗千余年矣自甲午以后未来日月食共十条开列于后
万历二十四年丙申嵗三月壬午夜朢月食
依新法筭
距嘉靖甲寅嵗四十二年
距万历辛巳嵗一十五年
月食三分七十秒
月未入已复二分七秒
月已入不见复一分六十三秒
初亏寅初三刻五更三东北
食甚寅正三刻晓刻正北
复圆卯初三刻在昼西北食甚月离黄道角五度六分赤道角四度七十六分
依旧法筭
距至元辛巳嵗三百一十五年
月食三分七十一秒
月未入巳复二分八十秒
月已入不见复九十一秒
初亏寅初四刻五更三东北
食甚卯初初刻晓刻正北
复圆卯正一刻在昼西北食甚月离黄道角四度九十六分赤道角四度六十七分
万历二十四年丙申嵗闰八月乙丑朔日食
依新法筭
距嘉靖甲寅嵗四十二年
距万历辛巳嵗一十五年
日食九分七十五秒
初亏巳正三刻西北
食甚午正初刻正北
复圆未初一刻东北
食甚日躔黄道翼十九度赤道翼十七度六十二分
依旧法筭
距至元辛巳嵗三百一十五年
日食九分七十秒
初亏午初初刻正西
食甚午正二刻
复圆未初三刻正东
食甚日躔黄道翼十八度九十分赤道翼十七度五十三分
万历二十六年戊戌嵗七月戊戌夜朢月食
依新法筭
距嘉靖甲寅嵗四十四年
距万历辛巳嵗一十七年
月食九分十八秒
初亏丑初初刻四更一东北食甚丑正二刻四更五正北复圆寅正初刻五更四西北食甚月离黄道虚六度九十六分赤道虚六度八十六分
依旧法筭
距至元辛巳嵗三百一十七年
月食九分十八秒
初亏丑初初刻四更一正东食甚丑正二刻四更五防
复圆寅正一刻五更五正西食甚月离黄道虚六度八十六分赤道虚六度七十七分
万历二十七年己亥嵗六月癸巳夜朢月食
依新法筭
距嘉靖甲寅嵗四十五年
距万历辛巳嵗一十八年
月食十一分十六秒
月未出已食七分五十九秒
月已出见食三分五十七秒
初亏酉初三刻在昼正东食既戌初初刻昏刻
食甚戌初二刻昏刻
生光戌初三刻一更一
复圆亥初初刻一更五正西食甚月离黄道女七度九十二分赤道女八度三分
依旧法筭
距至元辛巳嵗三百一十八年
月食十一分十六秒
月未出已食二分九十九秒
月已出见食八分十七秒
初亏酉初二刻在昼正东食既戌初初刻昏刻
食甚戌初二刻昏刻
生光戌初三刻一更一
复圆亥初一刻一更五正西食甚月离黄道女七度八十三分赤道女七度九十三分
谨按此与太建八年帯食其理相同旧法应见者为不见应不见者为见与新法异焉至期验天则知疎密
万历二十九年辛丑嵗十一月己酉夜朢月食
依新法筭
距嘉靖甲寅嵗四十七年
距万历辛巳嵗二十年
月食七分八十九秒
初亏丑初初刻三更五东南食甚丑正二刻四更三正南复圆寅初三刻四更五防西南食甚月离黄道毕十四度六分赤道毕十四度九十三分
依旧法筭
距至元辛巳嵗三百二十年
月食七分八十九秒
初亏丑初初刻三更五防东南食甚丑正二刻四更三防正南复圆寅正一刻五更一防西南食甚月离黄道毕十三度九十六分赤道毕十四度八十二分
万历三十年壬寅嵗四月丙午夜朢月食
依新法筭
距嘉靖甲寅嵗四十八年
距万历辛巳嵗二十一年
月食十四分十秒
初亏子初二刻三更一正东食既子正三刻三更五
食甚丑初一刻四更二
生光丑正初刻四更四
复圆寅初一刻五更三正西食甚月离黄道尾五度八十九分赤道尾六度二十五分
依旧法筭
距至元辛巳嵗三百二十一年
月食十四分十秒
初亏子正初刻三更三正东食既丑初二刻四更三
食甚丑正一刻四更五
生光寅初初刻五更二
复圆寅正二刻晓刻正西食甚月离黄道尾五度八十三分赤道尾六度十九分
万历三十年壬寅嵗十月甲辰夜朢月食
依新法筭
距嘉靖甲寅嵗四十八年
距万历辛巳嵗二十一年
月食十三分二十九秒
月未出已食十分三十四秒
月已出见食二分九十五秒
初亏申初一刻在昼正东食既申正二刻在昼
食甚酉初初刻昏刻
生光酉初二刻一更一防
复圆酉正二刻一更三防正西食甚月离黄道毕二度九十四分赤道毕三度九分
依旧法筭
距至元辛巳嵗三百二十一年
月食十三分二十九秒
月未出已食二分五十九秒
月已出见食十分七十秒
初亏申初初刻在昼正东食既申正一刻在昼
食甚酉初初刻昏刻
生光酉初二刻一更一
复圆酉正四刻一更四防正西食甚月离黄道毕二度八十四分赤道毕二度九十八分
谨按食既在昼则月出已既矣是知旧法所推帯食分误
万历三十一年癸卯嵗四月丁亥朔日食
依新法筭
距嘉靖甲寅嵗四十九年
距万历辛巳嵗二十二年
日食八分六十六秒
初亏辰初初刻西北
食甚辰正一刻正北
复圆巳初三刻东北
食甚日躔黄道胃十二度二十一分赤道胃十二度十四分
依旧法筭
距至元辛巳嵗三百二十二年
日食七分九十八秒
初亏辰初二刻西北
食甚辰正四刻正北
复圆巳正一刻东北
食甚日躔黄道胃十二度十三分赤道胃十二度六分
万历三十一年癸卯嵗十月戊戌夜朢月食
依新法筭
距嘉靖甲寅嵗四十九年
距万历辛巳嵗二十二年
月食四分四十秒
初亏子正四刻三更五防东北食甚丑正一刻四更二防正北复圆寅初二刻四更五防西北食甚月离黄道昴二度六十二分赤道昴二度六十七分
依旧法筭
距至元辛巳嵗三百二十二年
月食四分四十秒
初亏丑初一刻四更一东北食甚丑正三刻四更四防正北复圆寅正一刻五更一防西北食甚月离黄道昴二度五十四分赤道昴二度五十九分
万历三十二年甲辰嵗四月辛巳朔日食
依新法筭
距嘉靖甲寅嵗五十年
距万历辛巳嵗二十三年
日食三分九十秒
初亏未正三刻西南
食甚申正初刻正南
复圆酉初初刻东南
食甚日躔黄道胃一度五十五分赤道胃一度五十二分
依旧法筭
距至元辛巳嵗三百二十三年
日食四分二十二秒
初亏申初三刻西南
食甚酉初初刻正南
复圆酉正一刻东南
食甚日躔黄道胃一度四十八分赤道胃一度四十五分
谨按日月食旧例惟推黄道度今附赤道度于下盖欲学者兼通黄赤道相求术庶不致失传也
右古今日月食共二十条祗依元史旧法与臣新法相校而录其同异焉若夫大綂历经全文实愚臣所未覩虽颇闻其略节然莫知其详也伏望钦依令该监推考而辨定疎密为后来脩历者张本臣下情不胜荣辛仰荷之至
万年历备考
郑府长史司左长史臣谢廷训等谨启为恭进历书上祝万夀敬陈愚见以仰禆盛典万一事万历二十三年十月二十八日承奉河南等处承宣布政使司劄付承准礼部照防该本部题祠祭清吏司案呈奉本部送内府抄出郑世子载堉奏前事内称大綂历倘有小差乞要更正以成一代之制宜新其名为圣夀万年历及将所着新法十册恭进等因奉圣旨礼部知道钦此钦遵抄出到部送司案呈到部看得郑世子载堉恭进历书上祝万夀欲要更新其名及将大綂历所差即便改正各一节为照人君钦若天道敬授民时以成治功者莫大于历是故自尧舜相传以来靡不重之所以大一綂也我太祖髙皇帝创有天下即治历明时颁行中外命之曰大綂盖不惟昭王者无外之义而圣子神孙亿万年无疆之祚即在于是殆有不可以数限量者焉列圣相承毫无异议皇上绍天纉绪继治安民二十有三载夫既叶泰阶之符而际升平之盛矣乃者万寿届期四方来贺郑世子载堉恭献圣寿万年历书并请因时改名原其用心无非俯竭一得之忱欲效万年之祝意甚善也但臣等查得防典凡造历以洪武甲子为历元仍依旧法推筭不用捷法夫历元必用洪武甲子者所以重一代开创之本而推筭用旧法者诚以天有常度茍求其故千嵗之日至可坐而致所谓故者言天运自然之常度有成法可求不必于凿也今大綂历以我太祖之聪明睿智遡考前代推歩之法而用元郭守敬之术立表以测景考景以验气上符天运下顺民时以成之皆因其故也是以行之二百余年重熙累洽盖自畿甸以及要荒凡雕题椎结殊乡异俗一皆禀受正朔此万万世不可易者行之既乆习之已熟一旦而欲更新其名无论非祖宗创制立法至意且恐骇华夷之观聴也又考元历志至元四年西域札马鲁丁撰进万年历世祖稍颁行之十三年平宋遂诏前中书左丞许衡太子賛善王恂都少监郭守敬等改治新历叅考累代历法复测候日月星辰消息运行之变叅别异同酌取中数以为历本至十七年冬至历成名曰授时历十八年颁行天下万年历不复行则万年历名元既有之虽行而未久亦不便于袭用矧今年号万历业已该万年之义历名改拟之説臣等未敢轻议至于嵗差之法上古无闻盖一元肇启四序适调天有常运日月星辰行有常度自无差忒自唐虞以降暨于春秋时令不无愆其候矣讵非气渐浇漓运行乖舛而致然欤然而差法犹未立也逮汉雒下闳始知有差及晋虞喜始立差法自是宋何承天祖冲之梁虞隋刘焯张胄唐僧一行宋王朴沈括辈各有差法之议讫无画一之规大都所约年限有逺近所置分度有疎密耳至元许衡郭守敬等乃测景于四表毫忽微眇皆有可考约以六十六年差一度考往则毎百年减一推来则毎百年加一其法号为精密我朝制历实用其法则差法固在向遵用之宜无复异者近屡有言历法差讹当为考正然于何而正之所以求之者大约有三曰考月令之中星移次应节曰测二至之日景长短应候曰验交食之分秒起复应时考以衡管测以臬表验以刻漏斯亦佹得之矣夫天体至广历家以周天三百六十五度四分度之一而纪日月星辰之行次又析一度为百分一分为百秒可谓密矣然在天一度应地二千九百三十二里其在分秒又可推也譬之轮毂外广而中渐以狭至于辐辏之处间不容发矣夫浑仪之体径仅数尺外布三百六十五度四分度之一毎度不及指许安所置分秒哉至于臬表之树不过数尺刻漏之筹不越数寸以天之髙且广也而以径尺寸之物求之欲其纤微不爽不亦难乎故方其差在分秒之间无可验者至逾一度乃可以管窥耳此所以穷古今之智巧不能尽其变欤今之谈历者或得其筭而无测验之具即有其具而置非其地髙下逈絶则亦无准宜非墨守者之所能自信也即如世子言以大綂与授时二历相较考古则气差三日推今则时差九刻夫时差九刻在亥子之间则移一日在晦朔之交则移一月此可验之于近也设移而前则生明在初二之昏矣设移而后则生明在初四之夕矣朢亦宜各差一日今似未至此也此以历家虽有成法犹以测验为准为今之计宜令星历之官再加详推以求嵗差之故亟为更正尝闻前礼官郑继之有言欲定嵗差宜定嵗法于二至余分丝忽之间定日法于气朔盈虚一画之际定日月交食于半秒难分之所斯其言似中历家肯綮要在得精思善筭而又知历理者以职其事诚博求之不可谓世无其人而其本又在我皇上秉钦若之诚以建中和之极光调玉烛黙运璇玑正历数以永大綂之传是在今日诚千载一时也臣等窃观郑世子所着新法其原本进呈恭备御览未便繙阅恐致损汚合无行河南布政司转行该府长史司具启世子知防另将副本解部转发钦天监与世业各科历官所传诸书互相参订细加磨筭务使分秒微纤随时测验蕲于不爽则历数之奥既占而有孚天运之常亦筭无遗防矣若夫世子载堉不以崇髙富贵为逸豫之图乃能留心历学博通今古志行既为可尚忠爱良有足嘉即东平河间何以称焉相应赐勅奬谕以示优褒取自圣裁恭候命下臣等遵奉施行等因万历二十三年九月十九日本部尚书兼翰林院学士范【阙】等具题二十三日奉圣旨是郑世子着写勅奬谕钦此钦遵除将奬谕一节另行移文撰勅外所据新着律历融通等书副本相应开取案呈到部拟合就行为此合就照防该布政司着落当该官吏照依照防内事理转行郑府长史司启世子知防即将所着律历融通等书副本作速差人解部以凭转发钦天监磨筭施行等因承此拟合就行为此劄仰本司官吏照依劄付备承照防内事理即便具启郑世子知防即将所着律历融通等书副本作速差人解部转发钦天监磨筭施行毋得迟违未便奉此拟合具启为此今将前项缘由理合具本谨具启闻伏候令防万历二十三年十一月初一日左长史臣谢廷训右长史臣闗志拯
郑府长史司为恭进历书上祝万寿敬陈愚见以仰禆盛典万一事万历二十三年十月二十八日承奉河南等处承宣布政使司劄付承准礼部照会该郑世子载堉奏前事劄仰本司官吏即便具启郑世子知防即将所着律历融通等书副本作速差人解部转发钦天监磨筭施行等因奉此随具本啓奉郑世子令旨历书原藁十卷今誊录作二册批差小旗刘梯解送仍候勅到日专差官奏谢尔司给批与他敬此敬遵抄出到司拟合呈送为此今将前项缘由同历书印封理合差人具呈伏乞照验施行万历二十三年十一月二十日左长史谢廷训右长史闗志
圣夀万年历卷五

[book_title]圣夀万年历附録
明　朱载堉　撰
河南等处提刑按察司分巡河北道佥事臣邢云路谨奏为议正历元以成大典事臣惟稽古帝王必以治历明时为首务盖其重也大哉帝尧其首命羲和氏曰钦若昊天历象日月星辰敬授人时而即以咨帝舜曰天之历数在尔躬其重如此嗣是夏后殷周绍明三正有自来矣下逮春秋始爽厥徳于是有曰至之愆不朔之食岂天路之殊常抑曰官之失职欤汉唐以降迄于宋元治历家亡虑数十其表见者如邓平祖冲之李淳风僧一行郭守敬辈各殚心思求合天运或差而改改而差差而复改率皆由浅之深由踈之宻惟郭守敬乃臻其妙焉诚可谓冠絶古今矣然而守敬亦未尝自信为无差也观其谓积年距至元辛巳为元则可其诸应宜随时测验者用辛巳为元则不可今司天氏固祖述郭守敬太史者而胡不是之察也臣少习乾象长益笃嗜凡硏思二十余年乃有所得始觉古人有未尽而今时有不然者何也盖天日之交气之齐也日月之交朔之会也日忒而气不齐月愆而朔不防今之弊也夫窥天之器宜无逾于观象测景候时筹防四事矣臣今以四事窥天运胥日异而月不同焉孟子曰天之髙也星辰之逺也茍求其故千嵗之日至可坐而致也然则日之至乃天之根气之始所闗大矣乃今之日至何如也大綂推今年冬至在申正二刻而臣测在未正一刻大綂实后天九刻余盖以癸巳甲午丙申丁酉之晷相加减实测二百五十九刻七十三分四十五秒得乙未日未正一刻冬至复取前后二十余日计二千余刻日日而量之秒秒而较之皆同未正一刻无殊科此日行所至昭昭在天可以数筹可以景测可与人人共知见者匪人力所私悬想所致也乃大綂差至后天九刻余计气应应损九百余分而不自觉岂其未尝筹测耶孟子所谓千嵗可坐致者今甫以三百余年輙差九刻则何论千嵗不宁惟是今年立春夏至立冬皆适值子半之交臣测立春乙亥而大綂推丙子臣测夏至壬辰而大綂推癸巳臣测立冬己酉而大綂推庚戌夫立春与冬乃王者行阳德隂德之令而夏至则其祀方泽之期也今皆相隔一日则理人事神之谓何是岂为细故况以立春隔日而生人之年月日时皆非矣此而不改后将何极且历法疎密在交食自昔记之矣乃今年闰八月朔日有食之大綂推初亏巳正三刻食防既而臣候初亏巳正一刻食止七分余大綂实后天防二刻而计闰应及转应若交应则各宜如法増损之矣盖日食八分以下隂历交前初亏西北固历家所共知也今闰八月朔日食实在隂历交前初亏西北其食七分余明甚则安得谓之初亏正西食甚九分八十六秒耶而大綂之不效亦明甚然此八月也若或值元日于子半则当退履端于月穷而朝贺大礼当在月正二日矣又可谓细故耶此而不改臣窃恐愈久愈差将不流而至春秋之食晦不止也臣故曰闰应转应交应之宜俱改也我朝圣神在御重熙累洽我皇上继天立极调元出治其历数之传直追帝尧之綂则治历明时正今日之急务也乃自国初迄今二百余年历犹未正司天氏但知仅守元臣立成之法而一切诸应不随时以考验气朔竝乖天人弗协而犹然用至元辛巳为元夫有一代之兴必有一代之历我朝制作越千古独奈何以历数大典而犹然以胜国为元耶臣愚不肖蓄此于中久矣向欲陈献恐有越俎之嫌未敢也乃今年适逢上命儒臣纂修正史夫史也者大经大法咸正罔缺者也然而莫重于历亦莫难于历乃今尚未闻有一人欲起而更正之者及今不正何为信史及今不言岂非失时臣故自今年悉心详验之思以上献也野有一芹尚思自献况以历数大典又当修史之会臣既实见其非是则安敢不亟陈于君父之前伏愿陛下俯纳臣言勅下礼部议覆上请遴选海内之有真知历数如郭守敬其人者俾之竭心殚力因数察理探赜索隠钩深致逺其于日月之消息气朔之差应平立新故之分弧矢分合之变黄道白道之一而不一天首天尾之齐以非齐一一测正之亡爽焉假以便宜迟以嵗月然后改宪明时报之天子定昭代之历元成熙朝之大典将见理隂叙阳各得其所时惠辰从职不相侵盖先后天而不违乃谓之钦若昊天天不违而况人乎乃可以敬授人时百工允厘庶绩咸熙圣德则天光于上下此帝尧相传之綂格天之致也由是东隅西极南交北狄胥晓然见天人之明正炯炯洞洞覩大圣人之作为出寻常万倍而国家亿万年历数无疆之休端在是矣臣不胜悚栗待命之至为此具本专差书吏刘钦亲赍谨具奏闻伏候勅旨万历二十四年十二月十九日奉圣旨礼部看了来説钦此万历二十四年十二月二十三日抄刑科给事中李应防一本乞勅亟定嵗差以答舆望事臣惟历之闗于时嵗差之闗于历大矣该郑世子载堉曾献历上夀蒙礼部覆准发钦天监磨对事闻乙未嵗八九月中迄今无耗昨该河南按察司佥事邢云路复请议正历元详议本年冬至云路测未正一刻大綂推申正二刻实后天九刻本年闰八月日食云路候初亏巳正一刻食止七分大綂推初亏巳正三刻食将防尽后天二刻其测候诸应参差较郑世子所奏简切便览独应时加减法尚未遽悉耳臣思国朝历元圣祖尝谕二説难凭但验七政交会行度无差者为是惟时以至元辛巳揆之洪武甲子仅百四年所律以差法似不甚逺至正徳嘉靖已退当三度余奚俟今日哉春秋不食朔犹直书官失之今日食后天防二刻冬至后天逾九刻计气应应损九百余分乃云弗失乎历理微秒日月五星运转交防咸取应于窥管测表欧阳修所谓事之最易差者虽古太初大衍诸书讵不深思解得羲和氏之历象授时遗意然果以钟律为数无差则太初历宜即定于汉而后之为三綂四分者若何又果以蓍策为术无差则大衍历当亦即定于唐而后之为五纪贞元观象者又若何盖隂阳迭行随动而移移而错错而乖违日陷不止则躔离之谬分至之忒积此为穷谓移九刻于亥子之间则差一日惧后不啻焉前华湘奏尧时初昏昴中日行北陆躔于子属虚七度今冬至初昏室中日行东陆躔于寅属箕三度以相距四千年而隔余五十度验历数愆期顾有言此日至之周遍于东西南运度岂泥若分秒而量积二万七千余年复归如初又天行舒移而渐西毎日过一度者为天道左旋之常日行缩移而渐西毎积嵗亦过行一度者为天道右转之秘兹直存而不论耶人人知嵗差易征考之退度若以五十年若百年若六十六年或八十三年殊无一经久确论故由春秋历宋末元初愈稽愈失计无虑数十更矣夫亦何术何数无错大綂历本之胜国郭太史守敬以彼减二十四分二十五秒于周嵗加二十五分七十五秒于周天窥度精到有陋太初大衍等为不足言者然积六十六年有竒而退一度则推验之始已知有差何不即酌定画一俟其退一度逾六十六年而后更兹其故难于言矣无犹厘毫之除加之周天者微多减之周嵗者微少纤悉难究姑置此为盈虚之验而探赜索不能不随时以待欤云路持观象测景候时筹策四事议诸应宜俱改想已洞烛款窍使得中秘星历书一徧阅而校焉必自有得世子仅阅衍义补气闰转交四准分秒数字即悟大綂历大义并所获律吕説冀正之臣尝谓律本居隂以治阳历实居阳以治隂自非两本惟登台候日晷应否折忽于秒周嵗周天微为増减务期晦朔望昏旦夜半中星分秒不爽尺寸与圣祖原谕元綂李得芳同一轨焉务称完制余不必更也而本监奉查律例久稽未复此又专门之裔本业虽长理或未谙精筭之士末技虽善经实弗明其奈何以国制钜任畀之岂邓平虞喜沈括辈各名家不能定一一寻常曲士易能哉譬之今鼎建大工操尺与运斤者缺一焉不可为矣矧履端节至万历方新纂修国典诸法毕备失今不举后需何期伏乞勅下该部谕令佥事邢云路即以原官暂署钦天监俾相资订正仍选委在京各衙门素明历法者二三员责之赞襄大务以共成一代之典而决千古之疑中外臣民实不胜愿望脱有袭故者目之为多事言未及而阻泥随之则不敢云克济也已【云云】
右自邸报抄出内有脱文误字俟获原本校正
万历二十五年正月二十四日抄钦天监监正张应候等谨题为申明历元乞赐宸断以杜妄议事臣等仰荷圣恩职司台监凡星象历数选择堪舆数事莫不夙夜匪懈兢兢业业毫无敢忽此臣等上报国恩而下尽臣子之职分也臣等于万历二十四年十二月内偶接得河南佥事邢云路揭帖开称大綂历筭差讹悉宜改正臣等不胜骇异查得昔帝尧乃命羲和钦若昊天历象日月星辰敬授人时迄于周秦汉晋唐宋以来不啻数十家更改损益以至于元而有郭守敬出焉是以上考往古下验将来斟酌损益以成一代之历其嵗差嵗实诸应气防立法之密槩无出右者矣及至我太祖髙皇帝綂率华夷乃命监正元綂等分步推测考往验来皆依守敬之法节气交食分秒时刻毫无増损始更名曰大统历而又取之西夷设监立官推步囘囘历数较对大綂务求脗合以成一代之大典是遵祖宗之定制也今佥事邢云路陈言历数之差前后相悬一日又不知是遵何家之法而轻信何人妄议者也且国朝立法律例备载有人私习天文历数者罪之私传妄议者罪同况元郭守敬王恂等职司太史尚且奉其勅方敢更正诸历我国朝监正元綂虽奉成命自知才不及守敬法不能易改是以遵奉明旨将授时历改为大统历名虽易而法术同虽经三百年来乞今雍熙太平相洽已久天道脗合交食凖验年愈逺而数愈真其后有乐頀华湘等勉强欲求斟酌改易竝未奉行考之今时贤才无守敬学业无元綂虽有毫末之聪未敢擅议于一时也当国初时茍可更之分秒错综一徧改易始成一代之名岂不可乎是知其必不可改也今我皇上圣神英武法令严明若聴云路之疏变易成法反复天道是知其不易为也今邢云路之请尚未奉行而都邸中外官民谣诵曰大綂历数差错朔日相越一日惑世诬民变乱成法是谁之过欤且臣等本监造历一载年前颁朔天下共知奈何邢云路复生异议今使中外臣民汹汹不安纷纷议起邢云路是诚何心矣伏望皇上大奋宸断礼部酌议如果臣等历数有差愿选海内髙明之士有能精于历数者公同考较如果臣等历年交食脗合天道时节分秒不移或遵祖制业依古法仍勅下中外臣民勿生妄议行令厰衞五城衙门严加禁约如有妄议谣传历数差讹者许缉挐究问如律庶止讹言历数之非庶止中外臣民之议则天下幸甚臣等幸甚矣奉圣旨礼部知道钦此
礼部尚书臣范【阙】等谨题为议正历元以成大典事祠祭清吏司案呈奉本部送礼科抄出河南等处提刑按察司分巡河北道佥事邢云路奏前事奉圣旨礼部看了来説钦此又该钦天监监正张应候等题为申明历元乞赐宸断以杜妄议事奉圣旨礼部知道钦此钦遵通抄到部送司案呈到部为照治历明时国家首务序正五辰纲纪万事所系诚为钜重毫忽岂容少差顾其差与不差惟验之日月星辰而已先在万历二十三年郑世子载堉疏进历书内称旧法少差已经本部奉旨覆议以其书下钦天监推筭测验尚无实证未敢遽信为然近据万历二十四年闰八月朔日食时刻分秒与钦天监所奏委觉参差臣等方议题请博访精通历数之士亟为测验脩正之图今适河南按察司佥事邢云路疏请改正历元诸法良为有见乃钦天监监正张应候又此奏辩惟欲固守旧法夫使旧法无差诚宜世守而今既觉少差矣失今不脩将嵗愈久而差愈逺其何以齐七政而厘百工哉相应俯从邢云路所请即行考求磨筭渐次脩改为是但历数本极微脩改非可易议盖更历之初上考往古数千年布筭虽有一定之法而成历之后下行将来数百年不无分秒之差前此不觉非其术之疎也以分秒布之百余年间其微不可纪盖亦无从测识之耳必积至数百年差至数分而始微见其端今欲验之亦必测候数年而始微得其槩即今该监人员不过因袭故常推衍成法而已若欲斟酌损益缘旧为新必得精谙
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:04-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>