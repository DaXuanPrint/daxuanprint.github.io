<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="重修延绥镇志序,重修延绥镇志序,延绥镇志序,重修延绥镇志序,重修延绥镇志序,重修延绥镇志自序,重修延绥镇志姓氏,延绥镇志旧序,延镇图说旧序,旧志姓氏,延绥镇志凡例,延绥镇志目录,延绥镇志卷之一,延绥镇志卷之二,绥镇志卷之三,延绥镇志卷之四,延绥镇志卷之五,延绥镇志卷之六,方言字义,延绥镇志跋,康熙延绥镇志全文在线阅读,康熙延绥镇志全文在线下载,大玄古籍书库">
<meta name="description" content="军事地理著作。清谭吉璁纂修。六卷。吉璁字舟石,号筑岩,浙江嘉兴人。监生,官延安府同知、登州知府。著有《肃松录》等。延绥,军镇名,明九边之一。旧有万历志,是志乃续前志而修,于康熙十二年(1673)成书。约二十八万字。冠有三幅地图。正文分天文、地理、建置、祠祀、兵、食、官师、人物、选举、纪事、艺文十一门。含岁时、沿革、河套、山川、水利、兵制、烽火、屯田、户口、物产、碑、文等七十九目。颇重军事地理,详载延绥城高、长及墩台数目。载三十六堡,皆详地理位置。山川目记山、岩、峰三十余座,并详考黄河等诸水源委。兵志详载明">
<title>康熙延绥镇志_谭吉璁_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙延绥镇志</span> <br/>
          作者： <span class="inputVal" id="bkauthor">谭吉璁</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]295813</span> <br/>
          说明： <span class="inputVal" id="bkdec">军事地理著作。清谭吉璁纂修。六卷。吉璁字舟石,号筑岩,浙江嘉兴人。监生,官延安府同知、登州知府。著有《肃松录》等。延绥,军镇名,明九边之一。旧有万历志,是志乃续前志而修,于康熙十二年(1673)成书。约二十八万字。冠有三幅地图。正文分天文、地理、建置、祠祀、兵、食、官师、人物、选举、纪事、艺文十一门。含岁时、沿革、河套、山川、水利、兵制、烽火、屯田、户口、物产、碑、文等七十九目。颇重军事地理,详载延绥城高、长及墩台数目。载三十六堡,皆详地理位置。山川目记山、岩、峰三十余座,并详考黄河等诸水源委。兵志详载明、清以来各堡守兵人数及马政军器等。食志记其屯田亩数、夏税秋粮、官兵俸饷等。纪事志载周至清历代政事兵事及灾害情况,其中对李自成、张献忠起义有详细记载,颇具史料价值。是志对研究该地历史、地理、政治、经济等方面皆有参考价值,而对研究古代军事地理尤为重要。有康熙十二年(1673)刻本,光绪十七年(1891)增补本。</span> <br/>
          封面： <span class="inputVal" id="bkimg">Z_11338.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙延绥镇志
[book_author]谭吉璁
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]295813
[book_dec]军事地理著作。清谭吉璁纂修。六卷。吉璁字舟石,号筑岩,浙江嘉兴人。监生,官延安府同知、登州知府。著有《肃松录》等。延绥,军镇名,明九边之一。旧有万历志,是志乃续前志而修,于康熙十二年(1673)成书。约二十八万字。冠有三幅地图。正文分天文、地理、建置、祠祀、兵、食、官师、人物、选举、纪事、艺文十一门。含岁时、沿革、河套、山川、水利、兵制、烽火、屯田、户口、物产、碑、文等七十九目。颇重军事地理,详载延绥城高、长及墩台数目。载三十六堡,皆详地理位置。山川目记山、岩、峰三十余座,并详考黄河等诸水源委。兵志详载明、清以来各堡守兵人数及马政军器等。食志记其屯田亩数、夏税秋粮、官兵俸饷等。纪事志载周至清历代政事兵事及灾害情况,其中对李自成、张献忠起义有详细记载,颇具史料价值。是志对研究该地历史、地理、政治、经济等方面皆有参考价值,而对研究古代军事地理尤为重要。有康熙十二年(1673)刻本,光绪十七年(1891)增补本。
[book_img]Z_11338.jpg


[book_title]重修延绥镇志序
赐进士第原翰林院检讨顺治大训繁修官清乃贞廉叔撰
国邑之有志，昉于禹贡及周礼大司空所掌，而汉书因之，作地里志，后遂各为纪乘，以志郡与邑。是志也者，存其星野土风、人官物曲，所以备稽询而资治道也。我国家奠鼎以来，九有允绥，四隅式廓，诚为兴图之极盛矣。今天子躬理万几，远览古今，特韶尚德缓刑，期登比屋可封之治。乃精简才望，分布封疆，如大将军许公，都典雄镇，文算武昭，羌汉宁谧。宪副使高公，以清勤励巳，威惠沾洽，荒余悦服。斯时也，内外臣工，莫不仰符睿虑，加意民生，海寓承流，蒸蒸向化。而又得嘉兴谭公，以凤阁右史出守延绥中路。夫榆阳为延绥重镇，地广而芜，民无生业，自昔为然。公莅兹土，政简刑清，多方轸恤，循猷种种，表著西陲。因念兵燹之余，旧志散佚，一切故实事宜，无所稽考，洵非细务也。若撰辑增删，未免劳心思而费物力矣。公请诸宪台，毅然以纂修为巳任，于是博采分搜，纲提胪列，仅逾年而书成。许、高两公斟酌至当，复捐俸付剞劂以传永永。走四百余里，征序于余。余贫病交侵，笔研荒废，然隶在编户，谊不敢辞。虽僻居下邑，未睹其志之详，而生逢文治之光昌，日闻舆人之歌育，知公为筑岩先生之子。筑岩先生昔以五经应制，海内育其文章，且又与余家大司寇若水公同年进士，而公克继之。才名品望，世德渊源，经纬错综，恢恢乎有余地，则实心实政，真足以上报圣朝，示治之至意矣。
是书也，不仅见公之丽藻鸿辞，而且觇公他日之事业，并傅不朽云。康熙十有二年，岁在癸丑，秋八月，布政使司右参议、前四川道令偕监察御史宜君杨素蕴。若天下之势在九边，而秦有其三；三边之劲甲天下，而榆林居其首。榆林旷衍无阻足据，何师出辄以劲闻？曰：其人忠勇，勇可恃乎？山川不习，险易不明，饷不筹，兵不简练，器械不戒，方略不娴，勇无能为也。明末榆林之巳事，可鉴巳。闯逆百万之师压镇城，环攻旬日，城不陷，及陷，犹殊死巷战，可不谓勇欤？而卒以不保，岂非以不习、不明、不筹不简练、不戒、不娴之故哉？然则何以习之？曰：高陂深谷之必悉也。山川家有志。何以明之？曰：阸塞筑鉴之宜讲也。地理城郭宜有志。何以筹之、练之、戒之、娴之？曰：鼌、赵屯边，韩、范阅众，将推孙、李、计宗，韬略之必预也。兵食、水利、马政、军器、人物、艺文宜有志。此延绥志之所以作，而舟石谭使君之所以为知务也。使君之守延绥也，留也，边事既熟悉其他之形胜与风俗矣。巳乃身阅三十六堡，若者利战，若者利守，若者先事而绸缪，久之，石画以定，而志成焉。携其书过子问序。
予惟外史掌四方之志，以贡天子，郡国皆有志，边塞无志，非无志也。充国金城图上，介子蹶如搏免，顷刻之间，变态风云，故密其机，不以告人，若无志然。然九边考诸书，何尝不□指利弊耶？今天下中外一家，烽燧郋寂无警，而思患预防之道弗可弛，则志诚要也。志二十四卷，使君一手定之。副宪高公，大将军许公，相与有成，其他则未能增减一字。马志山川、地理、城池也，远近以其方，高下以其势，义取乎设伏设险，而天文星野以观象，社稷学校以受成。志兵食也，详多寡盈绌之数，义取乎稽古以善今，而水利以佐飞挽，马政以备佶闲。志官师人物、艺文也，重长子之选，录奇正之略，义又取乎将将而摅策，而纪事以昭住，犹此意也。其意将欲后之人历其地，读其书，思所以明之、筹之，简练之，戒之娴之，而非徒以其文也。使君真知务哉！
且夫志者，志也，作者之志也。使君以董贾之才，出入承明之卢补衮，既有其事矣。今者职在城堡，以志先后者，志御侮，凡所规画，即未施之事，其志不较然在人哉？旧志镜渊涂公纂于万历间，合延绥二郡州县为一书，兹删去不存者。边塞有志，原取乎习山川，明险易，筹饷练兵，戒器械，娴方略，而非徒以其文也。自兹以往，三军勇矣，而又有以习之、明之、筹之、简练之、戒之娴之，榆林之甲，其可以加九边，干不庭，而皇图其永磐石矣。若夫扩蕴挥聚根之学，持例发凡祖之史，摛精掞藻归之文，则此书之余事耳。康熙十二年秋七月之望。

[book_title]重修延绥镇志序
镇延绥等处地□□兵官都督佥事城许占魁文元父撰
延绥镇之有志也，自有明时，巡抚都御史王公汝梅、榆林兵备副使赵公云翔始，而书尚未成也。至万历三十六年，巡抚都御史郑公汝壁、涂公宗濬，榆林兵备副使到公余泽，相继为之讨论，乃镂板以行兵火。之后，典籍散失，榆林兵备副使高公淑恬，多方购募，仅得其一。最后又得巡抚都御史到公敏宽所著图说一卷，而其书始完。然中多残缺而无伦欠，高公手自修葺，而同志者少。余于康熙九年秋莅镇任事，高公间为余言，余谢不敏。高公曰：闻将军之风久矣。将军善书，昔在紫荆关，求文字者屦满。今上特名将军简镇延绥，赐以弓矢，将军赋诗以纪盛，都人为之傅诵，何多让焉？余唯唯，否否。适城堡同知谭君舟石从中秘来，余曰：此史才也，其可藉之以观成乎？遂相与搜缉，未期而卒业焉，删其旧芜者十之三，集其新英者十之二，镇志复为完书矣。余以郑、涂两公之时，为万历之季，河套之火落赤吉能日寻干戈，而犹于治兵之暇，从事笔墨，勒成一书。前人之勤如此。盖山川险易，兵马疆弱，征伐机家具载，此书不可一日而缺也。今当盛世右交，中外一统，总督鄂公，提督王公，巡抚阿公，谋猷畅洽，勋烈光延，藩台吴公，臬台巴公，慎赋详刑，治同分陕，而三十六城堡之兵民，嬉然含哺以游，有偃鼓桂弓之乐。且黄羊白酪，助我啸歌，红泉紫塞，供我驱染，是书也又乌可巳哉？爰时聚于署之东偏，曰饮绿之堂，丝竹杂奏，觞酒间行，而谭君时出一篇。言天地，则星连珠而出聚米也。言建置与祠祀，则宫观参差，馨香闻而羽篇觌也。言兵食，则茶火在望，刍粟飞而牛马流也。言职官而循吏彷佛于西汉矣；言人物，而耆旧不让于荆楚矣。至于载纪之要详，英雄之割据，以及历朝之高文典册，无不备载。于中，乃与高公读而论欠之，或欣然以歌，或飒然以悲，有不自知其颓然以醉，而拔剑起舞矣。余武人，乌知文？然射者不知为弓，而张如水，引如环，不必夫人而能为弓也。甲者不知为由，而举而礼，櫜而约，不必夫人而能为由也。余敢不自勉，追随高公，使四方贤士大夫知延绥文章政事之盛，上以佐朝廷一统志之采缀，而正以补陕西通志之所不及也与？康熙十二年岁在癸丑仲秋之吉。

[book_title]延绥镇志序
广东盬法驿傅道按察司佥事肤施王令促锡父撰
志与史有异乎？曰：其体则异，其于立言则一也。国之有史，方之有志，皆所以昭政治，表风物，录人才，显节义而示劝戒，以及边疆阨要，户口疆弱，盬茶屯牧之政，庙祠学社之典，与夫远近险易之异执，战守攻取之异宜，自非旷世逸才，不能为史，鲜有能志者。
如延绥镇志废缺者久，其搜罗纂修，余也有怀而未逮。今大将军许公，经经文纬武之才，坐制雄镇；副宪高公，以星分岳降之德，节钺岩疆，海内无事，中外统一，正征文考献之一大会矣。我使君谭公，入典制诰，出分郡猷，以天禄、石渠著作之手，辑成是书。余得而捧读之，见编年则祖左氏，纪傅则本司马，若相如之高文典册，枚皋之驰檄飞书，使君兼马。是以画野则井鬼珠聊，披图则城堡错峙，筹饷则输挽得宜，计兵则庙算握胜，是皆国家切务，而公之经济远矣。至徘徊低昂于选举之间，踊跃奋迅于忠孝之傅，与史之褒贬何异？若夫闯逆一案，诚一代兴亡之大鉴。其间书人书事，记年记月，或叙群寇情形，或载将略机宜，其言简而尽，其事核而实，以视野史流傅，风闻影响者，不啻霄壤。余皆见樵史、史略诸书，未惬于心。今得是书，击筛心赏，洵万世必傅，国史必录者，何勿序也。嗟乎！古今志者多矣，或叙而不断，或断而不确，未有如是之详且当也。三千年事而断之于五千万言之中，惟迁、史为然，使君其流亚欤！康熙十有二年癸丑中秋之吉。

[book_title]重修延绥镇志序
整饬榆西路兼分巡道陕按察司副使宁育高光撰
镇之有志以记事，共来巳久。万历甲辰间，郑公汝壁受命怃军，重加纂辑，较昔尤详。迨继任涂公宗濬，剞劂始竣。阅七十年，运际鼎革，兵燹迭惧，多残剥失欠。会郡丞谭君都雅淹洽，雠书秘阁，窥石渠金匮之藏，以娴皆吏务，出典边陲，慨文献日湮，身任操觚，方榩博采耆老之遗闻，乡曲之逸事，手裁确当，志乃聿新，予亦从而点定之。夫自郑公迄今，世历六纪，莅兹镇者，上而中丞，欠而部使、兵宪，再欠而郡佐，亡虑百十辈，皆以邮舍视其官，君独汲汲焉考阙振坠，征信来撰，可谓知所务也巳。镇距塞垣八里外，即河套地，古称朔方，历代为中朝有。明室既乘东胜，内守绥德，蹙国千里，边境恒不宁。余雨敏公子俊相度形势，建议城榆林，控扼襟喉，开府集兵，招商贾，设学校，间井辐辏，屹然为雄镇矣。东接偏关，西连宁夏，绵互千五百里，先后筑塞垣，墩台堡砦，棋列星罗，呼吸相应，扞御方固，厥功伟哉！今矛与君共处岩疆，幸遇郅隆之世，远藩荒裔，罔不臣服，烽燧宴息，鼙鼓不惊，故得吮毫染墨，歌颂升平，不然，亦何能举此？第榆土硗瘠，黄沙环壅，四望不毛，悉仰资军储。粤稽旧籍，镇戍万人有奇，岁给粮馕二十余万，故称富疆。近则抽汰过半，𫗴𫗵亦少减矣。且明季墩台严密，长城一带，莫不整葺，今半成坦途，多可超越。内治宜修，绷缪贵豫。后之览是编者，惟朝夕鳃鳃，勤为爱阗，慎固封守，庶不负职司云雨。康熙癸丑中秋之吉。

[book_title]重修延绥镇志序
中宪大夫、陕西延安府知府三韩王延弼调鼎撰。
夫文献为风化之本，风化为政治之源，未有文献无征，而可以观风出治者。故代必有史，所以纪一代之文献；而方必有志，所以纪一方之文献。凡封疆建置，河山形势，秩官宦绩，美行嘉言，莫不于志是征。则志之作也，亦犹夏之禹贡、周之职方，史纪之列傅年表，春秋之左傅国语，以志地志人、志事志言，而昭示来兹者也。其所关于政治，裨于风化，亦綦重且巨矣。余以关左侏儒，谬刺鸟延，睹城市之荆棘，恰人物之凋零，惟以教养生聚，振敝抚残为急务。虽云郡志一书，缺焉未讲。然于治内之疆域山川、城堡关梁、庠序、坊表、邮程墩戍，以及军容吏治，土俗民风、户口田赋、盐茶屯牧，人文典秩，祠字焚祥，莫不识之于胸，以待书之于帙。第愧才疏学浅，未克纂编成篇。而郡丞谭君获有同心，乃请之于大将军许公、宪台高公，该今稽古，博览远摉，延绥镇志，巳先我告成矣。夫延郡为雍井上游，榆林又为三秦要地，内屏冯翊，外蔽河套，基间雉堞烽烟，典章人物，向称寰区雄镇。今以数十年兵戈云汉之后，共山榛塞帅而淹没无征者久矣。谭君以嘉禾名宿，由中翰而分符此地，具班马之才，布䶮黄之治，劝南亩，薄税敛，修桥梁，葺学宫，农晏然于野，商晏然于市，行旅晏然于途，多士晏然于庠，兼之冗役以汰，狱讼以简，庭有县鱼，境无鸣鴈，悍伍不能为害，吏胥不能为奸，人不佩剑，太不夜吠。化未三载，而百务振兴，于是毅然取镇志而纂辑之，存疑去诞，删华傅实，不饰词以夸前代，不增美以炫后人。纲学目张，有伦有序，志也而实史也。今之体国经野，挅风问俗，以出政临民者，可不于此志是尚哉？故按籍以稽，知疆域之广袤，山川之阸要，可设险以回吾圉也；知城堡之迁移，关梁之沿革，可建置以立民义也；知庠序之废兴，坊表之存没，可以振学校而励廉节也。知邮程之近远，墩戍之疏密，可以均劳逸而恤民力也；知军容吏治之或整或弛，可以镜得失而布善政也；知土俗民风之或真或讹，可以兴教育而迁民性也；知户口田赋之虚盈，盐茶屯牧之利弊，可以通财源而致富强也；知人文典秩之向往，祠宇苂祥之祈报，可以闸经术而行典礼也。是志也，岂特足以征一方之文献，而风化之本，政治之源，皆从此出焉。余故曰：今之体国经野，采风问俗，以出政临民者，可不于此志是尚哉！颧斯志者，当亦知谭君之政化为不朽云。康熙十二年岁次癸丑八月之吉。

[book_title]重修延绥镇志自序
安府管理延绥各路兼理田间知嘉兴谭吉石撰。
志者，记也，言其所记识之事也。周礼邦国之志，小史掌之，而其地之求与事也，则土训、诵训诏颧焉。其方之新物与华离也，则训方、形方道正焉。由是邦国之由川溪谷道里贡赋，以及古今鬼神，寒煖刚柔，食味器械，无不闻于天子。故以之为政则齐，以利则贯，以俗则安，乐事劝功，而尊君亲上，此有周治之极盛，而后世不可及者也。则志也者，不独天子有之，诸侯皆有之矣，又不独大国之诸侯有之，小国之诸侯亦皆有之矣。若郑之有书，滕之有志，况延绥、镇之大焉者乎？镇之得有志，礼也。余昔为弘文院中书舍人，职典制诰，而天下古今之书籍图志，俱贮于弘文院之庳中，时一为校正焉。则舍入之官，其亦犹周之小史也与？今出为延安同知，天禄石渠之藏，琐门玉署之府，固可望而不可即矣。然昔也掌邦国之志而藏之，今也辑邦国之志而献之，此亦小史之职也。今天子聪明仁圣，临雍拜老之后，复开经筵，修明宪典，库中四部诸书，有残脱者，悉为刊定，文章炳炳，与三代同风矣。又允阁臣请，敕修大清一统志，凡天下之邦国，皆得以书上之阙下。且榆溪旧塞，经李贼百战之后，邑里萧条，幸岁以大熟，边服清谧，而套中之来者，㹀牛产羊，又资其毛血之利。鄙陋如余，得以羊皮为衣，沙糜为食。几案多暇，讼庭之帅，至不可芟除，歌咏太平，以润饰鸿业，会其时矣，而可不副朝廷之德意乎？
爰取延绥镇旧志，请之于大将军。许公、宪副使高公，咸相嘉勉，为事之不可巳者。然吾颧旧志，创之于巡抚王公汝梅，而涂公宗濬继之，始为完书。今七十余年以来，久巳残缺放失。引公以京国之彦，持筛来守是邦，且世为柱下史，历朝掌故，皆博赡无遗，下笔妙天下，一时之政事，尤彰彰可纪。而又得大将军横槊磨盾以相左右，乃属余探篹，未期而卒业，得志六卷，分为二十四弖，上记强秦，下至胜国，凡山川溪谷，道里贡赋，以及古今鬼神，寒煖刚柔、食味器械，无不僙，而于有明特详焉。盖其始则地弃东胜而受河套之患，终则贼起延绥，而中灭亡之祸，岂非近之可征，尤败之可鉴者哉？周之盛时，有诗曰：芃芃棫朴，薪之槱之。倬彼云汉，为章于天。言文王能官人而有文章也。棫者白桵，朴者，枹木也，棱条相朴属而生者，丛小之木也，犹必析而薪之，载而积之，燎而祭之，无一之或弃者。是以周官三百六十，自冢宰而下，至舍入小吏之徒，无不得其职，以助成天子之文章焉。余不材，忝窃是官，今又僻处荒边，身际太平，思以文采自见，犹彼丛小之木，亦将积之为燎祭之用矣。或得土训、形方之官，取是书而贮四部之库中，以诏道焉，使千载而下，知圣朝一统之大，声教固巳朔南暨而东渐海矣。余自延绥之西，近者河套为我内臣，即极之金城葱岭，无思不服，而玉门关亦不闭焉。拜有以见舍人小史之徒，能白修饰成美，如周官时，何其盛也！何其盛也！康熙十二年，岁在癸丑八月之吉。

[book_title]重修延绥镇志姓氏
总裁：镇守延绥等处地方挂印总兵官都督佥事许占魁、字文元，陕西西安府蒲城县人。整饬榆林中西二路兼分巡道、陕西按察司副使高光祉。字淑恬，直隶真定府宁晋县人。
监修：延安府知府王廷弼。字调鼎，盛京奉天府盖平县人。
纂修：延府管理延绥各路城堡兼理屯田同知谭吉璁。字舟石，浙江嘉兴府嘉兴县人。
参阅：绥德州知州祖允以图、字洪相，盛京锦州府宁远州人。米脂县、知县黄离炤、字雨作，广东广州府新会县人。清县知县江雯、字又章，江南徽州府休宁县人。榆林卫儒学教授王调元、字赞伯，陕西汉中府洋县人。绥德州儒学学正王思同。字雨贵，陕西西安府醴泉县人。
考订：原任安庆府监纪通判王世泰、字心宁，陕西榆林卫人。榆林卫贡生吕开基。
校正：榆林卫监生刘开基、延川县儒学生员王鼐、榆林卫儒学生员米逢年、榆林卫儒学生员段县蛟。

[book_title]延绥镇志旧序
明巡延绥赞理军务都察院右副都御史南昌涂宗濬及甫撰。
天下之大防，莫严于中外之辨。其处之也有道，而防之也宜蚤，其察之也有征，而筹之也宜熟。故将以明其事之得失是非强弱之故，以为法戒，不得不有所寄，以彰往而诏来，此志之所为作也。然事在上古或希阔而无征，在当身或散逸而难考。欲以学通其放失之文，以识周其难知之事，以道垂其会通之典，以才达其隐与之情，则亦待其人矣。书益之戒舜曰：无怠无荒，四译来王。及其格有苗，第曰舞干羽于雨陷而已，不烦兵也。诗言文王之服昆彝，第曰有疏附，有先后，有奔奏，有御侮而巳，不劳力也。乃若车攻、六月，必诗第惟载其骊壮之闲，则戒车之轩轾，旌旆之悠扬，弓矢之调佽，而宣王中与之业，已宛然可绎思矣。夫圣人神明之德，默运于形迹之表，以为慌近来达之本，诗、书第以数言括之而无遗，则执简操笔而记。载者可易言哉！方镇志虽不敢拟经，亦不敢当史，而记事均也。延镇故有志，其书成于中丞安肃肖岩王。公，宪副平阴寿峰赵君，其用意巳勤。但榆林在周为朔方，秦收河南地，历汉、唐皆中国有，至宋并于夏在元，为河套地。我太祖混一区字，筑东胜等城屯兵戍。之。正统初，套中阿渠屯先渡河入套，始城榆林。成化问余公肃敏，始建议徒绥德，镇榆林，至今又百三十年矣。古事既已难详，近代又复多变，建置之沿草，亦少异焉。括兖昆岩郑公，万历癸卯奉命来抚兹镇，成蓓志多闲丈，谋之观察使千乘刘君余泽，棌摭搜剶，辑而成之，视前志为加详。马不佞以丙午代郑公爱事，时火落赤报警，荻稽往成以察敌情，得新志，伏而读之，若历代建置沿革之由，山川除易阸塞之处，兵马收集选充之，宾魄饷储䙌，田赋登耗之数，力役征调夫应之烦，祲祥赈恤补救之方，风俗学校与厘之，汰文武经历建竖久近之迹，河套侵犯要挟之情，元老经略，倏奏筹书安桡之策，靡不犁然备具，一展卷尽在目中。语云：前事之不忘，后事之师也。由今志师载，究河套得失之故，则知桑土戒备之宜早；观山川险易之□，则知地利据守之当因。详兵马收集之难，则知训练爱养之宜周；推军饷充匮之原，则知转运储积之宜预。察力役征调之烦，则知樽节减省之宜。亟省灾祲警告之异，则知修救修备之宜先。镜风俗学校兴厘之□，则知振作鼓舞之宜。勤考宦业久近之迹，则知当官职事之宜勉。读议论经略之丈则知。筹策谋虑之宜精，安攘之业，不出镇志所载而巳备矣。若夫勤思于诗书之丈，深探于招携怀远之本南。非记载所能及者，则亦俟乎。其人不佞，又何知焉。

[book_title]延镇图说旧序
明巡抚延绥、赞理军务、都察院右佥都御史安刘敏宽定撰。
榆阳一镇，横当千余里之长边，北邻十余万之强敌，盖岩塞也。绵昧如余，莫知所措。仰仗圣主威灵，庙谟胜算，由是镇守鼓率，将士倾心，稍稍乎安辑矣。然狃小康而弛戒心，非远计也。及此间暇之时，为绸缪牖户之计，如道路之遐迩，地利之险易宜判也；城郭之坚瑕，墩垣之整敝宜稽也；将吏之崇卑勇怯，士马之虚实强弱宜核也；钱谷之有无多寡，器械之完缺利钝宜晰也。戎行之攻图，战守应援宜经理也；部落之胜衰，远近叛服宜审察也。虽然，亦綦繁矣，一旦而欲明如观火，捷若运斤，其能乎？夫天下之事，睹记疏则遗忘之易，机要懈则振举之难，必操何术而后可？彼龙马负图而易阐之，神龟兆象而畴演之，开万古之群蒙，而成天下之大务于不穷，其图说之祖乎？是吾师也。乃合镇之大势为图一，各城堡分势为图三十六，系其说而著其论于后，汇为一册，命曰延镇图说。栚简而所载者繁，辞约而所该者博。所谓道路地里，城郭墩垣、将吏士马、器械钱谷，戎行部落，灿然备列，宛在掌中。将足不履阶序，而疆圉可以卧游；身不出帷幄，而情形可以坐照。今而后，庶几乎不至张皇而失措矣。是编也，经始于辛亥小春，告竣于壬子秋杪。修文恊谟，则延宁粮储前任张正郎我绳，见任金正郎炼也。榆林道陈右辖长祚，神木道郑参藩友周靖。边道李观察维翰也。饬武襄事则榆林镇守前任张大将军望峰，见任官大将军肖园也，副将杜交焕、王学书姜弼也。缀千腋以为裘，集万木而成厦，敢曰一人之手足云乎哉？万历三十五年岁在丁未孟夏之吉。延绥镇志序终，嘉兴谭吉璁重修

[book_title]旧志姓氏
总裁：巡抚延绥右佥都御史郑汝壁，巡抚延绥右副都御史涂宗濬。
监修：整饬神木兵备左布政使陈性学。
纂修：整饬榆林兵备副使刘余泽。
参阅：整饬榆林兵巡右参政许汝魁，延安府推官曹征庸。
提调：延安府城堡同知陈大务，延安府中路管粮同知左之龙，延安府城堡同知王国昌，延安府城堡同知陈效忠。
考订：四明逸史金锷，武乡教谕谢天眷。
校正：榆林儒学教授张惟岳、训道魏阶。

[book_title]延绥镇志凡例
延绥镇者，榆溪旧塞也。昔秦开榆中地千里，大约直抵河南、朔方、北地、新秦中而计之，非专指此。即隋之榆林郡亦然。今之延绥镇与古异，故槩称者不书，若榆中男、北地太守、朔方节度使是也。
延绥镇明有庆阳、延安、绥德及榆林四卫，皆为镇属，故旧志载延、庆两府及州县，今皆不书，惟自定边至黄甫川三十六城堡而巳。盖州县各自有志，而庆阳卫今属之宁夏，即延安三卫亦皆攺军为民，而无兵马可纪，故不书者，遵王制也。
旧志有河套图考一卷，今套中为本朝属国，红山、神木、黄甫川诸市口，往来无间，何此疆彼界哉？合书之者，大一统也。
延绥兵马与前代迥异，而犹存有明会典，不敢略者，亦以证今，亦以观世也。
文章之事难言矣，而况颂祷之词哉？故一槩生祠、德政、去思之碑，不书。名宦、人物，久而论定若存者，而加以饰词，则谀矣，非君子之所乐闻也不书。白唐及今出塞之辞，浩如烟海，将为乎正之？非切榆林及神木者不书。名公奏议，身虽不在此地，而有功德于镇者不也。
天有分星，地有分野，故天文第一，地理欠之。天险不可升也；地险，王公之所守也。沿革不同，山川则一。有山川而后有城池，有城池而后有官府，有社稷，有学校，故建置次之，祠祀又次之。建置定而后兵食与，故兵志次之，食志又次之。然不得其人，谁与为守？故官师次之。官以长之，师以教之，人材于是乎出，故志人物。人物者，或出或处，各行其志，而非功名之路也，故选举志备矣。历代之废与，皆存国史，而有阐乎延绥镇之安危者，则括之于纪事志中，而僭据者附之。太史采诗以观民风，况政教号合，尤言之行远者乎？则艺文志不可巳矣，故以艺文终焉。第僻处不毛，闻见鲜陋，有谓予失于冥搜而言之无文者，则以俟后之君子。嘉与后学谭吉璁识

[book_title]延绥镇志目录
卷之一计四卷
图谱、星图、城图、边图，天文志、星野、岁时，地理志、沿革、河套，地理志山川、水利、风俗、景致。
卷之二计四卷
建置志公署、学校、仓库、驿递，祠祀志文庙、武庙、坛𭏸、群祀，兵志兵制、马政、军器、烽火，食志屯田、本折、户口、赋饷、运法、草埸、盐法、茶法、烟税、市集、物产。
卷之三计四卷
官师志文职，官师志武职，官师志名宦上，官师志名宦下。
卷之四计四卷
人物志列傅上，人物志列傅下，人物志忠义、孝友，人物志列女、隐逸、流寓、仙释。
卷之五计四卷。
选举志文科、贡、封锡、恩荫、例监、吏员、武科、武宦，纪事志历代编年，纪事志僭国列傅上，纪事志僭国列傅下。
卷之六计四卷。
艺文志䜣、敕、制、御扎、表、奏疏、札子，艺文志序、檄、教、书、启、简、颂、议、对、问、辩、判，艺文志记、墓志、墓表、碑、铭、文，艺文志诗、辞。
延绥镇志目录

[book_title]延绥镇志卷之一
一之一图谱
图何昉乎？自河出图、洛出书始。曷为而河有图也？马负之也。马负者何？马之背有旋毛如图，而洛之书即龟甲之坼文也。此异澄之说，较诸儒为近理，则天文地理之有图，尤其显而易明者矣。故曰：在天成象，在地成形。图之作也，宜也。尝闻之天文家，尾十九度，井三十三度。夫天之一度，为地一千九百余里，则延绥一镇以句股法算之，不及天之一度，而图之以二宿者，何也？秦之分也。秦地大矣，而延绥为秦之西偏，或足当天之一度乎？姑存之以俟。
尾箕图东井图延绥镇城图延绥镇全边图评曰：天文地理，如石氏星经图、裴秀方丈图，详哉其言之矣。磨虞时在璇玑玉衡，是制器以整齐之，而非图也。故汉世以来，谓之浑天仪者，历代宝焉。若夫欲周知天下户口阸塞之数，则非地图不可。虽然，亦不遇为万与广轮计耳。至于用兵之要则未也。昔赵营平稠宿将矣，而眢曰兵难险度至金城上方略。即淮南正之谏用兵也，以为南粤之地图，察其山川要塞。相去不遇寸数，而间独数百千里，阻险林岩，不能尽著，视之若易，行之甚难，而调今之地图者，果可据以为信也哉？书信书，不城无书，书犹不可信，而况图乎？延绥镇志卷之一，嘉兴谭书璁重修。
一之二天文志
史记天官书曰：二十八舍，主十二州，斗秉兼之，所从来久矣。秦之疆也，候在太白，占于狼弧。又曰：东井与鬼雍州。
汉书曰：汉元年十二月，五星聚于东井，客谓张耳曰：东井，秦地，汉王入秦，五星从岁星聚，当以义取天下。此东井为秦地之明效也。后汉书曰：井、弧皆秦地。孝安永初元年，客星在东井，是以羌反，断陇道，汉遣邓骘将左右羽林及诸郡兵征之，是其应也。又曰：永和三年，辰星人与鬼，为大臣，有死者。其六年，征西将军马贤击西羌于北边谢姑山下，父子为羌所没。渊又曰：永和六年，彗星在奎一度，甲申，在东井，遂历与鬼，秦为羌所攻钞，是其应也。天文志曰：凉州入箕十度，西河、上郡、北地入尾十度。又曰：雍州躔井三十二度，而云中、雁门、襄、代、太原各地方入鬼十度，而上党复入鬼二度。
评曰：昔范史以秦燔典籍，残为灰炭，星官之书全而不毁。司马谈父子世黎氏之后，为太史合，遂著天宫书。盖汉去古未远，而司马氏又世其家也。则后世之言天者尚矣。当考之华、岐以西，龙门、积石至三危之野，雍州属魁星，则共斗秉之言，尤与周礼有合。周礼曰：冯相氏掌十有二辰、二十有八星之位。又曰：保章氏以星土辨九州之地，皆有分星，以观妖祥而笺之。者以为星分之书巳亡，今可言者十有二次之分，若鹑首之次，在未为秦是巳。司马氏即以东井与鬼属之，其郡国所人度，虽非古数，或东西南北，有不依国地而占之。而自汉以来，其言诸国，皆有征应，乃知太史公著述之精意，信而好古有如此。后人生于千百年之下，纷纷置辩，有𫍬李淳风之非，僧一行之是者，将何所折中乎？虽然，群吉淆乱，折诸圣，今周礼具在，而独不之信者，何哉？嗟乎！畴人分散，天官之书多不学，即知其一二者，又杂出于傅会。若隋代陈后主逃于井，开府鲍宏谓东井上于天文，为秦王都所在，而将井以应之，其为诞也甚矣。故吾惟本之六经，参之三史，晋以下无取焉。
岁时附
正月元旦镇俗先一日门换桃符，或贴宜春字，夜半起，以黄阡敬事天地祖称，恭拜父母及亲戚之长者，饮屠苏酒。由少而老，以少之先得岁也。放花砲，以代爆竹驱邪，闾里交相拜节。筛五日黎明，扫除尘垢，名送穷神。是日饱食，谓之填五穷。六日，炒黑豆撒于房壁，名爆六甲。七日，用糠著地上，以艾炷灸之，名救人疾。俗以疾七声相近。十日名老鼠。嫁女日，是夜家人灭烛早寝，恐惊之，致群相害谷麦，啮衣裳也。
十五日上元天官诞辰，俗所尤重。街市徧张灯火，花砲及火场，倡优戏乐，士女聚观焉。是夜用面为不托名灯𬍙注油然灯。至十六日蚤，作羹食之，示收灯也。晡时，士女或往来于亲戚家，或载酒出郊外，名散百病。二十三夜，聚猪羊骨杂烧之，名炼乾俗。谚曰：大忌二十三，太上老君不出庵。炼乾者，炼丹也。桃符者，一名桃板，一名仙木，其上或书神荼郁垒字，黄阡纸钱也。三国志曰：熹平中，妖贼大起，汉中有张修为五斗米道，有病者请祷，为法书作三通，其一上之天，著山上，其一埋之地，其一沉之水，谓之三官，此三官之始也。
火埸聚石炭如斗大者，累作幢塔状，或狮象形，然之通明竟夜。不托者，言旧未有刀机之时，皆掌托烹之，故名。俗作馎饦字，今榆人以为灯𬍙者，象形也。扬雄方言：饼谓之饦。
二月朔日，俗名开庙门，龙神起，刲年以祭二日，以灰围宅舍，谓之围蚰蜒。三日蚤，取元旦所作黄米大磨和，烧黑豆啖之，谓之咬蝇子。磨平声，磨麦成面，搜之使合并也。称磨者，从其始也。北方又谓之波矣，一名胡饼，言以胡麻著之。前赵录曰：石季龙攺曰麻饼，或麻磨之音讹。兴韵书有餍字。
三月清明，士女俱插柳毛柏叶于鬓，出城墓祭，踏青郊外，选胜饮酒，谓之上野坟。或分朋较射，儿童竞放风筝，两日乃止。谷雨日，贴厌蝎符于壁，书咒其上曰：谷雨日，谷雨晨，奉请谷雨大将军，茶三𬍙，酒四巡，送蝎千里化为尘。又书叭吐喴晴字于四隅。柳毛，白杨芽也。未放叶时，其芒若毛然，故名。四月八日为浴佛辰，僧尼庵多作佛会，街市散豆结缘。五月五日，餽米粽，县艾叶，插菖蒲，午时书进兵灵符，市售长命彩缕，饮雄黄酒，然以蚤而不以午也。六月六日，鸡初呜，作菉豆汤，俗呼浆木。迟明各携至祖茔浇奠，名解炎热。人以后至者为不孝，又汲不贮。器中作曲酱及醋，不秽败。取灶灰覆裘毳，诸虫畏之。七月七夕，妇女夜焚香，设瓜果于庭，祀河鼓、织女。亦有乞巧者，瓜副之，有法如华状。十五日，农家蚤向陇头择禾之长茂者，悬五色纸旗，名曰田幡，庆秋成也。是夜于佛寺作盂兰会。八月十五日，中秋，瓜果香饼赏月，拜以月饼相遣。九月九日，重阳节，茑花糕，采菊花，登高饮酒，为时䜩之游。十月朔夜，家家剪纸作寒衣，焚于门外，以送亡者。纸衣名褮，一名鬼衣，一名明衣。段成式曰：桐人起虞卿，明衣起左伯桃，挽歌起绋讴。
十一月长至日，以黍糕为馈。十二月八日，谓之道德腊。用黄黍作糜，下油盐于中，谓之饙饭。饙𢓜音同孟。又用米豆八种为粥，亦名腊八粥。二十三夜，祀灶神，用糖饼，以糖泥神口，祝曰：毋以恶事诉上帝也。二十四日，扫舍宇。除夕老幼设席饮酒，夜半不眠，谓之守岁糜。少用水煮米，使糜烂而稠，以兆来岁百禾稠齐也。昔陈元方、季方炊忘箸箄饭成糜，类是。评曰：榆人每逢隹节，妇子相向而哭于门外，盖百战之后，遣戍者多，而阵亡亦众也。去秋半，碧浔桥初成，余乘月上出城，方循桥而西，忽闻哭声大作，与波流相鸣咽。余本恨人，岂止雍门之泣哉！昔张方平谏用兵书曰：且夫战胜之后，陛下可得而知者，凯旋捷奏，拜表称贺，赫然耳目之观耳。至于远方之民，肝脑屠于白刃，筋骨绝于餽饷，流离破产，𫗧卖男女，熏眼折臂自经之状，陛下必不得而见也。慈父孝子、孤臣寡妇之哭声，陛下必不得而闻也。呜呼，闻方平之言而不心动者，难矣。延绥镇志卷之一嘉与谭吉璁重修。
一之三地理志
延绥镇在周为𤞤狁，春秋为白翟地。战国时属赵。秦始皇三十二年，命蒙恬略河南，拓榆中地千里，属上郡潢广长榆，为云中郡及五原郡之南与县地，而榆溪之水出焉，所谓榆溪旧塞是也。东汉因之。晋为九原、云中二县地，属并州新与郡。隋初置胜州。炀帝初，州废，置榆林郡，𫟅县三日榆林、富昌、金河，有榆林宫，东为榆林关。唐武德中，没于梁师都。师都平，复置胜州、榆林郡，颁县二日榆林河滨。宋没于赵德明，为夏境。金元为米脂县地。明洪武初，定陕西，分绥德卫千户刘宠屯治。正统中，河套骎骎为患害，特敕都督王禛镇守延绥城镇，旧治绥德而外弃米脂、鱼河地几三百里。成化七年，都御史王锐置榆林卫。九年，巡抚都御史余子俊创议，乃城榆林堡，屹然稻巨镇焉。边墙起自黄甫川，抵双山十二营堡，为东路神木道，领葭州暨府谷、神木、吴堡三县。起常乐抵清平十堡，为中路。榆林道，领绥德州、米脂、清涧雨县。起龙州抵盬塲十五营堡，为西路。靖边道，颌保安、安定、安塞三县，辖卫四，城堡三十六。横截河套之口，内复堑山湮谷，是日夹道，东抵偏关，西接宁夏，绵亘千八百里，而延绥镇之名自此始。
国朝因之，罢巡抚不设，以庆阳、延安二卫攺隶州县，而靖边道亦并于榆林，辖卫二，营四，城堡三十一。
评曰：按地理志日榆中、金城郡之属县，故徐广史记音义曰：即阮嗣宗劝进文所谓榆中以南者也。然始皇本纪，西北逐戎人，自榆中、亚河以东，属之阴山，以此推之，则苏林以榆中在上郡非矣。然三十五年，使长子扶苏北监蒙恬于上郡，今之二冢俱在绥德州雕山之阴，岂蒙恬略河南，开榆中，而仍置师于上郡，不可得而知也。要之，大漠止有亭堠，而无道里可稽，不过据虚空乌路计之而巳。榆中、榆林，何必为是纷纷也？且金城之南山有梁晖者，为羌中渠帅，移居枹罕，以所执榆鞭竖地，木便成林，即榆中亦有榆林之名矣。大抵塞外土宜榆柳，余尝北出居庸关，至宣府，有驿，而亦曰榆林焉。印长城之开复，有日小榆林者，则知地之目以榆者不一也，故先王名之为荒服。荒者，忽也，简略也得之矣。以上沿莗。
延绥镇城半倚驼山为固，西临榆溪、芹河诸水，系极冲中地东至常乐堡四十里，至偏关五百里，又东至京师二千百里，南至归德堡四十里，至陕西省城一千三百五十里，西至保宁堡三十里，至宁夏一千里，又西至固原千三百七十里，北至边墙八里。成化九年，都御史余子俊于旧城北增筑城垣，置榆林卫指挥使司，隶陕西都司。二十二年，巡抚黄黻展北城。弘治五年，巡抚熊绣展南城，周围一十三里三百一十四步。隆庆元年，巡抚王遴又自水西门起，至信地楼止，筑逻城七里。万历元年，巡抚张守中修筑高厚，顶涧三丈，底阔五丈，高三丈六尺。嘉靖时巡抚张珩，隆庆时巡抚郜光先。万历时巡抚宋守约、王汝梅、宪副洪忻、赵云翔、总兵傅津、贾国忠周围渐用砖甃，共大楼一十五座，腰铺四十七座，东门二，西门四，南门一。万历三十五年，巡抚涂宗濬于城北十里筑镇北壹于款贡，城高七丈，层壹峻堞，称天险焉。边垣长三十一里零三百五十八步，墩壹七十四座。
保宁堡东至镇城三里，西至波罗堡四里，南至归德堡四十，北边里。旧古梁城，明嘉靖四十三年，巡抚胡志夔创建。城设在平地，系极冲下地，周围凡二里一百四十步，楼舗七座。万历六年重修。九年，参将臧士贤增东关边垣，长二十里，墩壹三十六座。
归德堡东常乐堡里，西至响水堡四十，南鱼四十，北镇城四十。唐党项州，贞观五年侨治银川境。疑此，明成化中，余肃敏公北据虎都伯言，置今堡。城设在半山半川，系腹裹中地，周围几二里六十七步，楼铺一十五座。嘉靖时筑关城，万历五、六年重修。
鱼河堡东至榆林佛堂六里，至响水堡里，南至脂县九里、归德四里。汉圁阴地，为黑土圪塔。明正统二年，巡抚郭置鱼河砦于九股水。成化十一年，余子俊置今城，撤鱼儿河军守之。城设在平川，系腹裹上地，周围几三里三百步，楼铺一十五座。万历四年磗砌牌墙、垛口。
镇川堡南至脂县十里，北至堡五，至城百二里。明嘉靖二十九年，巡抚张珩建。城设在平川，系腹秉上地，周围几一里三分。旧隶保宁参将辖。响水堡东至德堡十里，至波罗堡十里，南至绥德州百十里，北大边里。汉圁阴地。明正统初，巡抚郭置。八年移守平彝堡。九年，余子俊撤平彝，仍守响水。城设在山坡，系极冲中地，周围几三里二百一十步，楼铺八座。万历六、七年重修，磗砌牌墙、垛口、边垣，长一十九里零二百七十六步，墩壹二十二座。
﻿波罗堡东至响水堡十里，西至懹远堡四十里，南至绥德州百十里，北至大边十三里。汉白土县。地明正统十，年巡抚马恭。置城设在山，畔系极冲中，地周围几二里二百七十，步楼铺十。座万历年间重，修磗砌牌、墙垛、口边，垣长三十五里零四十七，步墩壹三十五座。
怀远堡东至波罗四十里，至威武，南至安县百至里。汉白土县，地名为白家。梁天顺中筑，堡撤土门堡军守。之城设在山，上系极冲上，地周围几二里零一十七，步楼铺十二。座隆庆六年加。高万历六，年磗砌牌、墙垛、口边垣长四十。三里零三十七步，墩壹二十七座。
威武堡东至里。潢白土县，西至清平堡塔。明成化五年，巡抚王锐置，撤大兔鹘堡军守之。城设在阜，系极冲上地，周围二百八十步，楼铺一十四座。六年加高，万历六年砖砌牌墙、垛口，垣长三十四里零三百二十一步，墩堡二十六座。
清平堡东至威州城，至延安里吾。汉白土县地，后为砖营儿。明成化初，巡抚王锐置，撤白落城兵守之。城设在山，原系极冲中地，周围几三百八十四步，楼铺一十三座。隆庆六年加高，万历六年砖砌牌墙、垛口，边垣长三十一里零二百六十九步，墩壹三十一座。常乐堡南葭州百四十里，北至大边半里，东至双山堡四十里，西至镇城三里。汉榆溪地，又名岔河儿。明成化间，巡抚卢祥置。弘治二年，巡抚刘忠因地沙碛缺水，北徙二十里，建今堡。城设在平川，系极冲中地，城垣周围几三里零五十步，楼铺一十五座。万历六年重修。边垣长一十八里零一百七十六步，墩壹三十七座。
双山堡东至建安堡四十里，西至常乐。十里，南至葭州五十里，北至十汉真乡县地，明正统二年，巡抚郭筑水地湾寨。成化间，巡抚余子俊移筑今堡，并柳树会兵守之。万历六年重修。城设在山罔系极冲中地，城垣周围几三里零九十，步楼铺一十四座，边垣长三十里零四十五步墩。壹四十座以上路建。安堡东至高家堡四十里。西双堡五里，汉南至黄河，百五。里。北至大边五里崖寺子。明成化十年，巡抚余子俊增置。城设在山畔，系极冲上地，周围几二里零一百七十二步，楼铺一十五座。万历三十五年，巡抚涂宗濬用砖包砌边墙，长二十里零八十一步，墩壹二十三座。高家堡南至葭州一百六十里，北至大边里，东至柏林堡四十里，西至建安堡四里。唐丰州地，宋飞鸦川。元弥川巡检司。明正𫟅四年，巡抚陈镒建。后余子。俊展修城，设在平川，系极冲上地，周围几三里零二十九步，楼铺一十五座。万历三十五年，巡抚涂宗濬用砖包砌边垣，长四十二里零二百三十八步，墩壹四十四座。柏林堡东至大柏油堡二十里，西至高家堡四里，南至黄河一二十里，北至大边里。唐胜州地产柏，故名。明成化初，巡抚卢祥置城，设在山，原系极冲下地，周围几二里零一十二步，楼铺八座。万历三十五年，巡抚涂宗濬用砖包砌边垣，长四十三里零一十六步，墩壹二十六座。
大柏油堡南至黄河一百二十里，北至大边三里，东至神木堡三十里，西至柏林堡二十里。唐麟州地。明弘治初置城，设在山上，系极冲下地，周围几二里零九十二步，楼铺一十二座。万历三十五年，巡抚涂宗濬用砖包砌边垣，长二十七里零三百三十步，墩壹一十七座。
神木堡东至永与堡四十里，西至大柏油堡四十里，南至黄河一百二十里，北至大源边四十里。春秋属赵，汉五原、新泰、魏朔州，隋礼州，后周公为银、胜二州。唐麟州。□宋移治吴儿堡，攺镇西军，后为神木寨。元置云州。明为神木县，后因为堡。城设在平川，系极冲中地，周围几五里零七十步，楼铺三十三座。隆庆五六年加高。万历六七年用砖包砌边垣，长七十五里零八十六步，墩壹六十座。
永兴堡东至镇羌堡三十七里，西至神木堡五里，南至黄河九十里，北至大边十里。隋连谷县，唐麟州郡。宋为黑城儿。明成化中，余子俊遣镇羌指挥宋祥置城，设在山上，系次冲中地，周围几二里零二十五步，楼铺八座。万历三十五年，巡抚涂宗濬用砖包砌边垣，长六十二里零八十六步，墩壹三十九座。镇羌堡南至府谷县八十里。北至大边十里，东至孤山堡四十里，西至永兴堡四十里。隋连谷县地，唐麟州郡。明始守东村。成化二年，巡抚卢祥置城，设在山，原系极冲中地，周围几二里零二百二十九步，楼铺十座。万历三十五年，巡抚涂宗濬用砖包砌边垣，长四十五里零一百一十九步，墩壹二十九座。
孤山堡东至木爪园堡四十里，西至镇羌堡四里，南至府谷县四十里，北至大边一十五里。唐胜州地，后为孤圪塔马营。明正统二的，巡抚郭置堡西山。成化初，移置今堡。城设在山畔，系次冲上地，周围几三里零三十四步，楼铺一十四座。万历三十五年，巡抚涂宗濬用砖包砌边垣，长三十七里零二百五十五步，墩壹五十座。
木瓜园堡东至清水营三十里，西至孤山堡里，南至府谷县五十里，北至大边四十里。唐胜州地。明成化十六年设堡，隶孤山。二十三年展中城。弘治十四年，募军治为新城，城设在山上，系次冲上地，周围几三里零九十步，楼铺一十七座。万历三十五年，巡抚涂宗濬用砖包砌边垣，长三十三里零一百五十四步，墩壹三十二座。清水营东至黄甫川一十五里，西至木瓜园堡十里，南至府谷县八十里，北至大边二十里。唐胜州地。宋属府州路，元为芭州。明成化二年，巡抚卢祥置，撤府谷县兵守之。城设在山坡，系次冲中地，城周围几三里一十八步，楼铺一十九座。万历三十五年，巡抚涂宗濬用砖包砌新修关城三里二百九十八步，边垣长三十二里零二百步，墩壹三十二座。黄甫川堡东至黄河三十里，西至清水营十五里，至府谷县九十五里，北至大边十里。
春秋赵地，唐胜州。宋府州地。明天顺中清水营。弘治初，始添设关城。城设在山畔，系次冲中地，周围几三里零二百七十四步，楼铺十六座。万历三十五年，巡抚涂宗濬用砖包砌边垣，长三十里零二百一十步，墩壹二十八座。以上东路。
龙州城东至清平堡三十五里，西至镇靖堡四里，南至延安府三百里，北至大边五里。汉为龙州，宋夏州石堡砦，为范仲淹哨马营。明成化五年，巡抚王锐建。城设在平地，系极冲中地，周围几二里三百一十六步，楼铺九座。隆庆六年加高。万历六年砖砌牌墙、垛口、边垣长三十四里，墩壹二十五座。
镇靖堡东至龙州城四十里，西至靖边营八十里，南至延安府三百里，北至大边里。宋夏州地，后为白滩儿。明初始守塞门。成化五年，巡抚五锐进守笔架城。八年，余子俊移兵守之。城设在山畔，系极冲中地，周围几四里三分，楼铺一十九座，隆庆六年加高，万历六年砖砌牌墙、垛口，边垣长四十七里，墩壹四十三座。镇罗堡南至延安府三百里，北至大边半里，东至镇靖堡四十里，西至靖边营四十里。宋夏州地，城设在平川，系极冲中地，周围几三百七丈，边垣长三十里，墩壹一十座。靖边营东至镇罗堡四十里，西至宁塞堡四十五，南至延安府三百一十里，北至大边一里。宋夏州兀喇城。保安军，范仲淹即其东西筑哨马营。明景泰四年，巡抚陆矩攺筑新城。成化十一年，余子俊攺置靖边营，撤保安兵守之。城设在平原，系极冲上地，周围几八里，楼铺二十九座，隆庆六年加高，万历六年砖砌牌墙、垛口，边垣长四十五里，墩壹三十二座。
宁塞堡东至靖边营四十里，西至把都河二十四里，南至保安县一百四十里，北至大边里。宋夏州地，旧属栲栳城。明成化十一年置堡，撤三岔堡兵守之。城设在山原，系极冲中地，周围几四里三分，楼铺一十八座，隆庆六年加高，万历六年砖砌牌墙、垛口，边垣长五十四里零二百八十步，墩壹五十四座。
把都河堡东至宁塞营三十四里，西至永济堡三十，南保安县二六旦十里，北至大边二宋夏州地，明始守柳树涧。成化九年，余子俊置城，周围几三里一百八十步，楼铺一十一座，隆庆六年加高，万历六年砖砌牌墙、垛口今裁并宁塞。
柳树涧堡东至宁塞营四十里，西至旧安边四十里，南至永济堡三十里，北至大边里。宋夏州地，古有柳树涧故名。明始设堡。成化九年，余子俊奏守永济。嘉靖三十七年，巡抚董威筑旧堡，复自永济移守于此。城设在山上，系极冲中地，周围几三里七分，楼铺一十八座，隆庆六年加高，万历六年砖砌牌墙、垛口，边垣长三十三里零二百三十六步，墩壹四十八座。新安边营东至永济堡三十里，西至新兴堡七十，南至庆阳府五百里，北至旧安边六里。宋夏州深河儿。地中山坡明成化十一年，余子俊置今堡，撤旧安边兵守之。城设在山坡，系极冲中地，周围几四里三十五步，楼铺一十四座。隆庆六年加高，边垣长一十三里，墩壹一十七座。旧安边营东至树涧四十里，西至砖井堡五十里，南至新安边六十里，北至大边一里。宋盐州地，后为深井。明正统二年，巡抚郭置。成化十一年，攺置新安边营。成化末，以定边孤悬，复守今营。城设在平川，系极冲中地，周围几四里三分，楼铺二十座。隆庆六年加高。万历六年砖砌牌墙、垛口、边垣长三十三里零二十三步，墩壹五十一座。新兴堡东至新安边七十，西至石涝堡四十里，南至走马城一百里，北至砖井堡八十里。宋夏州地，旧有东西海螺二城，明初始守砖井。成化十一年，余子俊始即东海螺设今堡城设在山上，系次冲中地周围几一里一百四十六步，楼铺八座。隆庆六年重修，万历六年加高边垣长七里，墩壹一十一座。今裁并定边营。
砖井堡东至旧安边四十里，西至定边营五十里，南至新兴堡一百里，北至大边一里。宋盐州地，旧新兴堡，有古井，以砖甃者，故名。明正统二年，巡抚郭置，城设在平川，系极冲上地，周围几三里二百五十步，楼铺一十二座。万历六年加高，砖砌牌墙、垛口、边垣长一十七里，墩壹二十二座。石涝池堡东新兴堡四十里，西至三山堡十里，南至庆阳府三百，北至定营一。宋盐池地，水卤不可饮，东有涝池堡，人汲者便之，故名。明初守砖井。成化十一年，余子俊增筑堡城设在山上，系次冲上地，周围几三里一百八十四步，楼铺三座。万历三年加高边垣长九里零二百七十四步，墩壹一十四座，今裁并定边营。
三山堡东至石涝池六十里，西至花马池百五十里，南至饶阳堡七十里，北至定边营九十里。宋盐池地。三山儿，明参将岳嵩退保，余子俊撤砖井兵守之。成化九年始增筑。城设在山畔，系次冲中地，周围几二里。二百四十步，楼铺三座。万历三年加高，边垣长五里墩。壹八座，今裁并定边营。
定边营东至砖井堡五十里，西至花马池六里，南至石捞池一百里，北至大边五十步。秦汉北地郡地。后魏大兴郡。西魏改五原郡，兼置西安州，以近盐改盐。州。隋初废，炀帝置盐川郡。唐初，为梁师都所陷。武德元年，妆复盐州，更五原郡，设都督府。贞元二年没蕃，九年复城之，领县二日五原。白池。宋咸平中陷于夏。明正统二年，置定边营。嘉靖中，游击梁震设关城。城设在平川，系极冲上地，周围几四里一百七十五步，楼铺二十八座。万历元年展西关，三、四两年加高。六年砖砌牌墙、垛口、边垣，长五十四里，墩壹七十七座。盐塲堡东定边营二十里，西至花马池十里，北至大边五十里。明成化十三年余子俊置。堡城设在平川，系极冲中地，周围几二里三分，楼铺九座。弘治四年，巡抚刘忠增修。万历三年加高。饶阳水堡东至沙家掌五十里，西至宁夏蒙城一百十里，南至红德城九十里，北至三山堡四十里。宋夏州地，饶阳水头古萧关。明成化十三年，余子俊置，隶庆阳冲。十五年，巡抚丁川改属本镇。城设在腹里，周围几二里三十步，楼铺八座。万历二年重修。今裁并定边营。以上西路
附记
河套东接山西偏头关，西至宁夏镇，相距二千里而遥，南则限以边墙，北滨黄河，远者八九百里，六七百里，近者亦二三百里。惟黄甫川之南焦家坪及娘娘滩、羊圈渡口为最近。其地东北有大山，而河流其中。滨河之地，往往有城郭，皆汉县也。河水自富平故城而来，东北迳浑怀障都尉之所治，而障之西南有忻都城、乂军脑儿城、省嵬城、峰城儿、骆驼山、麦垛山、旧花马池、石崖山，河水出其西，山上之石自然有文，尽若战马之状，故亦谓之尽石山。河水又过朔方临戎县，西北迳三封故城。临戎者，王莽之所谓推武而咂。把湖在其南也。河水又东迳沃野故城，遂北屈而为南河。又北迤西溢于窳浑县故城东。又自县西出鸡鹿塞，其水积而为屠申泽，泽东西一百二十里。河水又屈而东为北河，迳高阙南。昔赵武灵王自代并阴山，下至刘阙为塞。山下有长城，连山刺天，两岸云举，故名阙也。又东迳临河县故城北，汉武帝封代恭王子刘贤于此为侯国。
又至河目县故城西，又东迳阳山南。自高阙以东，夹山带河，而至阳山，皆北假也。秦使蒙恬将十万人北渡河，取高阙，据阳山，北假中，是也。河水又东迳广牧县故城北，有东部都尉治。又南迳马阴山西，汉时称阳山在河北，阴山在河南者，是也。阳山之间，有东胜州城、唐龙镇，而阴山一名镇山，东西千余里，单于之苑囿也。河水又东迳朔方县故城东北，连盐泽、青盐泽并在县南，有莲花城，红盐池在其东，长盐池在其西，汉置典官治。又东转迳渠搜县故城北，又迳西安阳故城，屈过九原县南，又东过沙南县北，而南流人君子济，遂与圁水、榆溪诸水，合为黄河焉。而其中小水之支流者，黄羊城东之牛心山，山东北有月儿海子水、石摇山城东海子山，有水出其下。白城子、红城子，交城子之东，有北海子水、佛堂寺沟水、鸳鸯湖水、卯孩水、紫河水，皆混涛历峡，而分注于河。
盖禹贡之析支、渠搜也。泰为新泰中。汉为朔方郡，颁县十。晋因之。后为夏赫连所据。周为蕃戎落，立朔州以统之。隋置胜州、榆林郡。唐以降突厥，置六州，曰鲁、曰丽、曰含、曰塞、曰依、曰契，以唐人为刺史。武后时，并为匡、长二州。中宗神龙二年，置兰池都督府，分六州为县。明皇十年，复改为州，又增置宥州。天宝中，改宁朔郡。景云二年，张仁愿于河北筑三受降城。先是，朔方军与突厥以北河为界，界有拂云祠，突厥将人寇，必先诣祠祭祷求福，因牧马料兵，候水合渡河。时默啜尽众西击婆葛，仁愿乘虚夺取漠南之地，筑三城，相去各四百里，皆据津济，北拓三百余里，于牛头胡那山烽堠百八十所。自是突厥不敢度山南牧。后安禄山反，天子幸蜀。肃宗至灵武，以朔方兵授李、郭诸将，东讨史思明、安庆绪。虽两京恢复，而镇兵遂单弱不振矣。宪宗时，复置宥州于长泽县。唐末，拓拔思恭镇是州，讨黄巢有功，赐姓李，遂有银、夏、绥、宥、静五州之地。五代及宋为李夏所并。元灭之，废宥州，设西夏中兴尚书省。明初，为王保保所据，追爱之，筑东胜等城，并立屯戍。
英宗天顺六年春，毛里孩等入河套。是时孛来稍衰，其大部毛里孩、□罗出少猛，可兴、孛来相仇杀，而立脱思为可汗。脱思，故小王子从兄也，于是毛里孩、阿罗出、孛罗忽三部始人河套。然以争水草不相下，时遣人贡马，无大寇。成化初，始盗边。都御史项忠及彰武伯杨信御之，遁去。大学士李贤奏：河套与延绥接境，原非敌人巢火。今毛里孩居处其中，出没不常，苟欲安边，必须大举而后可。乞今兵部会官博议。于是兵部尚书王复集议，以大同总兵杨信旧治延绥，稔知地利，宜召还京，面受成筽。其陕西、宁夏、延绥、甘凉、大同、宣府镇巡诸官，亦宜。敕今整饰兵备，候期调发。毛里孩乞通贡，制曰：无约而请和者，谋也。不许。毛里孩遂渡河东侵大同。乃出抚宁伯朱永为大将军，率京兵往，都督刘聚、鲍政副之。会毛里孩再上书求贡，许之。诏永驻军代州。先是，毛里孩以攻杀孛来，弑其可汗马可古儿吉思，更立可汗，毛里孩复弑之，并逐少师阿罗出，自称黄芩王，与癿加思兰寇大同。抚宁侯朱永师师御却之。其明年，癿加思兰杀阿罗出，并其众，而结元裔满鲁都人河套。癿加思兰者，亦蒙古别部，居哈密北山，至是始盛，侵掠哈密，雄视诸番，竟东渡河，与满鲁都合，边人大扰。乃敕都御史正越总关中军务，议搜河套，复东胜。
越等奏言：河套水草甘肥，易于驻札；腹裹之地，道路旷远，难于守御。欲得威望素著大臣，统制诸军。乃以武定侯赵辅克总兵官，征河套。无何，称疾还。癿加思兰复紏兀良哈寇延庆。命抚宁侯朱永为将军，都御史五越督师往延绥御之，以捷闻。朱永等以套寇未退，议上战守二策。兵部尚书白圭等以马方瘦损，供饷不敷，势难进勦，请命诸将慎为守御，以图万全。乃名朱永还，以边事委王越及总兵许宁，并命吏部右侍郎叶盛行视。时议增兵设险，或请大举搜套，驱出河外，沿河筑城堡抵东胜，徒民耕守其中。盛往，上言：搜河套，复东胜，未可轻议，惟增兵守险，可为远图。帝从之。成化之八年春，兵部尚书白圭复上言：套寇不驱，边患无巳，宜择遣大将，付以阃外，得专征伐。于是以武靖侯赵辅为将军，王越为督师，仍再出击河。套五朋寇大人、延、庆，辅无功还，乃诏宁晋伯刘聚代之。其明年秋，满鲁都与孛罗忽并寇韦州。总督王越侦知其辎重于红盐池，乃与总兵许宁、游击周玉等率轻骑昼夜驰三百余里，袭击之，擒斩三百余级，获杂畜器械甚众，尽烧其庐帐而还。
毛里孩自据河套以来，数为边害，诸将皆拥兵却缩，乘贼之退，徼击一二老弱，以冒首功。即朝廷三遣大将朱永、赵辅、刘聚出师，大抵坚壁示持重，岁费粮仗以万计。敌益骄，至是大创，赋内失其孥，相与悲泣，渡河北去，边境少安。孝宗弘治八年，北部复拥众入河套住牧，未几，火筛据之。当是时，朝廷清明，内外大臣恊心体国，为经久计。以故总制边务杨一清议复河套，守东胜。会孝宗崩，一清复上经略三疏：一议守，守其所必人；一议战，战其所必败；一议攻，攻其所必救。而刘瑾用事，无可为者。一清寻得罪去。
嘉靖元年，套骑二万自井儿堡撤墙，人固原、平凉、泾州，杀指挥杨洪、千户刘瑞。是冬，寇固原、环庆间，杀伤以万计。十七年，巡按山西御史何赞疏言：河套为吉囊所据，外连西方海贼，内搆太同逆卒，宜急勦除。其策有二：一日计以破之，二日势以走之，而其要在于久任抚臣以责成效，兴复屯法以裕边储。议格不行。二十四年秋，套寇拥众二万余人寇榆林塞，乃逮系总督尚书张珩、延绥巡抚张子立诏狱。其明年，套骑三万人犯延安府，至三原、泾阳，杀掠人畜无算。总督三边侍郎鲁铣请复河套，条为八议：一日定庙谟，二日立纲纪，三日审机宜，四日选将材，五日任贤能，六日足刍饷，七日明赏罚，八日修长技。文多不载。方下兵部议行。总督鲁铣又奏：延绥密与套寇为邻，自定边营至黄甫川，连年人寇，率由是道，所当急为修缮，分地定工，次第修举。起自定边营，东至龙州堡，计长四百四十余里为中叚；自双山堡而东至长五百九十余里为下叚，期以三年竣事。
乞发帑银，如宣大、山西故事。铣又言：套贼不除，中国之祸，未可量也。今日之计，宜用练兵六万人，益以山东𬬰手二千，多备矢石。每当夏秋之交，携五十日之饷，水陆并进，乘其无备，真摇巢穴，材官驺发，𪿫火雷击，则彼不能支，岁岁为之。每出益励，彼势必折，将遁而出套之恐后矣。俟其远出，然后因祖宗之故疆，并河为塞，修筑墩隍，建置卫所，处分戍卒，讲求屯政，以省全陕之转输，壮中国之形势，此中兴之大烈也。愿陛下断自圣心，丞定大计。夫臣方壹筑边，又议复套者，以筑边不过数十年计耳。复套则驱斥凶残，临河作障，乃国家万年久远之计，惟陛下裁之。
帝曰：寇据河套，为中国患久矣，连岁关隘，横被茶毒，朕宵旰念之，而边臣无分主忧者。今铣能倡复套之谋，甚见壮猷。发银三十万两与铣，听其修边，饷兵造器，便宜调度支用，为防御计。其明年夏，总督鲁铣出塞袭套部，胜之。初春时，铣督兵出塞掩击，亡其士卒十二三，匿其败状。至是复袭之，寇觉，铣躬率铣卒督战益力，杀蕧过当。敌移帐北去，间以轻骑追数百里，亡所见，引兵而还。铣既以捷闻，更列上诸臣功罪。帝弗问，命增俸，赐白金、纻币有差。其冬，总督鲁铣会同陕西巡抚谢兰、延绥巡抚杨守谦、宁夏巡抚王邦瑞及三镇总兵议复套方略。乃条列十八事，日：恢复河套，修筑边墙，选择将材，选练士卒，买补进兵机宜，转运粮饷，申明赏罚，兼备舟车，多置火器，招降用间，审度时势，防守河套，营田储蓄，及明职守，息讹言，宽文法，处孽畜。又上营陈八图，日立营总图，及遇敌驻战、选锋、车战、骑兵迎战，步兵搏战，行营进攻，变营长驱获功妆兵各图。帝览而嘉之，下兵部尚书王以旗会廷臣集议，迟回者久之，乃上言：鲁铣先后章疏，事体重大，请悉听圣断。帝谕辅臣日：师出果有名，兵食岂有余，成功其可必耶？如此大事，一铣何足言，祗恐百姓受无罪之杀戮耳。乡职任辅弼，果真知真见，当定拟行之。大学士夏言等不敢决，复请圣断。
帝命以前谕发兵部集多官再会疏以闻初，严嵩入相，同事者多罢去。后帝微闻其横，厌之，于是诏起夏言。言至为少师，位在嵩上，言几所拟旨，专制而己。巳复顾问嵩，嵩惟唯唯不敢言，时时斥逐，其党不敢救，由是争恨嵩。子尚宝司少卿世蕃通赂遗为奸利。言持其事请案。嵩惧甚，携世蕃诣言所求哀，言称疾不出。嵩真人与世蕃拜床下，泣谢，言遂置不发。嵩父子愈怨恨之。于是嵩揣知帝意，乃上疏日：铣以好大喜功之心，而为穷兵黩武之举，在廷诸臣皆知其不可，第有所畏，不敢明言。幸赖圣心远览，活全陕百万生灵之命，诚宗社无疆之福。臣备员辅职，不能先事匡正，有负委任，请从显黜。帝曰：卿既知未可，何不力正言于铣？疏初至时，乃密疏称：人臣未有如铣之忠者。朕巳烛其私，但知肆其所为，不顾国安危、民生死，惟徇会铣残欲耳。卿宜尽忠供职，不允辞。时帝巳大疑，言惧不免，因上疏日：臣愚识本短浅，虑欠周详，兹承圣谕，成功难必，百姓无罪。仰惟驭远弘谟，好生大德，非臣愚昧能窥万一。然此事臣数与嵩议，绝无异言，今乃先臣具奏，名虽自劾，意实专欲诿臣自解。
所幸军旅未兴，圣谕先布，否则臣将不知死所矣。下吏、礼二部会都察院参看以闻。于是嵩复疏辩日：铣疏初至，臣心知其非而不正言，罪无可辞。臣与夏言同典机务，事无巨细，理须商确。而言骄横自恣，凡事专决，常务既不与闻，即兴兵复套，事体极大，自始至今，亦并无一言议。及其诸疏揭所奏，不过列署臣名。昨奉圣旨，谓密奏称臣未有如铣之忠，臣读之愕然，实不知也。至于每拟夸许，皆出言手，言欲以此显上意于外，而示亲厚于铣，故廷臣皆谓上意欲行，无不恐惧。即臣不知，亦恐皇上别有谕于言也。昨蒙降兵部会疏于阁，言独留看三日，复出一密奏于袖中，令臣一阅，随即誊进，并不出片言商可否。臣诚自知具员，不宜复腼颜在列，乞罢。帝固留之。
是时，帝意且不测，而嵩攻言甚力，言惧，乃复上书自明，且求去，遂罢吉，逮铣诣京，以兵部尚书王以旗总督军务，凡与议复套者，悉夺俸，并罚言官廷杖有差。会俺答蹈水逾河，人套，将谋犯延宁，声势张甚，巡抚延绥杨守谦以闻，嵩微言俺答合众入套，皆会铣开边所致，以激上怒。甘肃总兵咸宁侯仇鹚，初被铣劾奏，逮京，嵩更授意，亦上疏讦铣，下吏议，得弃市罪。铣有机略，初为御史，巡按辽东，会辽东、广宁、抚顺兵变，铣密运方略，悉捕斩首恶，辽以无事，时论称其才。比视西师，乃介复套议。夏言好边功，遂力主之。嵩素与言有隙，因鼓成其罪，铣竟论死，家无余赀，妻子狼狈远徙。后九月，俺答复寇宜府。帝怒曰：开边之祸，何未巳也！遂并斩言，天下并冤之。小王子者，脱脱不花可汗之子，太师孛来立之，有三子，长阿尔伦，次阿著，次满官嗔。阿尔伦为太师亦不刺所杀，阿著称小王子。未几死，众立阿尔伦之子卜亦为亦克罕。后亦不剌入西海，其部遂归。吉囊合为四营，满官嗔部营八，分属火筛俺答。吉囊者，小王子之从父，火筛俺答者，皆阿著子也。
夫当洪武之初，套中皆为弃地，忽来忽去，秉其虚亦易逐，而东胜不守，藩篱自撤。自后防河之戌既罢，巡河之议又寝，居然瓯脱焉。是河套非彼夺之，实我孟弃之也。夫保之于未失之先易，争之于既失之后难，兴师糜财，利钝难必，即卫、霍复起而与之计，不知策之何出也。
今以地图考之，中受降城南直朔方，今之宁夏镇也；西受降城南直灵武，今之灵州也；东受降城南直榆中，今之延绥镇也。明初为东胜州，今套中之所谓白城子、黑城子者是也。皆统隶于理藩院，而受禄于朝。王俸月一百两，公、贝勒俸月八十两，贝子俸月六。十两。其王为古禄王，与古禄什贝子、索铪贝子、掌岁公、打儿丈贝子、扫闹贝勒，是为六掌撒，统颌部落。其下俱号台吉，驻牧于镇之边外。自神木以西，封古禄王为晋王，驻伍奴故兔。古禄什贝子、捏克台吉各分驻其中。黄甫川南，为索铪贝子，驻焦家坪、孤山堡。以北为掌岁公，驻北黄河畔高家堡外。左直榆林，为打儿丈贝子，及咳歏台吉，引张耐台吉驻五蓝恼儿红山市以往，为喇迷达台吉，彭松台吉驻什喇百黎定边。右转薄宁夏，为扫闹贝勒，驻什喇波里常乐双山之外，为黄台吉，坐挟舟台吉，驻克路汉才党柏林以东，为聂克台吉，驻耿波党把汉波党，循滉忽都河接怀远，为马麻泰台吉，捧素台吉驻速盖波罗威武北境至清平，为超罗代台吉，五榜式台吉驻海琉兔。凡出师，则以兵属合妆也吉者，兵罢则归各部之掌撒。其迤西部落首颌俱号买赖，随水草迁徙，无常处焉。
海盐郑𬌮曰：榆林旧治绥德，弃米脂、鱼河地几三百里。成化九年，都御史余子俊议徙镇榆林堡，内地稍安。又筑边墙，自黄甫川西至定边营，亘千二百余里，连墩勾堡，横截套口，内复堑山湮谷，是曰夹道，得地利焉。寇遂不取，辄渡河，我得耕牧套内，益以樵采圉猎之利，称雄镇矣。当是时，宁夏巡抚徐廷璋亦修边，寇不敢人套者二十余年。久之玩弛，墙薄沟浅，始得以套为巢穴。成化、弘治、正德屡有修套之议。或谓当寻汉唐受降旧城，或谓当复守东胜。然审时度势，未易言也。镇城四望白华、黄沙，地无产谷，商无通货。一切刍粮，仰给腹裹。弘治、正德中，布政使文贵、侍郎冯清，攺本色为折色，重以灾蠲，民逋，动计百万，以故军用大窘，有米珠刍桂之谣。即寇压境，据我鱼河，饷道遂绝。此时予金如山，亦不可食。倪岳许论：当欲通舟河渭，转漕边镇，此经史所载，非凿空之说也。榆林地险，将士怀忠畏法，死无怨言，又果悍敢勇，战不贯胄，寇呼为骆驼城，人马见则畏之。四方征调，所向有功，更多将材，有节气，视他镇为最。郑晓，号澹泉，浙江海盐人。明进士，官至刑部尚书，谥端简。所著有吾学编、征吾录诸书。
河东刘敏宽曰：按榆塞，古朔方地，河流自西而东，由宁夏横城折而北，谓之出套，北折而东，东复折而南，由黄甫川入葭州界，谓之人套，纡回二千余里，环抱河南之地，谓之河套。自古郡县绣错其中。明初，即唐受降城故地，营东胜，跨河北，以卫套中。我人登城望，则平沙漠漠，无林阻，见百十里而遥，匹马一人不能隐，敌辄望城引去，遂远居沙漠河限之，而套为内地。时候河水，乃秉间人犯，我所防者秋冬耳，春夏得以其余力田套中，修城守，其往来侵边，惟辽东宜大，宁夏、甘肃、庄浪一带，频茹其毒，而延庆无患者，河套蔽之也。迨东胜不守，外险既失，彼始渡河无所忌矣。先是，镇兵驻绥德，若于遥制，遇敌人犯，比出兵，每不及而返。其后，都御史余子俊抚延绥，相度形势，东至清水之紫城，西至宁夏之花马池，筑边墙二千里，增置营堡，创榆林卫，移绥德重兵镇于此。清厘陕人有伍籍诡落及罪谪者，徙实之，择其才子弟为建学，立师教之。又开界石外地，兴屯田，岁得粮数万石。事皆创始，而经画焕然，自是榆为雄镇。弘治中，朝廷清明，河曲无患，然东胜终巳不复，法久复玩，边墙日颓薄不治。而癿加斯兰每岁八月自河西入套中围儠春，出剽宣、大以为常。七年，火筛寇固原，诒起都御史杨一清总制三边，于是始复申搜套、复东胜议，而卒不果行。孝宗之后，逆瑾专政，以修边过费，而边备日弛。嘉靖中，总督侍郎会铣上复河套议，而终梗之。又前之言套可搜者非一人，而王越行之有明效，使当时力主之，何至有后患哉？
中路论曰：榆林城在常乐、保宁之中，文武开府，其间。五营重兵，彪腾虎踞，且左山右水，固天设之严疆，全镇之上游也。保宁、波罗相去八十里，中虽有响水一堡，去边七十里，旧恃无定河为限，所虑者水坚之时耳。今河水浅不足恃，宜于保宁、波罗之间添置一堡，移响水之兵守之。怀远、威武、清平边垣，虽临险阻，高峰峻坂，似若可据。然冲口、宝多，川面平衍，如西川、小理河汐坝，最为首冲。若或大举南驰，则安定、白落、卧牛诸城悉被其毒矣。且东起常乐，西抵波罗，沿边积沙，高与墙等，时虽铲削，旋壅如故。盖人力之不敌风力也。保宁昔称水泽之区，年来潴水渐涸，马无所饮，倘保宁日就凋疲，则归德之饷道可虞。是今之首当加意绸缪者也。然犹有隐忧焉。保宁、常乐，实阨归德、鱼河大川之冲，雕阴、上郡，在在可虑。今虽设有中恊副将一员，可以联属一路，但兵不满二千，马止于数百，苟且支吾，以幸无事，岂完策哉？
东路论曰：榆林东路黄甫川堡，与晋之岢岚、楼子营仅一河之隔，迤西至双山一十二城，冈阜交错，深堑高崖，蜿蜒四五百里，东南逼临大河，故东路之利，利在险也。虽间有窃掠，而大举深入，则昔多未有，然秋则虑入双山之大川，南近米脂为冣冲，冬则虑黄甫之河水，一马可度，随时设备，其容缓乎？且密迩葭州、府谷、神木、吴堡诸邑，军民杂居，牧保为难。为东路计者，当以捍御责之将领，妆敛责之有司，庶壁可坚而野可清矣。
西路论曰：延镇西邻宁夏，与花马池接壤者，定边之盐塲堡也。定边转而东，为砖井、龙州十五营堡，皆依山临堑，倚险可守。然宁塞、柳树涧平川错杂，为延安之门户，居常小窃，秋高大举，较之镇靖、靖边，犹为要害。柳树漳迤西，则旷野平原，无险可据，新安边、新兴、石涝、三山诸堡，设在腹裹，议者欲分其军丁，添贴守了，未必非补偏之一策也。砖井去定边五十余里而遥，欲于瓦札梁增设一堡，如镇罗堡故事，以便接应，或以兵粮无措，竟同筑舍，奈之何哉？定边西郭之外，南北二沙，最为边患，除之复聚，徒烦畚捕之劳，不若增筑砖墩之为因地制宜也。
评曰：明成化时，有谓余子俊城榆林而不复河套为失策，盖以河套为诗之朔方故也。诗不云乎，王命南仲，城彼朔方。笺之者曰：尧典云宅朔方，尔雅云：朔，北方也。皆其广号为近𤞤狁之国耳，未当指为河套地也。后人不察，以为帝王之远略如此，则文王直秦皇、汉武之流耳，何以为文王也？况明之弃河套也久矣。在洪武时，止守东胜，未几又不守，而守绥德。且新当土木之夔，乃欲城榆林者，城河套，不亦谬乎？自后会铣倡其议，以忤严嵩而死，怜之至今。独不思西北边境互相密邋，必选将练兵，时谨备之而不征者，此明太祖之训耶？至若安南，永乐时之郡县也，宣宗朝犹议而弃之，而谓子俊之失者，不亦谬乎？由今观之，鲁铣之论，输田之谍也，子俊之策，朱崖之议也，而子俊之功远矣。嗟乎！有明三百年，士之通经者，止知宋以下之经，而不知潢以前专门之学，则殷之南仲，不几为唐之朔方节度使也哉！悲夫！延绥镇志卷之一嘉兴谭吉璁重修。
一之四山川上
镇之山，荡然黄沙而巳，连冈叠阜而不生草木，间有层岩，又率皆顽石而色赪，无足观。今志其有名者，然在镇南，而属于州邑，则不及也。镇之东为驼山，一曰东山，城半踞其巅，形类驼。镇之得名驼□者以此。山有关王庙二，少南则有天地庙，祀三官□翼然。西立三峰为堡儿山，圣毋祠在焉，又名后土庙，上有塔，俗名文□峰。峰下少北则为寿宁寺，寺自宋建也。自东而南为鸣凤寺，榆阳寺中有台，曰榆台，后有凌霄塔。又南十余里为万佛洞山，又二十余里为炭山，产石炭，镇人赖以火食也。又二十里为半坡峰，又十里为木礧神山。成化前，有妖神栖此，立庙祀之。后有道士经此，曰崇也，书符咒之，庙中隐隐有哭声，即日焚其祠，遂殄息焉。又南八十里为鱼河境，境之南为银州关，本汉银州地，榆溪、无定二水之所交也。又五十里为碎金镇。
宋与夏人互市处，明于其地置驿也。又十里为镇川境。境之南有嗣武城山，由石磴而上，宋人城此，四面石岩，高皆百丈，旧为虽兀城，而宋之□。城在其东北矣。自堡儿山之北，有东岳庙，又北为庙儿梁，有蒋三尹墓。尹名贤，灵壁主簿，死难，有司造坟焉。又北四五里为红山，环列若屏障，落日照之，如霞起焉。其上有款贡城、镇北台、易马台。山之两崖为红石硖，飞湍电转，红影外浮。昔夏李继迁葬其祖彝昌，障水别流，盘石为穴，既葬，复引水其上，疑即此。缁衲者凿山为洞，因名红石硖。寺供金粟其中。复道飞檐，望之如书，榆柳阴映，凫鹭唼呷。榆溪、獐河之水所自出也。巡抚郑汝壁攺曰雄石硖矣。越榆溪而西为十里沙，风吹稍成龙鳞，逶迤十余里，抵黑山之巅也。自黑山而南十里为王墓，山有断碑，字巳磨灭，相傅为夏元昊之神墓也。
自木礧神山而东为羊羔山、人常乐境。又南十里为暖泉山，又二十里为双山境。境之南十里，周之真乡县，隋攺为中乡矣。又南百里为通秦砦，砦居升罗岭，宋元符中建也。北为官家岔，有土佛寺。又东南二十里有金河寺、塔儿山及圆峰子。又东四十里为建安境，古开光县，在开荒川境之南，得建安关。又二十里有金佛崖。又西四十里为高家堡境。境之南百二十里有万户峪。
宋咸平中，河西贡女族长家异保及折惟昌所部啜讹引赵保吉之众，从此人至麟州，而达于花松岩矣。又东五里有幽陵都督府，唐开元中置也。又东南有花石岩。又东四十里为柏林境，境之南三十里有点军崖，泰王过此点军，今有马蹄及人跪坐衣文在石。又东二十里为大柏油境，境之东南有石盘山，又沈家寺。山石有巨人迹，长一尺五寸，阔五寸，车辋迹一道，俗传周柴世宗贩伞憩此。又东四十里为神木境，境之北有杨六郎墓。又南有石天与筛度使、麟州总管刘伦墓。又东一里有凤头山、笔架山、锦屏山。五原故城在其南，汉之光禄塞也。
元之云州故城在其东，唐之麟州故城及连谷城在其北，今沦人于套矣。银城废县又在其南四十里。魏之石城，隋攺为银也。而古之新秦县及唐之静寇塞与惠宁、镇川二堡，皆在其境焉。又东四十里为永兴境，有高寒岭。又东四十里为镇羌境，有天搲关。又东四十里为孤山境，境之南五里有折太君墓，宋名将克行之毋也，而芭州城在焉。又东四十里为木瓜园境，境之南十里，有石佛堂，元建也。又东有蟾海寺。又东三十里为清水川境，境之南为三山。又东十五里为黄甫川境，境之北有竺琭台，巨石巑岏，又名莲花缠也。又有青崖。自王墓山而西四十里为榆溪州。
唐处契苾何力之众，今有废址，俗名十城儿。又八十里为波罗境，有波罗寺。寺依崖构，有石洞，卧佛上。又有石足迹二，一显一晦，俗传佛人东土返西天之所。复有一迹，在威武响铪塔，耆旧傅之为灵异也。有怀德关。又东十余里有土门砦。又北五里为马鞍山，又西二十里为三捷关，又西六十里为威武。境境之西，有响铪塔，元泰定间建，时有白鹤巢其上。有威武关。又东十余里为牛心山，又西二十里为赤木山，又西八十里为龙州境，有龙城关。境之北十里有瓦窑寺，元建，寺废而居人耕地，时蕧其铮铎矣。又东南为箭杆岭，又西四十里为镇靖境。境之南有芦关岭，延水出焉。边外七十余里，有古城，名城川。有神木滩，水如趵突，冬夏渊汀矣。又西八十里为靖边境，有文昌山、太白山、范老关、荍麦城，皆范龙图所筑也。城之下为荍麦河，水上有永济桥，今废。城西南五里有皇华城，又四十里为宁塞堡。有莲花山、顺宁川，昔范文正公立寨存焉有驸马洞，相傅姬驸马居此。
有把都河。河北有莺窝山。河之南为架砲山、旗杆山，二山崔嵬相峙，立亭燧焉。又西三十里为新安，边之东有桃林山。又南十里为白路山及红糜山。又西六十里为砖井。境境之南，有冢岭，俗呼南梁山，山下之水，亦名洛水焉。与岭相对者为北极山，一峰岿然，望之若虬龙奋迅而上。又有黄羊岭及𫔔天岭。有铁脚城，夏人筑。又东北五十里有恒都城，在塞外，汉用兵之地。每朝霁望之，欎欎有楼橹旌旗之状，如蜃气矣。有黄花城，古戌也。又西五十里为定边营，其东北十里有石坑寺，坑深太余，洞佛皆石。元大德中鉴，久为沙埋。弘治十四年，寇犯边，军中见白鼠八穴，众异而掘之，得石柱。柱之下有池，池之东丈余，有声如钟磬，乃得寺焉。又二十里为盐塲堡，有大盐池，周围三里许，中有井，引水溉畦一昔。视之若积雪焉，此九种之一也。堡之西人宁夏境。评曰：十有一年之春，岁在壬子，余有事于定边山，行者羊月，积雪在地，马□不可度，或升或降，即纡回九析，不迥也。然自龙州以西，极望皆崇山，比陟其𪩘，更如陆海。乃知雍州积高，称神明境。由斯以往，至昆仑之墟，三级峻绝，为万一千余里之远也，信矣。山川下四渎莫大于河，而镇之境则三面距河也。河自东胜州从塞外经君子济，折而西南八黄甫川，乃到灰沟营，唐家会于此，渡而矬行，极偏关也。又过府谷县、葭州、绥德州之南，圁水注之，又南会奢延水，得延水关，是唐之芦子也。故以河水为经流，圁水为支流，而不及延水者，其流在清涧也。若三山水别出于环县者，则人于宁夏矣。河水过圁阳，东南，诸次之木入焉。
山海经曰：诸次之水，东迳榆林塞，自溪西云，悉榆林之薮矣。常乐獐河水又西注之，而其源则自塞外葫芦海也，会獐河而南流，入红石硖水，匝隍堑于城之西，遂为西河。得清波桥，巡抚李尚乔、同知邵世禄之所成也。今修治攺为碧浔，详余记中。而芹河之不合焉。芹水在长城北，可数十里，经鱼沟子而南会于溪。平波澄澈，芹藻缤纷，如翠带，故有斯目矣。
龙王□自东北来注之。龙王泉有二，其水自东山出者为南泉，间灌城中镇入之。□汲养也。即严冬蓊蓊勃勃，水气如蒸池矣。其水自钟楼街中出者为北泉，汀潴不流。其上皆有龙王庙，而南泉之飨祀礼也。水之不流者，边人通谓之海，如溪西之杨官海、方家海、酸藜海、天鹅海，皆在长城之西四五十里，水不大而海之者，停之盛也。又少南，钟家沟水西注之，得榆阳桥，巡抚吕雯修治。又南五里，屈而东流，得响岔桥。又溪之东北十里许，得水掌儿，有黑龙庙，蓝家桥水注之，是为刘指挥河也。又柳河水自西南注之。又南二十里，得三岔川，纳石密沟水，又纳焦家川水，又纳纪家湾水。
自川东李三家沟而上，得铁炉庄。又东得杀草湾，石窑水之源也。又自杀草湾至张官儿峁之东，得刘家湾，焦家川水所发，而会于纪家湾。凡此三水，皆注于溪也。又东南十里，骟马井水注之，而南四十里为五女川，五女墓在焉。元兵乱，父死，五女誓养毋不嫁而没。今塳东有石洞，刻像祀之，姓氏失傅矣。又南五十里，得黑河水。又背干川水自葭州西南流，自镇川堡而人于圁水焉。圁水出清平堡外白城儿，东流合夏河儿人波罗塞、滉忽都河水会焉。滉忽都河水出龙州城南宜家畔，合城北乌龙洞泉水及城西水，东流四十里，清平水北注之。乌龙洞者，元丿凿，其神冣灵，祷雨辙应。又东，柳泉儿水北注之。又东，狄青原水北注之，过响铪塔威武堡。暗门水出其东，镇靖堡之海棠河及东西二河水，俱从塞外而来会焉。
又东过怀远堡，若水川出其东南陬，同圁水而东为无定河，濬波奔流，时或逆上，若海之潮也。又黑水头沟水、鲍家寺水东注之。又过响水东，得响水石桥。昔河广羊里，水从岩落。成化中，有僧从木。底凿成三窟，河流颓叠而下，若沃焦尾闾焉。而向之岩际，今为鳌背，人履其上为石梁矣。此为下响水桥也，而上响水桥亦如之。旁两窟俱崩，中尚有一窟，河水过而伏行，今石间镌迹犹存，此又谁之功也？乃知僧人为假合矣。又东至鱼河城，与榆林西河水合。又南过绥德城东，会大理河。又东南，人于黄河。河水。又南合大柏油水。大柏油有东西二水，俱自边外人，南合柏林城东关王峁水，经解家铺，东折八神木之屈野河。黄甫川水出塞外牛武城，南流经堡东。八黄河河水。又过葭州南，沙河水注之。其水出双山唐真乡之西北陬，南合堡东之宋家河水，又南合谢家庄车道沟水。又南至投河会关家川水，过柳树会，又南合真乡川木，又南入葭芦河，葭州城南入黄河。又蒺藜川自西北注之，而永利河水合焉，会于秃尾河。
蒺藜川水出建安大林原崖寺子，南流至四字川入秃尾河。永利河水有二，一出柏林堡境外野麻湾，一出水洞岔，俱西流至高家堡青阳岔，合柏林堡南水掌儿水，经高家城北，注秃尾河。而高家堡之南有弥勒川，宋置砦，又名弥勒砦。有金刚沟，皆永利水之所经也。秃尾河水自建安堡塞外抬瓮山分流，一为苏麻河，一为恶水河，又东屈迳高家堡边外，又南过虎头峁，折入葭州大会坪东十五里，合蒺藜、永利二水入黄河。
评曰：榆林之榆溪，山经、水志未当不言之详也。今求所谓诸次水者，则不可得，当闻之。皋兰山北亦有榆。溪焉，或称谓之相乱与？嗟乎！道元魏人，而言魏国犹如此，彼所云六合之内，水泽之藏，存非为有，隐非为无者，其信然耶？不然，则书之不可尽信也矣夫。
水利附
榆溪之水，自塞外虎素兔河而来，入红石硖，向有渠，今废，而芹河之水，今碧浔桥以西，堤堰巳成，可修而灌也。若城中之园圃，则龙王庙水溉之。镇城之南为南渠，刘指挥河水溉之。水多蛙黾，土宜葵菘矣。三岔川田，在镇城南二十里，骟马沟水之所溉也。又其南十里为来寨园田，刘官儿寨水溉之。又其南为归德水、九股水、鱼河潴水、碎金驿水，皆溉旁近园田种稻，至禾颖翠发，时有白鹭黄鸭泛滥其间，类若江南矣。常乐堡之东园田，镇之东岔河水溉之，高家堡川中田，永利河水溉之，大柏油水溉堡南田。兔毛河水、石壑子分水，皆溉神木河西田，昔参将王效之所引也，寻废。镇之西黑河水及寺子沟水，溉响水堡田，波罗水溉堡西田。然波罗水即圁水之旁出者也，势微缓而堰宝兴清平沙水溉堡东田至新安边、饶阳诸堡，水味若，色深黑，灌田茵为枯。其地近盐池，古谓之渴水也，信矣。若清水营水、黄甫川水，注填𬮭，茂稻梁，而平县行水之法，未尽其利，不亦甚可惜哉！
风俗附
俗骄悍，喜功利，背骑射，尚忠勇。地处沙碛，不事耕织。昔多世禄之家，以奢侈相尚，故至今华而不宝，渐员陵矣。旦兵民恭半以饷为命，家无儋石，稍稍水旱，辙肆攘窃，为隐夏焉。汉地理志曰：安定、北地、上郡、西河，皆迫近戎翟，修皆战备，高上气力，以射猟为先。定襄、云中、五原，本戎翟地，颇有赵、齐、卫、楚之徙，其民鄙相，少礼文，好射猎。隋地理志曰：雕阴、延安、弘化，连接山戎，性多木强，皆女美而妇粗。平凉、朔方、盐川、灵武、榆林、立原，地接过荒，多尚武节，亦皆俗。然马、河西诸郡，其风颇同，并有金方之气矣。岂要评曰：尔雅谓戴斗极为崆峒，其下曰幽都，其气角立，其风精悍。榆林云：崆峒不甚远，而俗尚雄哉，则其性然也。观自汉以来诸地理志，语马不详，不若吾乡之郑端简公之志之善也。其言曰：多将才，有节气，视他镇为最。征之明末，而以孤城拒流贼也益信。故申□之救棾也，秦为之赋无衣而出。盖先王之风，其百世不易者耶。而车马田狩之论抑末矣。
景致附
东谷寒泉，西桥倒影，芹涧春香，抑河秋色，白崖明沙、红山夕照，水帘飞雪，石洞楼云。
评曰：吾见三辅黄图、风土记诸书多矣，未棠有所云景致者也。景致之目俗甚，又往往作诗以摽置之，何与？世傅潇湘八景，西湖十景，夫人而知之矣。然湘山录、湖山胜槩，二书皆鄙而不道。子于志中八景诗强半删。云间有佳者，易其题以存马，览者能自得之，然未易为俗人言也。
延绥镇志卷之一，嘉兴谭吉璁重修。

[book_title]延绥镇志卷之二
二之一建置志
镇之公署，俱为贼毁，所存无几矣。况文武官属之裁革者又十之七哉。如镇城之都察院、户部分司，中路管粮厅、抚彝厅、榆林司经历司、镇抚司、阴阳学、医学又西路按察司，定边之行太仆寺及管粮厅，都察院中军署并厅按察司中军厅、坐营都司厅，参游幕府坐堡厅、巡捕厅，清平镇靖安边之左参将府三，神木孤山之右参将府二，镇羌、靖边之千户所是也。今所载者，总镇府在中城鼓楼西，明天顺中置，中路按察司，即旧都察院，在总镇府西，明天顺中置。后圃有清宁台，旧名德风台，巡𬂠郑汝壁修筑。城堡厅在城隍庙西者，旧署也，今在凯歌楼东街。明万历中置。东路按察司及管粮厅俱在神木县。西路管粮厅即按察司，攺在靖边。总镇。中军厅即旧中路按察司。康熙三年攺榆林卫。旧在儒学东，今以中路管粮厅攺税课司新鼓楼北，今移南门之东。道纪司上帝庙内，僧网司寿宁寺内，神木副总府、波罗副总府、定边副总府，延安营参将府在本府宜君营参将府，康熙八年，参将张光焕建，在县治黄甫川。
游击府、靖边游击府，绥德卫守备厅、绥德州城守守备厅，在州治及各堡守备厅而已。至若镇城之总镇中军府守备厅，左营游击府守备厅，右营游击府守备厅，城守营都司及榆林驿，则皆僦屋以居也。行署向有总督府、公议府、布政司，今尽毁，惟创设察院在西水门之东。顺治十三年，都御史冯圣兆副使。王廷谏城堡同知魏震因杜氏宅改为之，城堡同知高选有记。镇榆楼镇城北门楼名。明嘉靖三十七年，巡抚董威、佥事乔应光建。万历九年，巡抚宁守约、副使洪忻重修。观远楼东城太平楼、城北来安门二楼。万历二年，巡抚张守中、副使李承式、总兵程九思建。筹边楼中城西辑宁门。信地楼中城东北隅。钟楼北城大街。康熙十一年，总镇许公占魁、副使高公光祉，城堡同知谭吉璁重修，详余记。鼓楼中城大街。康熙十年，总镇许公占魁、副使高公光祉重修，城堡同知谭吉璁有记。南鼓楼南城大街，高六丈。凯歌楼即旧城南门，名懁德。正德末，都御史姚镆为巡抚，更今名。南关楼在镇南郊，上有立马关帝庙。旧为关厢，内列客肆，今尽毁而楼存焉。
评曰：易曰：行人之得，邑人之灾。注以为行人，有司之义也。则今有司之视郡县为传舍也，不亦宜乎？然先王禄糈以养之，廨舍以安之，尚恐不给，二而犹若行人者然。今乃使之僦屋赁仆以守其职，无怪乎卒卒焉若侨寓其地也。
榆林卫儒学，在城西北隅。成化十四年，巡抚丁大容建明伦堂五楹，左右为志道、据德、依仁、游艺四齐，其后为尊经阁，巡抚杨浩置。正德十年，按察司阎铎重修，攺置文会堂。阁东为教授宅，西为训导宅。兵火后，唯堂齐仅存。康熙十一年，总镇许公占魁、榆林道高公光祉、延安府知府王公廷弼，城堡同知谭吉璁重修。大门一，仪门一，泮宫门一，攺博文、约礼二齐，尊经阁一，祠魁星于上。外木坊一，事在余记中。
社学二，一在南门内，一在龙王庙西，肃敏余公置。又有北社学、南社学。嘉靖十八年，巡抚张珩，三十一年，巡抚李如桂复设教读。后废。万历三十二年，巡抚郑汝壁修复焉。今俱废。惟于民房立义学，榆林道二，总镇府十，俱延教读，与之廪给，皆捐俸为之也。书院旧有榆阳书院，弘治八年，巡抚熊绣置。嘉靖十一年，巡抚张□□曰颐贞书院。万历十年间废。与文书院在文庙西，万历三十二年，巡抚余宗濬置。今废。卫学廪生绿起榆林诸生，旧无廪膳。嘉靖八年，巡抚萧淮，每生过考优等者，月给米三斗，菜银五分，称为正优。隆庆六年，巡抚郜光先，宪副萧大亨设立𬳂粮，将鱼河南盐地起科，并高通判人官地，岁得粮价银一百五十八两六钱，霅充诸优生馔粮，月给三钱。至万历中，巡抚刘葵、郑汝壁优给至五钱或七钱。三十七年，提学道叚猷显攺称廪膳生员，始与府学等矣。
附学田学店旧碑记
万历三十六年六月，榆林卫经历司为蒙恩给买学田事。掌延安府城堡同知王贴文□神木带管榆林道陈案验，奉巡抚延绥都御史涂批详前事，议儿将教塲迤西地土，照旧作为学田，备将地亩丈尺界址入志勒碑，永为遵守。教塲东至沙山偏坡，西至学田东界，南至响岔畔，北至流水沟渠，长二百六十二丈，东西涧九十七丈，宕五尺。原发学田银四百两，内买过学田，东至教塲西界，西至成天受等地界，南至官路，北至流水沟渠。游击崔崇武原佃北面瓜糜地一叚，南北长四十丈，东西涧一十三丈，计地八亩八分七厘，给过俱银二十五两。又告佃教塲菜畦地一叚，筑墙。秦方复买成天受地一块，共总丈得，南北长三十九来，东西涧二十一丈，计地一十三亩六分五厘，给过地价银二十九两四钱五分。游击李国兆、李成告给教埸菜畦地二叚，南北长九十四丈，东西涧一十八丈，计地二十八亩二分，给过地价银三十六两八钱一分二厘五毫。舍余冯云鹏原佃南面未垦荒地一叚，南北长四十九丈，东西涧一十一丈，计地八亩九分七厘，给过地价银一十两。无人佃种。以上共计地五十九亩六分九厘，共用过价银一百一两二钱六分二厘五毫。
南门外驼房官地一块，南北长二十一丈，东西涧九丈，系先年守备冯应元用价十两告佃，巳经退还原价，给冯应元讫。委官赵汝昆建盖学房，前后连门楼共四十五间，月出赁银，街面每间六分，裹面每间五分。一年共银二十九两二钱八分。
靖边所儒学设在靖边营，明万历元年建。
评曰：按初设卫学，原无廪额。有明之巡抚及榆林道，莅兹土者，始或取诸罚谷，或取诸赎锾，后又置学田、学店以为廪给。鸣呼，前辈作人之意，何其盛与！今天下以养兵马急盐课，巳人公帑，所存之田与店，又硗瘠不可耕，而且无遗堵焉，宜诸士之终窭也巳。虽然，诗有曰：菁菁者莪，在彼中沚。又曰：泛泛杨舟，载沉载浮。言君子长育人材，若沚中有涧草，得长遂，且文武并用，如杨舟之载沉物与浮物者。然则养兵养士又安可偏重乎哉？
宭库今存者，惟镇城广有宭、广有库，军器库即旧火器库。绥德卫新建窘、双山堡、常盈窘、保宁堡窘、鱼河堡、永克窘、响水堡、永益窘、波罗堡广足窘、懁远堡永盈窘、威武堡、当有窘、龙州城宏阜窘、镇靖堡巨积窘、镇罗堡、常裕窘、靖边营利益窘、宁塞窘、柳树涧窘、砖井堡新建窘，旧安边城、旧便利窘、定边、金猫窘。至若镇城广储窘、阜平窘、火器库、药局、西路利益库、常乐堡窘、建安堡窘、永与堡窘、镇羌堡、礼盈窘、归德堡窘、清平堡常积仓、把都河仓、新与堡仓、新安边城新便利仓、石涝池堡仓、三山堡仓、饶阳水堡仓、高家堡阜益仓、柏林寨仓、大柏油仓、神木仓、孤山堡广济仓、木瓜园仓、清水营仓、黄甫川仓，今俱废。
养济院二，一在榆林卫局西，今废。一在管粮厅北今卫署之东。康熙十二年，城堡同知谭吉璁重修。演武塲在南郊，昔镇西将军治兵处也。成化中建，为贼毁。顺治间，巡抚王正志、冯圣兆、总兵沈朝华、李延春相继修复。演武厅五间，后为寝室，崇台三阶，东西为鼓房各五间。又外为将台二，高数仞，磴道北上，所以树旌旗、立表帜。其南可里许为望军台，翼然有亭，其上为坐营之所居也。康熙年，总兵许公占魁重修。其别在榆溪之西者为小教塲，今废。
漏泽园三，其一在教塲之东，明巡抚郑汝壁置。一在南坛右，一在北门外。
驿递自镇城至米脂为驿三，俱建自成化中，榆林驿在三官庙西北。今本驿额设马二十匹，每匹月支草料银一两五钱。驴三十头，每头月支草料银七钱五分。马夫二十名，每名月支工食银九钱，共银八百七十六两。内修鞍屉、𭄛刀、药材等项银三十两，𫼱轿夫工食银四十七两九钱七分六厘零。安定县恊济明制马一十七匹，站银一千九百四两。归德驿距镇南四十里，额设夫马、草料、工食、修补等项，应用站银八百五十九两七钱五厘三毫零。葭州恊济鱼河驿，距归德南四十里，额设夫马、草料、工食、修补等项，应用站银八百一十四两二分七厘零。神木县恊济明制马一十五匹，站银一千七百二十五两。东西各路俱沿边无驿，每堡额设募夫二名，站驴十头，以接塘报。募夫工食每年十两八钱。草料与各驿同，其钱粮俱从布政司给发。南路则为银川驿，并入米脂县，不载。
评曰：李自成一银川驿之马夫耳，奋臂大呼，九州幅裂，使十七年忧勤之主，而祸同金统，酷甚流珠。自书契以来，未有若斯者也。初不过为裁省驿站计，岂意游民无所得食，而饥荒又迫之，卒至于土崩而不可救。呜呼！明太祖有言曰：自今马夫必以粮富丁多者克之，有司务加存恤。盖鉴元驿之若暴也，使子孙世守祖训，李自成者胡为乎来哉！延绥镇志卷之二，嘉兴谭吉璁重修。
二之二祠祀志
文庙在城隍庙之西北。大成殿五楹，旧设先师及四配、十哲像。弘治十四年灾，十七年，巡抚文贵复创。嘉靖五年重修。基崇三丈，陛七级，广七丈五尺，廉远地三尺有七寸。康熙十一年，榆林道高公光祉城堡。同知谭吉璁重修。东西两庑凡三十六楹。北翼大成殿，为左右门，南环戟门，凡三楹。康熙十一年，榆林道高公光祉、城堡同知谭吉璁重修，高三尺，陛四级。门之外，左为名宦祠，右为乡贤祠，各三楹。南为棂星门，亦三楹。泮池旧在门内，巡抚张缗凿，跨石桥三，西引榆河水，自来安门人经射圃，东折榆林卫西墙南注泮池，复西流出郭外。今移在棂星门外，引龙王泉水注之。
武庙在南城之西，原入卫游击公署。万历三十五年，巡抚涂宗濬攺为庙。正殿三楹，左右庑各三楹，中门一楹，大门三楹。武教署一所，今废。社稷坛镇城北二里许，旧周以墙垣，封树俨然，今废。祭永安门郭中。风云雷雨坛城南一里许，有碑。厉坛城北里许，今废。致祭于东郊，城堡厅主之。城隍庙在榆林卫街，镇城各营堡俱有，岁清明、中元、下元迎祭于厉坛。八蚁庙在榆阳桥南，岁以秋祀之。上帝庙在镇城大街正中，后有玉皇阁。大马神庙在镇城东南山岭，小马神庙在察院西北，各营堡俱祀。旗纛庙镇城南关外，各营堡间有，岁惟霜降一祭，镇城总兵主之。今在南鼓楼之左。康熙八年，总镇韩应琦建。火神庙中营游击府左，每岁九月二日祭。万历二年，巡抚张守中重修。文昌祠镇城文庙外东南隅营堡惟高家清水祀之。东岳庙镇城北营堡惟神木、清水、龙州、把都河祀之。北岳庙镇城北五里，营堡东路多祀之。余肃敏公祠镇城南门内。正德初，𠡠修，祀巡抚余公子俊。镇人岁时致祀，以开创有大功也。姜公悯忠。祠镇城南门西，祀宁夏总兵官姜汉，正德初，死安化王寊𫔍之变，𠡠建，今俱废。
靖边所乐文庙靖边营城之北，大成殿一，启圣祠一，东庑一，西庑一，外文昌阁，皆仪亭在焉。万历初建。
评曰：旧志文武两庙有祭器、经籍二志，凡樽垒、豆边，与夫十三经、七书之属，靡不备。时移世易，宫墙荒毁，而有司之所存者，又安可问哉！至于镇城之建，始自余肃敏公，耆老至今能言之，功在斯人，而祀典寝顿，其于桐乡之祠谓何？嗟乎！古之道废踣久矣，泮水、泽宫，鲁琳堂梵宇之不若，而甘棠之遗，亦复忽焉。即有所立之祠，非生而甚贵者不能也，不又可哀也矣夫！
延绥镇志卷之二，嘉兴谭吉璁重修
增补
文庙始自成化，历年久矣，但地处洼下，易于颌圮。自康熙十一年榆林道厅修后，迄今二十余载，殿宇廊庑渐次摧毁，门祠坊阈，半委榛芜。康熙三十四年，总镇柯公彩、榆林道庄公搢、城堡同知张公皇辅，目击庙貌之颓，力肩振与之任，爰各捐俸，共谋重修，自是美轮美奂，圣宇重新矣。
外史李龙雯评曰：明成化九年，余肃敏公始议立榆林学宫，以培文风，以训武胄，甚盛典也。但历年既多，成毁不一，自谭舟石司马捐葺后，迄今甘有三载，日为风雨所剥，巍巍宫墙，文将鞠为茂草。幸逢总镇柯公、观察庄公、司马张公，道崇胶序，同志重修，俾黉宫泮水，辉煌生色，岂独肃敏专美于前与？爰附编末，庶天下后世知三公泽在边隅，而于肃敏并傅于不朽云。康熙三十四年岁次乙亥秋九月，榆溪李子龙雯补利。
增补
城北雄石硖，旧有阁各翠然，康熙十二年，水涨冲激，荡毁无存。总镇柯公彩以地属乾方，全镇风水攸系，因捐俸重建。凡五楹，上祀关帝像，名为镇远。其崖畔佛龛僧舍，补缀修葺，游人莫不改观。东门外旧有无量寺，屏蔽东城，以卫民社，岁久颓废，寺僧他徒，总镇柯公彩捐俸重建。文于寺前起盖店房，为寺僧耴租。演武亭在南门外，总镇柯公彩捐俸重修，规模宏壮，按期操练，以重边防。龙王庙在红山市南，比年雨眻不时，春夏多旱，总镇柯公彩虔诚致祷，辄有感应，捐俸重修。东南驼岭有大马神庙，年久坍塌，总镇柯公彩以神司马匹，营伍攸赖，捐俸重修。准提寺在镇署之东。顺治礽建，总镇柯公彩捐俸新之，傍设义垫，延师教读，童蒙肄业者甚众。文昌宫在西门城上，栋桷蠹朽，丹垩剥落，总镇柯公彩捐俸重修，士子咸称庆焉。
外史李龙雯评曰：镇城自兵燹后，未闻有修举废坠者。即南郊之演武亭，用兵家往往视为傅舍，以致渐将沦没，而况其他哉？今总镇柯公讲武之余，历览名胜，比年来捐拾金钱，难更仆数，而又择其关切地方者，力为鼎新而不辞。如石硖楼、无量寺、龙神祠、马王庙，以及署左之准提禅室，城头之司禄文宫，与教塲演武一亭，次第告成，屹然巨镇气象矣。孰谓公之乃心边隅也，不与创始同功乎？
二之三兵志
国朝经制官兵九千六百二十九员名，马二千六百四十二匹。明会典经制：官兵五万五千三百七十九员名，马骡驼三万三千一百五匹。镇城中营马兵三百九十八名，步兵四百一十六名，守兵五十二名，马三百九十八匹。明制：官兵三千六百四十四员名，马骡、驼二千八百八十四匹。左营马兵三百九十八名，步兵四百七名，守兵六十三名，马三百九十八匹。明制：官兵三千一百十四名，马骡、驼一千九百七十八匹。
□营马兵三百九十八名，步兵四百七名，守兵六十三名，马三百九十八匹。明制：官兵三千三十九名，马骡、驼二千六百四十匹。城守营守兵五百名，守恊。波罗营马兵三百名，步兵二百五十九名，守兵一百名，马三百匹。
明制军丁并守了军共八百二十八名，马骡三百五匹。保宁堡守兵八十名，明制军丁并守了军共一千二百八十名，马骡、驼六百七十五匹。□□堡守兵一百一十名，明制军丁并守了军共六百□十八名，马□一百四十三匹。双山堡守兵一百名，明制军丁并守了军共六百六十名，马骡三百三十一匹。归德堡守兵五十名，明制军丁四百八名，马骡一百一十七匹。鱼河堡守兵一百名，明制军丁五百名，马骡二百五十匹。响水堡守兵一百名，明制：军丁并守了军共七百八十六名，马骡、驼三百九十八匹。
怀远堡守兵一百一十名，明制军丁并守了军共七百三十九名，马骡三百五十七匹。威武堡守兵五十名，明制军丁并守了军共六百四十名，马骡二百七十四匹。清平堡守兵一百名，明制军丁并守了军共二千二百二十四名，马骡、驼一千五百九十八匹。东恊神木营马兵二百五十五名，步兵六十名，守兵二百名，马二百五十五匹。明制军丁并守了军共二千四百五名，马骡、驼一千三百七十七匹。黄甫营马兵八十名，步兵五十一名，守兵六十六名，马八十匹。明制军丁并守了军共一千六百七名，马骡一千一百四十九匹。建安堡守兵一百二十名，明制军丁并守了军共六百八十名，马骡三百四十七匹。
高家堡马兵一十五名，守兵一百三十名，马一十五匹。明制军丁并守了军共一千五百八十四名，马骡驼一千五十八匹。柏林堡守兵一百一十名，明制军丁并守了军共六百二十七名，马骡二百二十三匹。大柏油堡守兵一百名，明制军丁并守了军共四百六十六名，马骡一百四十九匹。永兴堡守兵一百一十名言，明制军丁并守了军共一千一百六名，马骡三百九十九匹。镇羌堡守兵一百一十名，明制军丁并守了军共七百六名，马骡二百二十九匹。
孤山堡守兵一百二十名，代明制军丁并守了军共二千六百五十六名，马骡驼一千七百六十四匹。木瓜园堡守兵一百二十名，明制军丁并守了军共八百七十九名，马骡二百六十四匹。清水堡守兵一百名，明制军丁并守了军兵一千一百二十名，马骡四百二十八匹。西恊定边营马兵二百六十名，步兵七十五名，守兵二百名，马二百六十匹。明制军丁并守了军共三千六百九十名，马骡一千五百六十五匹。靖边营马兵八十八名，步兵五十名，守兵六十五名。马八十八匹。明制，军丁并守了军共二千二百五十五名，马骡九百二十匹。龙州堡守兵五十名，明制军丁并守了军共五百五十七名，马骡二百四十七匹。镇靖堡马兵一十名，守兵一百名，马一十匹。明制，军丁并守了军共二千五百三十七名，马骡、驼一千七百八十九匹。
镇罗堡守兵五十名，明制，军丁并守了军共四百四十一名，马骡一百六十匹。宁塞保马兵一十名，守兵一百名，马一十匹。明制，军丁并守了军共二千四百四十五名，马骡一千五百七十一匹。柳树涧堡马兵一十名，守兵一百名，马一十匹。明制，军丁并守了军共一千八十二名，马骡三百八十四匹。安边堡马兵三十名，守兵一百名，马三十匹。明制，新安边堡军丁并守了军共五百九十一名，马骡一百五十二匹。又旧安边堡军丁并守了军共二千八十四名，马骡、驼一千二百二十五匹。砖井堡马兵一十名，守兵一百名，马一十匹。明制，军丁并守了军共八百五十名，马骡四百三十三匹。盐场堡守兵五十名，明制军丁一百二十名，马八匹。绥德州城守营马兵二十名，步兵三十名，守兵一百五十名，马二十匹。
延安营马兵二百七十五名，步兵一百三十五名，守兵二百名，马二百七十五匹。明制，军丁一千五百名，马五百匹。宜君营马兵三百三十名，步兵一百八十名，守兵二百五十名，马三百三十匹。凤州城守营马兵三十名，守兵二百名，马二十匹。
附明制
抚标官军一千八百三十三名，马骡、驼一千五百。九十五匹。入卫三营官军二千九百六十二名，马骡三千七十三匹。抚边都司及卫所操局守了官军一千五百四十五名，马骡二十一匹。石涝池堡军丁并守了军共四百四十二名，马骡二百一十九匹。三山堡军丁并守了军共三百七十二名，马骡二百二十一匹。饶阳堡军丁二百二十七名，马骡八十五匹今裁。
军数旧额
明洪武二年，延绥守臣建议开设延绥各卫，调铨官具，编选军士。于时有归附者，有牧集者，有选克者，有编拨者，共为四等。此外有赖字号军。盖天顺初，陕西参将李源清出各卫远年无勾之军，同名同姓而相推不承者，乃悉发榆林卫编伍，故谓之老军。又成化二年，延绥守臣言：营堡兵少，而延安、庆阳府州县边民多骁勇耐寒，敢于战斗，若选作土兵，必能奋力。兵部奏请勒御史往会官点选，如延安之绥德州、葭州、府谷、神木、米脂、吴堡、清涧、安定、安塞、保安、庆阳之宁州、环县，选其民丁之壮者，编成什伍，号为土兵。其优恤之法，每名量免户租六石，常存二丁，贴其力役，五石以下者存三丁，三石以下者存四丁。于时得壮丁五千余名。
又弘治中，延绥巡抚复题召募土兵，名义勇军，计得一万三百七十六名。此延绥土兵之所由始也。又成化八年，癿加厮兰侵套，吏部侍郎叶盛会总督王越、总兵许宁奏请清解六年、七年名省军之不服水土者，暂留实边，与清勾云南、两广、福建、浙江卫所军人俱解榆林各卫，以实边备。巡抚余子俊亦有是议，诏可之，谓之杂抽军。又成化六年，榆林置卫，时三卫老军摘拨戍边数少，巡抚议从老军户内陆续抽选壮丁，分四班输流操备，调之四班壮丁，自弘治以后，共计得军四万三千五百九十四名为原额。
又弘治十三年，延绥巡抚陈寿议奏：官军之家，三丁内选一丁，以补军伍空缺，计选军二千名。又正德五年，左通政丛兰筹边：各军户内五丁以下者择一丁，六丁以上者择二丁，计得军丁一千五百二十二名，谓之选丁。又嘉靖三十年，巡抚张愚奏于免粮土兵余丁内，每免粮五石以下者抽一丁，五石以上者抽二丁，十石以上者抽三丁。三十一年，巡抚张珩以免粮十石上下者抽一丁，俱夏秋备边，过冬疏放，谓之免粮抽军。
又成化十二年，巡抚余子俊奏：绥德卫十二队，每队五十名，共六百四十四名；延安卫一十九队有奇，共九百五十三名；庆阳卫八队，共四百一十九名。凡屯军每年俱十月初一日到边备冬，次年三月初一日疏放农作。嘉靖二十四年，巡抚张子立题留本卫，设官操练，以备征战，谓之屯军。一名备冬军。明制，江南、北、淮东西军卫皆颁漕运，河南、山东军每岁分番戍边，名日班军。正统初，兵部节议输班官军，陕西西安左、前、后右四卫，潼关卫、蒲州守御千户所，河南南阳卫、宁山卫、颖上守御千户所，通共输班操备，官军两班，计一万一千六十三员名。嘉靖三十一年，奏册尚仍旧。其后，南阳、颖上、宁山三卫军免班，南阳等卫军戍榆，岁二月赴边。次年二月放归。嘉靖四十三年，巡抚胡志夔疏议免戍三年，每年每军征银五两四钱，解镇募军之用，限满仍复上班。
万历三年，阅边郎中熊秉元、总督石茂华、巡抚张守中会议，照旧征银，以资工费，而班军之制废矣。又嘉靖二十九年，咸宁侯仇鸾疏岁征各镇兵入卫，以榆林四营更番戍守，谓之入卫军，当时呼之为小马军。
评曰：明之卫所，即唐府兵遗意也。自京师达于郡县之险要者皆立之，有事征伐，则诏总兵官佩将印领之，既旋，则上所佩印于朝，官军各回本卫，法诚善也。洪武初，延安侯唐胜宗及长兴侯耿炳文等奏训练陕西都司所属官军数目，凡三十四卫马步官军十六万七千有奇，此大较也。自后承平既久，卫所指挥诸官皆世胄不习武，而是时之军士，强壮则占役于权门，疲赢则挂名于公府，支粮则有其数，调遣则无其人。即或一二大臣有意厘饬之，将领恶其害巳，而骄悍之卒又辄肆噪呼，如嘉靖二十二年，延绥巡抚张𦒎参粮道王纳言之激变，并以自劾者，可鉴也。
自逃亡者既不勾补，占役者又不着伍，急则借口召募及调遣而巳。故老军变而为土兵，土兵变而为抽选，班军变而为改折，举祖宗之法而尽变之，以至于亡而不悟。悲夫！即京师之三大营，额兵三十万，一变而为圃营，再变而为十二营。后又引宣府、大同、榆林、辽东边兵入内府操练，名日外四家，而圃营之法益壤。沿至崇祯末，求胜甲胄者，而亦不可得矣。近在辇下者且然，况九边之远哉？夫以三十万之众，生聚教训，积二百年之久，宜丽之不可亿计矣，乃卒守空籍而国随之者，何也？唐兵三变而亡，而明与之一辙也。
马政
镇马原额常操输班备御官军骑操马四万七千一百八十七匹，皆耴足于茶马、盐中马、免粮马、阵获马、互市马、苑马，而买补之价，则以京运地亩给之。乃又设以椿朋，严以马禁，其制固详且密矣。国朝茶马仍设，但镇兵既减，阖营额马仅二千九百，耴之内地而巳足，故西宁领马岁止数十匹。苑廐之牧，以实邮传，而池盐互市等项，尽行罢革。惟椿朋与马禁俱沿明制。茶马、洮、岷、西宁各设茶马司，召悉易马。巡抚项忠题请三边照年输领。后杨一清以西宁距镇太远，请以洮河马专给延宁，而西宁归甘肃。嘉请初，巡抚张宏因套兵日强，奏请破格给赐额外茶马二千匹，间岁一领从之。
苑马设监，寺臣主之，驻牧平凉以西木镇。唯嘉靖中，抚臣张宏奏讨苑马三千九百余匹，给军盐中马。天顺中，每中马一匹，给盐八十引，计两池岁课四万五千引，每该马四百五十余匹。寻以所中马不堪征操，奏淮折价，每引一百道，中银五十两。计二马之引，可克三马之费，每岁解镇。后池为宁夏所借，正统中，复归木镇。然盐政大坏，徒存空名而巳。
免粮马始自成化九年，余子俊题免土兵本户税粮二十石以下，并其差役，专买本军马匹牧养。共军四千八百六十八名，免粮六万四千九百三十八石，该马四千八百六十八匹。至万历四十三年，巡按沈涵奏请免粮买马，不若征银给价，始令土兵每粮一石，征银三钱三分，延、庆二府征解榆林，以管粮通判司之。凡土兵买马，每匹领银十二两。然其后獘窦渐滋。镇城军丁非土兵，而往往冒领，东西二路蜼土兵不得给价。及巡抚郑汝壁严核，着令镇城土兵仍给价十二两，而三路土兵各给五两焉。
阵获马嘉靖以前，凡夺获马匹，尽行给赏，未几，择骟马给军伍，而骒马、驼牛与本军。其后并取变卖，克抚赏费，而士气衰矣。互市马始自嘉请中仇鸾奏许马市，计节次易马六千匹，分给军士。及万历末，吉能乞款，每岁除贡马三百四十匹外，互市之马不满二千，膘壮者给军，老赢者变价克赏。
京运马价正统初年，军伍缺马，奏发内帑银六万两，买马给军，嗣是无定额，惟遇马缺，巡抚奏讨，或三五万，或六七万。嘉靖十一年至十万后，更以畿甸马兼给。弘治中，陈寿奏讨四户马三千匹。正德中，兵部咨给保定寄养马二千四百匹。陈璘奏讨紫荆关马三千匹。嘉靖时，张宏又奏讨紫荆关四户马三千匹。凡募军俱有奏讨马价，每匹给价十二两，与椿朋每匹十两者不同。
地亩马价成化六年，兵部议：马价不足，于屯田内每顷出银一钱，屯官征妆解镇，妆买战马给军，不许那移。年终奏报，计榆林卫五百五十九两三钱，绥德卫二百九十六两九钱一分，延安卫五百九十八两八钱七分，庆阳卫三百三两六钱，共一千七百五十八两六钱八分。至万历末年，水旱逋欠，加以侵渔。岁贮不满三百金矣。椿朋成化十三年，兵部议行各边，凡马匹遇有倒失，酌量官军朋合出银买补，每年遇双月，都指挥出银一钱，千百户、镇抚七分，旗军五分，走失被盗者各加五钱，扣存。官军照时买马，约一年应扣五千余两，镇巡官半年一奏报。
评曰：盗与马何与哉？天下有盗而无马者矣，马之待盗乎？盗之待马乎？马与盗果相辅而行乎？何马禁甚严，而盗犹如故也？此与寿王挟弓矢之对同然，无有一人为上言者，可叹巳！使非朝廷洞然而弛其禁，则陕西、四川、贵州民间之苦，将何所告诉哉？鸣呼！民之种马、养马、俵马之獘极矣，至本朝而始革。今又与民同其利，则塞之斥也，亦何难致桥、姚之富耶？
军器
大小车三十九辆，一丈长空木桶砲四位，小竹火箭七千五百枝，五尺长空木桶砲一位，生铁小炸砲五千四百三十个，生铁大炸砲九个，火箭桶一十三个，铁箭一百四十四枝，遮牌八面，磁炸砲八个，生铁罐二个，生铁蒺藜七千三百七十个，纸火绳五十六根，刀五口，𬬰头九十个，大铅子一百二十个，铅子六百个，乌𬬰铅子三百九十六个，大小铁子五十四万四百二十七个，火罐三十六个，磁炸砲二百八十三个，铁炸砲二百四十二个，竹杆六千八百五十六根，火箭坠二百七十个，火箭头一千四百八十个，起火三百一十个，大小石子一千三百五十个，熟铁盏口砲一十八位，镇殿铜将军砲四位，镇殿铜发贡壶砲四位，镇殿生铁将军砲六位，生铁马腿飞砲二十三位。
评曰：兵家言火攻者，非若近今之佛郎机三出、连珠百出、先锋、母子、火兽布、地雷十眼、铜砲四眼、神𬬰诸器，即明初之破张士诚者，用𪿫而非砲也。𪿫者，飞右也。俗文从石包声，不用石，而铸铁制药为之，失其义矣。盖佛郎机自嘉靖初得番人蜈蚣船锐法始，以后各边遂恃为长技。若夫平原易地，剑戟相当，固无所施；即有险阻，又极重难致，则宜于守而不宜于攻也明矣。语曰：火攻固是下策，而况本非兵法之所有乎？
烽火
旧制，遇警日则举烟，夜则举火呜砲。一沿边使至镇城，若不退，每一时照前举行一次。如出境，日举空烟，夜举空火，不呜砲。其三五十骑至百骑，日则悬黄旗，一，夜则悬灯笼。一二三百骑至五百骑，日则悬青衫，一夜则悬灯笼。二六七百骑至千骑以上，日则悬皮袄，一夜则悬灯笼。三五七千骑至万余骑，日则悬青号带。一𬉼烟，一夜则悬灯笼。西东路烟火一把，则为黄甫川，一清水营、木瓜园、孤山。二把为镇羌、永兴；三把为神木、大柏、油、柏林。四把为高家堡、建安；五把为双山地界。双山墩起，至常乐□□坡墩止。七把为乐横河墩，起榆林贼永昌墩止。八把为榆林城永昌墩起，保宁镇疆墩止。
西路烟火一把，则为新兴、磗井、石、涝池山、定边、盐场、饶阳水二把，为把都河，为柳树涧、新安边、旧安边。三把为镇靖、镇、罗云、靖边、宁塞，四把为威武、清平、龙州城，五把为波罗、怀远，六把为响水，七把为保宁；八把为榆林城永昌墩起，保宁镇疆墩止。
评曰：当改永乐时，总兵官武安侯郑享敕书云：各处烟墩，务要增筑高厚，于烟墩上收贮五个月粮食紫新，并置药弩于上，就于烟墩卤边开井，井外园墙与烟墩相平，使外面望之，只是一个烟墩，不知其中有井，务要坚厚，勿致坍塌。噫！其绸缪之至计与！及其衰也，李贼过雁门，度居庸，烽火无一傅矣。虽日天命，而使狐鸣之盗，无斩山缘道之艰者，人谋非也。
按各边镇守官有总兵、副总兵、参将、游击，总兵总一镇之兵，谓之正兵；副总兵分领三千，谓之奇兵；游击分领三千，往来防御，谓之游兵；参将分守各路，东西策应，谓之援兵。此边兵之制也，而后其衰矣。延绥镇志卷之二，嘉兴谭吉璁重修。
二之四食志
屯田
榆林卫原额屯地共五千七百七十四分，内官地七十四分，屯地五千七百分，以六顷为一分共地三万六千九百六十顷零。除拨附镇田七十四分为只身百户外，共五千七百分。自威武以西，尽定边界，南接保安、安塞、合水、环县，北至铲削二边。其屯田军丁，原系延、庆二府召募，及赖字号军籍名五所，每分征粮六石，共征粮三万三千五百五十八石。成化中，增马价银五百五十九两三钱。万历后，除荒地一千八百四十二顷零，实存地三万六千一百一十七顷二十九亩零，增粮六千八百六十一石五斗零，共实征粮四万一千四百二十石四斗三升零，增均徭银一千八百五十二两四钱零，增九厘银一百四十两五钱。马价除荒，实征银九两四钱八分。
国朝顺治年间，题免荒地三万四千二百九十六顷四十五亩五分。康熙三年，本卫实熟地一千八百二十顷八十三亩六分，征粮二千一百五十一石五斗七合零，征九厘银一百两二钱六分七厘零，均徭银三十七两七钱六分七厘零，俱分隶中西二路各堡。清平堡实熟屯地一十六顷七十三亩五分，征粮二十石一斗四升一合，均徭银八钱四分五厘零。
龙州堡实熟屯地一十三顷八十九亩，征粮一十六石六斗六升八合，均徭九厘争八两五钱八分九厘零。镇靖堡实熟屯地六十六顷七十五亩，征粮八十石一斗四合，均徭银五两四钱二分五厘零。镇罗堡实熟屯地九十五顷七十五亩，征粮一百一十四石九斗，均徭银八两三钱五分九厘零。靖边所实熟屯地四十一顷二亩五分，征粮四十九石二斗六升六合零，均徭九厘银一十三两二钱九分五厘零。
宁塞堡实熟屯地五十顷一十九亩，征粮一十二石九斗四升四合，均徭九厘银七两八钱四分六厘零。柳树涧堡实熟屯地三十顷九十四亩，征粮四百二十一石一斗二升八合，均徭九厘银一十五两四钱六分一厘零。旧安边堡实熟屯地四百五十八顷八十六亩六分，征粮五百五十石六斗三升九合零，九厘银四十两三分零。新安边堡实熟屯地一百四十顷四十一亩，征粮一百六十八石四斗九升二合，均徭银八两六钱一分九厘零。砖井堡实熟屯地二百八十六顷六十七亩，征粮三百四十一石四斗九升四合，均徭九厘银一十五两九分九厘零。定边所实熟屯地二百八十顷六十九亩五分，征粮二百九十四石。升五合，均徭银五两五钱九分三厘零。
三山屯实熟屯地二十五顷二十九亩，征粮二十五石五斗九升四合九厘银一十一两一钱一分一厘零。只身下实熟屯地六十二顷五十二亩五分，本卫征粮七十五石一斗六升八合。界北新增原额地四百四十三顷七十九亩三分，粮五百六十三石一斗九升零，草四百八十四束。
顺治年间，题免荒地四百六顷八十八亩三分。今成熟地三十六顷九十一亩，坐落龙州堡一十五顷八十四亩，征粮二十石二斗五升六合，草八束一十四斤。靖边所二十一顷七亩，征粮二十五石五斗九升五合零，草二十八束十斤零。
南关夹道原额屯地五顷五十亩，征粮六石六斗，坐落镇靖堡。今熟地二顷四十四亩，征粮二石九斗二升八合。界石迤北原额屯地五十八顷六十三亩，征粮二百石，坐落本卫城南。今折征银二十一两二钱七分一厘零。糜粮地原额三千五百四十四顷二十亩八分，征银一千九百七十六两八钱一分八厘零，又丁祭银二十二两一钱一分三厘。今靖边所征熟银八两一钱八分三厘。镇靖堡原额地二百一十五顷五十一亩三分，今熟地二十一顷六亩，征银二十一两六分。
靖边所原额地三百一十七顷一十三亩五分三厘，今熟地三十顷，征银一十二两二钱二厘零。
定边所原额地一百五十七顷六十五亩，今熟地三顷八亩七分零，征银一两五钱。
砖井堡原额地八百四十八顷六十六亩八分，今熟地一十三顷四十三亩六分，征银八两七分。
绥德卫原额屯地五千七百分，每分一顷二十亩，该地六千八百四十顷。除右所姜、杨二百户屯地，嘉靖初筑边，弃入夹道内，并百户裁去。共实在屯地六千六百三十六顷。内杂清涧、绥德、吴堡为下屯，北自米脂、葭州以东尽威武，距镇城内鼓楼界为上屯。每分各百户科粮草不等，共征粮一万七千七百六十六石五斗五升九合一勺，征草二万二千二百七束。成化中增马价银二百九十六两九钱一分。万历末加征九厘银七十一两五钱七分一厘零，军器银二百七十五两六钱四厘，均徭银一千一百二十九两一钱七分七厘零。均徭无定额。每岁本卫酌其经费多寡，详抚院批久开征，减马价十八两四钱八分六厘。实征马价银二百七十八两五钱二分四厘。国朝顺治年间，题免荒地五千一百五顷五十二亩。康熙三年，本卫实熟地一千五百三十九顷六十二亩四分，征粮四千一百四十九石九斗二升一合二勺零，草五千三百二束六斤零，马价九厘、军器、均徭诸项银俱仍旧额。内实熟屯地四百六十七顷六十五亩三分零，征粮一千三百三十二石六斗六升九合，草二千六束五斤零，属本卫新建仓征妆。又三屯实熟地四百顷四十六亩一分零，征粮一千四十石四斗七合零，草一千二百四十一束零，属本卫经历司征妆，纳镇城、广有仓，余分属中路各堡。
保宁堡实熟屯地七十八顷六十六亩，征粮二百二十七石三升四合零，草二百六十五束六斤零。双山堡实熟屯地一百二十五顷一十八亩，征粮三百五十二石八斗五升零，草四百一十九束五斤零。鱼河堡实熟屯地一百四十五顷五十一亩七分，征粮三百六十四石二斗九升零，草四百三十束六斤零。响水堡实熟屯地一百四十八顷六十三亩四分零，征粮三百二十三石二斗四升二合零，草三百六十束七斤零。波罗堡实熟屯地五十七顷六十三亩，征粮一百四十九石八斗八升一合零，草一百九十五束三斤零。怀远堡实熟屯地五十七顷二十七亩，征粮一百六十三石八斗一升六合零，草一百九十一束四斤零。威武堡实熟屯地七十七顷二十四亩，征粮二百四十二石三斗七升一合零，草二百五十七束一十四斤零。
清平堡实熟屯地二十七顷八十四亩五分，征粮八十二石八斗二升四合零，草九十三束七斤零。界北新增原额地四百七顷三亩，粮一千一百九石六斗六升零，草二千一百二十束九厘，银一百八十四两九分八厘零。
顺治年间，题免荒地二百六十顷四十一亩。今成熟地一百四十九顷九十二亩，粮四百四石一斗四升八合零，草七百四十五束一十五斤零九厘，银一百五十五两九钱六分零。
夹道糜粮地原额四千五百六十三顷二十二亩，在界石北，马路南，与草场相参，环潴泽中，颇称膏腴。但切近大边，视边事之缓急，为地亩之荒垦。官给牛具，每岁照牛征租。万历中，征粮至九千七百九十七石二斗二升。后改本色为折色，以克抚赏之不敷。及明季属荒，加之变乱，熟者百不存一。今中路各堡则熟地七十顷五十亩，征银八十两一钱五厘零。西路各堡则熟地二百四十五顷九十八亩七分，征银一百七十四两九钱三厘零。延安卫原额地三千七十二顷六十六亩八分，粮一万四千五百七十一石七斗零，草二万二千四十一束，坐泒延丰等仓上纳马价等银六百二十六两二钱一分零。今裁并肤施县，而地之近边者，则属之于西路各堡。龙州堡实熟屯地八顷八十四亩，粮四十二石四斗七升零，草六十四束。
镇靖堡实熟屯地一十六顷三十六亩，粮七十八石五斗五升，草百一十九束。镇罗堡实熟屯地一十顷七十四亩五分，粮五十一石五斗九升四合，草七十八束零。靖边所实熟屯地三十顷一十一亩五分，粮一百一十七石三升零，草一百六十八束零。宁塞堡实熟屯地二十五顷五分，粮一百二十石七升零，草一百八十三束零。
东路柏林堡原额糜地二十七顷一十亩，粮五十四石二斗，折征银三十二两五钱二分。大柏油堡原额糜地二十一顷七亩，粮四十二石一斗四升，折征银二十五两二钱八分四厘。神木营原额糜地四十四顷九十二亩，粮七十四石三斗八升，折征银四十四四两六钱二分八厘。永兴堡原额糜地三十七顷四十六亩五分，粮七十四石九斗三升，折征银四十四两九钱五分八厘。以上四营堡人，今归并神木县。镇羌堡原额糜地二十五顷，粮五十石八斗一升，折征银三十两四钱八分六厘。孤山堡原额糜地一百四十一顷七十三亩八分零，粮二百七十三石八斗七升六合零，折征银一百六十四两三钱二分零。木瓜园堡原额糜地九十三顷七十亩五分，粮百七十九石八斗六升，折征银一百七两九钱一分六厘。
清水营堡原额糜地八十顷五十一亩五分，粮一百五十三石三斗八升，折征银九十二两二分八厘。
黄甫川堡原额糜地一百五十八顷二十六亩五分，粮三百一十石四斗二升五合，折征银一百八十六两二钱五分五厘。以上五堡，今归并府谷县。
高家堡原额新增地五十顷九十五亩二分，内除荒地三十五顷一十三亩七分，实熟地一十五顷八十一亩五分，每亩征粮二升，共粮三十一石六斗三升，草四十八束。
评曰：屯田足食，由来尚矣。明制，延绥三卫各设千户所五，一所统百户所十，每百户所百户一员，总旗二，小旗十，领军一百名，地一百余分，以三分守城，七分屯种，法未尝不善也。自后承平日久，武事废弛，卫中军丁，即一黉上诸生，皆得而奴使之，百户又敢有其田哉？即巡方御史及清军之官，执簿呼名，惟遣奴客克数而巳，宜其客兵日多，粮饷日匮，而国势日以不支也。可不鉴哉！
折色
广有库额牧卫堡州县起解银四万一百五十三两六钱九分四厘零。绥德卫起运地丁折色、马价、九厘、军器、铁料、均徭等银一千六百五十七两九钱六分零。榆林卫起运地亩折色九厘、草场、养廉、地租、糜粮等银三百九十九两一钱九分三厘零。保宁等堡起运糜粮地亩并新恳糜粮、养廉钿银四百四十两七钱三厘零。高家堡起运九厘银四两八钱三分四厘零。鄜州起运地丁杂项银四千六百七十一两五钱八分五厘零。延川县起运地丁杂项等银一千三百九两八钱九厘零。宜川县起运地丁杂项银三千三十七两五钱六分五厘零。延长县起运地丁杂项银八百七十两二钱五分五厘零。中部县起运地丁杂项银一千七百二十五两六钱三分五厘零。洛川县起运地丁杂项银六千四百四十六两九钱七分五厘零。米脂县起运地丁杂项银一千六百六十九两三钱六分四厘零。绥德州起运地丁杂项银二千六百二十一两六钱七分九厘零。安定县起运地丁杂项银一千三百四十八两一钱八分四厘零。
安塞县起运地丁杂项银八百七十一两三分九厘零。葭州起运地丁杂项银二千五十五两五钱三分二厘零。神木县起运地丁杂项银一千六百七两二钱九分八厘零。保安县起运地丁杂项银六百五十三两四钱七分八厘零。宜君县起运地丁杂项银一千九百一十四两七分四厘零。清涧县起运地丁杂项银一千八百五十六两五钱一分三厘零。甘泉县起运地丁杂项银五百八十一两三钱七分六厘。府谷县起运地丁杂项银一千七百七十九两八钱二分一厘零。肤施县起运地丁杂项银一千三百一十二两五钱八分六厘零。吴堡县起运地丁杂项银一千三十两。延安税课司额解银一百六十八两二钱三分八厘零。镇城南门税课司，每岁约解银四百八十两有奇。
明制税粮：广有仓本色粮米共九万二千八百七石一斗三升零，料四千八十六石四斗六升零，草七万六十五束零。
夏税：宜川县小麦一千四百五十石，□豆六百石，俱赴绥德广盈仓上纳；延长县小麦六百石，豌豆三百石，俱赴绥德广盈仓上纳。以上二县每石外加脚耗二斗，官为转运。洛川县小麦八百三十一石九斗三升，豌豆一百石，俱赴延安府延丰仓上纳，每石个加脚耗三斗，官为转运。绥德州小麦七百石，米脂县小麦五百六十三石三斗，豌豆五百八十石。秋粮：宜川县粟米三千石，黑豆六百石。甘泉县粟米一千二十六石七斗二升，黑豆二百一十三石二升。洛川县栗米一千一百三十八石，郦州米一百五十石。米脂县粟米三千二百五十九石七斗，黑豆一千二百六十五石三斗九升。绥德州粟米三百三十七石八斗，黑豆五百三十五石二升。榆林卫新增粟米三百三十七石八斗，黑豆五百三十五石二升。
广储仓本色粮米：夏税：宜君县小麦二千六百七十三石六斗四升。赴延安府延丰仓上纳，每石外加脚耗三斗，官为转运。
税粮：中部县粟米一千四百四石；洛川县粟米一千五十六石二斗三升。宜君县粟米四千五百二十八石八斗九升。延长县粟米六百三十五石，黑豆二百石。甘泉县粟米四百二石二斗六升四合，黑豆二百二十三石三升。鄜州粟米四百八十五石八斗七升四合，黑豆二百五十石。绥德州粟米四千石。
各堡本色粮饷：肤施县粮三千六百三十二石七斗，纳镇靖堡。鄜州粮八千七百一十八石四斗，纳靖边。中部县粮四千八百九十石一斗，纳绥鼻仓。甘泉县粮二千六百四石，纳靖边营，又八百一十一石三斗，纳常乐堡。延长县粮五千八百二十二石九升，纳绥德仓。又三百石纳常乐堡。延川县粮五千七百二十三石，纳鱼河堡。清涧县粮四千六十四石三斗，纳归德堡。米脂县粮一百二十石，纳常乐堡。葭州粮一千九百八十九石五斗，纳建安堡。又一千二百石纳高家堡，又九百三十二石五斗，纳双山堡。吴堡县粮五百四十二石四斗，纳鱼河堡。神木县粮一千三百三十六石，存本县仓。府谷县粮一千一百四十三石五斗，纳木瓜园堡。又四百石纳清水营。安定县粮一千四百三十七石，纳清平堡，又九石九斗九升，纳龙州堡。保安县粮一千一百四十二石四斗，纳宁塞堡。安塞县粮二千八百八十石三斗，纳镇靖堡。榆林卫粮二万七千五十三石，纳威武堡。绥德卫粮五千一百六十七石五斗，纳绥德本仓，又一千六百六十石二斗，纳镇城，又一万九百八十八石八斗五升，纳高家、双山、响水、鱼河、波罗、威武、怀远七堡。
广有库折色银两，京运银共十八万四千三两零，民运银共二十一万七千两零。陕西布政司夏秋粮草银一十八万四千两零。西安府夏税、秋粮一十四万八百八十石零，马草二十八万一千四百二十八束零，各折价不等，共银十三万七千四百六十八两零。
延安府夏秋税粮四万四千二百二十石零，马草二十万六千四百九十二束零，各折价不等，共银三万七千二百二十一两零。
凤翔府夏税七千二百五十八石，马草十万四千三百四十八束零，各折价不等，共银六千九百六两零。庆阳认未粮一千石，米豆折价不等，共银二千三百四十二两五分零。潢中府马草一千五百八十六束零，每束折银四分，共银六十三两四钱六分零。河南布政司河南等府夏税七万八千石，折价不等，共银三万四千两。
西路各堡折色：龙州堡原额各项折色银五十九两三钱零。镇靖堡原额各项折色银一百五十五两零。镇罗堡原额折色银三百一十九两零。靖边所原额各项折色银三百九两六钱零。宁塞堡原额各项折色银六百八十一两四钱零。柳树涧堡原额各项折色银四百三十九两零。安边堡原额各项折色银三百一十五两七钱零。砖井堡原额各项折色银四百一十七两零。定边营原额各项折色银三百四十九两零。
户口
有明时，三卫皆军也，今占籍而为民，然流亡者十不一二。于顺治年间编审，渐火安集矣。榆林卫户丁实在三百二丁，额征银一百七两四钱九分。绥德卫户丁实在二百九十二丁，额征银二百三十四两。延安卫户丁实在一百二十九丁，额征银一百一十九两七钱。归肤施县。
赋饷
国朝官与兵俸饷、米乾粮银共二十万五千七百七十三两七钱五分六厘零。马战兵每名春秋月支银二两，夏冬月支饷粮二石。步战兵春秋月支银一两五钱，夏冬月支饷粮一石五斗。守兵春秋月支银一两，夏冬月支饷粮一石。外堡守兵月支银九钱。其马匹，镇营冬夏季每匹月支料五斗，春季月支乾银九钱，冬季月支料九斗，秋季月支乾银五钱。各营堡冬春每匹月支银九钱，夏秋月支银五钱，同明制。康熙三年，加镇军月米，每名月支米三斗，给折色银四钱。唯南路诸营，以内地不加。明制，每守军一名，月支饷一石，本色二斗，折色八斗，每斗领银七分，共银五钱六分。其战兵自一石起，递加至一石八斗止，视技力分为九等，亦止支本色业米二斗，余各照数领银。至马匹绿镇城草地少，每匹石冬春草料银月支一两二钱，□秋月□为钱。外堡冬春儿钱，夏秋五钱，俱按月领□评日。
九边旧无客兵，止有王兵，岁输民运屯盐，足以自给，未尝有所谓兵饷也。郋余子俊初开榆林卫时，增置城砦，以民运不继，奏请江南折粮银以备绥急，然不过一时之权计也。自后军政不修，屯盐渐废，请发帑金，岁以为常。嘉靖之末，延绥一镇军饷年例费以二十七万计，况万历以后之纷梗哉？夫以九边数十万之众，不耕而仰食于民，国家之力而日不困者，未之有也。
运法
京运折色者，本镇之年例银也，成化以前止三万，后增至四十余万。今停。民运折色者，下在以前行之。及冯清以便民为言，始为改折。若西安、延安、凤翔、庆阳四府及河南省共计二十余万，今止延安一府解镇，余解藩司转给。民运本色者，明初河南及陕西各府，正德后止延安一府，今止延北十州县矣。屯军本色者，划有延庆等卫，今止榆、绥二卫，除荒征熟者是。挖运者，明成化中，鄜延本色输镇城，环庆等处输边堡，嘉靖中巡抚张子立所设也，今废。银易者，本色之数或不敷，则以折色及盐引银两，市粟人仓，以备军储，今废。评日，天顺中，户部尚书杨鼎奏请师古人法，于黄河转运，沿河置仓，递相委输。嘉靖时，御史徐汝圭又言延绥宜漕石州、保德之粟，自黄河而上，而卒不果行者，何哉？盖戎马之地，舟楫非其便也。至榆水通圁，圁水通河，中有湍石不数处，闲用陆运避之，似可行船漕也。然无征不信，而与之虑始，难矣。
草场
牧马草场共一十六万二千三百三址顷三十亩，镇城三千七百八十顷，一在城东，至常乐堡；一在河西，沿边抵响水堡。响水二千九百十六顷，波罗二千九百十六顷，怀远二千九百十六顷，威武五千四百四十三顷二十亩，正清平五千八百二十二顷，龙州七百五十六顷，镇靖一千七十二顷，靖边二千二百四十顷。宁塞三千四百九十三顷，把都河六千八百四顷，未济一万一千六百八十顷，新安边八千五百五顷，旧安边八千九百九十顷，新兴一万二千九十六顷。石涝池一万九千四百四十项，三山一万三千五十一顷五十一亩。饶阳八百十顷，定边八千一十九顷，常乐一千四百九十顷九十亩。双山山三千五百六十四顷，建安五百六十一顷六十亩。高家三千二百九十四顷，柏林三千二百四顷，大柏油二千一百八十七顷，神木三千二百四十顷，永兴九百七十二顷，镇羌一千八百九十顷，孤山五千六百七十顷，木瓜一千八百一十四顷四十亩。清水三千一百三十二顷，黄甫川二千九百十六顷，归德一千九百四十四顷，鱼河八十二顷。
评日：牧马之地，宜高凉，善水草，则大蕃息。今延镇之草场，大抵不可考，独镇城、归德之南，常乐之东，疆亩犹未湮灭，而常乐之鸳鸯湖为尤善。昔时至凉秋，湖中草衰，郋科发葭州各堡之民刈运至镇城，此诚刍筊之不可阙者也。今总镇许公念此世劳，乃于湖之滨置五六闲，畜牧于中，岁省民夫以数千计，而逸特教駣之法，又出而时放焉。害马者去，民其休息乎！
盐法
大小二盐池。明附灵州镇兵，岁给盐引十五万六千四百八十二引，淮八万五千七百十引，每引纳银五钱。浙万七百七十引，每引纳银三钱五分。共银六万七千六百二十五两五钱零。盐商照时估籴米豆，赴镇城、保宁及东路各堡上纳。以东路无屯，而延南州县道远难运故也。纳毕，始领引赴产盐所支盐。天顺四年，太监王青奏请中马。小盐池额课三万引，大盐池一万五千引，成化八年，每引中银一钱五分，延、宁二镇兼放。正德十年，轮年解发三边买马，始延绥，次宁夏，次甘肃。时二池额课止一万三千九百余引。嘉请二年，户科给事中王
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:27-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>