<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,粤闽巡视纪畧图,粤闽巡视纪畧卷一,粤闽廵视纪畧卷二,粤闽廵视纪略卷三,粤闽廵视纪略卷四,粤闽廵视纪畧卷五,粤闽廵视纪畧卷六,粤闽巡视纪略全文在线阅读,粤闽巡视纪略全文在线下载,大玄古籍书库">
<meta name="description" content="游记。清杜臻撰。六卷。臻字肇余，秀水(今浙江嘉兴)人。顺治进士，历官吏部侍郎、礼部尚书。撰有《海防述略》等。康熙二十二年(1683)，臻奉诏与内阁学士石柱往广东、福建沿海一带巡视，办理划定疆理、。开辟田地、弛禁鱼盐业、酌定通商口岸、防务等事。十一月自北京启程，经河北、山东、江苏、安徽、江西至广东，再由广东至福建，次年五月事毕。是书记其始末，约十万字。首为沿海总图，卷一至卷三粤略，卷四至卷五闽略，卷六附纪澎湖台湾诸岛。对广东、福建疆域、地理形势、州县建置沿革、山川、名胜古迹、海防、兵制等记叙甚详。因未至台湾">
<title>粤闽巡视纪略_杜臻_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">粤闽巡视纪略</span> <br/>
          作者： <span class="inputVal" id="bkauthor">杜臻</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,游记,完结</span> <br/>
          字数： <span class="inputVal" id="bknum">[book_length]109500</span> <br/>
          说明： <span class="inputVal" id="bkdec">游记。清杜臻撰。六卷。臻字肇余，秀水(今浙江嘉兴)人。顺治进士，历官吏部侍郎、礼部尚书。撰有《海防述略》等。康熙二十二年(1683)，臻奉诏与内阁学士石柱往广东、福建沿海一带巡视，办理划定疆理、 开辟田地、弛禁鱼盐业、酌定通商口岸、防务等事。十一月自北京启程，经河北、山东、江苏、安徽、江西至广东，再由广东至福建，次年五月事毕。是书记其始末，约十万字。首为沿海总图，卷一至卷三粤略，卷四至卷五闽略，卷六附纪澎湖台湾诸岛。对广东、福建疆域、地理形势、州县建置沿革、山川、名胜古迹、海防、兵制等记叙甚详。因未至台湾，故仅据咨访所得录为一卷，置于书末。是研究清初东南沿海地理、海防的重要参考资料。有《四库全书》本，1979年上海古籍书店影印孔氏岳雪楼影抄本。</span> <br/>
          封面： <span class="inputVal" id="bkimg">Z_11579.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]粤闽巡视纪略
[book_author]杜臻
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,游记,完结
[book_length]109500
[book_dec]游记。清杜臻撰。六卷。臻字肇余，秀水(今浙江嘉兴)人。顺治进士，历官吏部侍郎、礼部尚书。撰有《海防述略》等。康熙二十二年(1683)，臻奉诏与内阁学士石柱往广东、福建沿海一带巡视，办理划定疆理、 开辟田地、弛禁鱼盐业、酌定通商口岸、防务等事。十一月自北京启程，经河北、山东、江苏、安徽、江西至广东，再由广东至福建，次年五月事毕。是书记其始末，约十万字。首为沿海总图，卷一至卷三粤略，卷四至卷五闽略，卷六附纪澎湖台湾诸岛。对广东、福建疆域、地理形势、州县建置沿革、山川、名胜古迹、海防、兵制等记叙甚详。因未至台湾，故仅据咨访所得录为一卷，置于书末。是研究清初东南沿海地理、海防的重要参考资料。有《四库全书》本，1979年上海古籍书店影印孔氏岳雪楼影抄本。
[book_img]Z_11579.jpg


[book_title]提要
【臣】等谨案粤闽巡视纪略六卷
国朝杜臻撰康熙二十二年台湾既平诸逆殄灭沼海人民皆安堵复业臻时为工部尚书奉
诏与内阁学士石柱往粤闽抚视画定疆理以十一月启程至二十三年五月竣事因述其所经理大略为此书首沿海总图次粤略三卷次闽略二卷次附纪澎湖台湾一卷葢臻巡厯由广达闽故以为先后之序台湾则未经亲履其地第据咨访所得者録之故附于编末也书中排日记载凡沿海形势及营伍制度兵数多寡缕列甚详于诸洋列戍控置事宜俱能得其要领其山水古迹及前人题咏间为考证亦可以资博览葢据所目见言之与摭拾舆记者迥别颇有合于周爰咨诹之义焉乾隆四十五年五月恭校上
总纂官【臣】纪昀【臣】陆锡熊【臣】孙士毅
总　校　官
【臣】　陆费墀

[book_title]粤闽巡视纪畧图
工部尚书杜臻撰
沿海总图
（图略）

[book_title]粤闽巡视纪畧卷一
工部尙书杜臻撰
皇帝旣平三逆复命将讨定海外威德所届与天同际爰念海壖之民迁移未复分遣廷臣驰往安集之【臣臻】与焉先是海宼郑成功盘踞金门厦门诸岛游防入犯飘忽靡定并海诸省咸罹其患而粤闽为尤甚
皇上嗣服之岁廷臣建议以为当令濒海之民移居内地民免锋镝之虞而宼无所掠势将自困于是粤闽江浙诸镇戍以次更置贼势果绌降者接踵疆臣率众讨逐贼遂弃金门厦门迸窜逺岛所谓台湾者居亡何成功死子锦代领其众势益弱迨耿逆变叛始勾之入居漳泉
王师收闽宼众仍遁疆臣再修海备尽扫游氛而海坛金厦复寘戍兵矣于是降者又多无以处之康熙十九年六月福督姚啓圣上疏言投诚之众率皆前日迁徙之民也若不给与俸饷无以安其身心欲给之则有限金钱不可为继若令归农又多无农可归势必复去而为盗以臣愚虑莫若将界外田地尽行给还方今海外要地已设提督总兵大臣重兵屯守是官兵在外投诚在内夫复何虑且彼等乐得故土人人有安土重迁之思即迫之为盗亦不可得矣故臣以为界外田土查有主还民之外应悉给投诚开垦疏上部议驳覆再三奉防会议应俟设兵完毕之日请行
上可之啓圣又会同抚臣吴兴祚提臣万正色合词保题其言曰星罗棊布渐见海波不正臣等遵
防请开边界之日也一开界则上可以增国赋下可以遂民生并可收鱼盐之利以饷新兵安投诚之心永无反侧又可使台湾之众望风来归疏上再议得奉炤旧展界之
防于是闽界稍稍开二十年二月科臣傅感丁奏曰伏见福督臣姚啓圣请开边界业奉
允行夫近宼之省莫若闽闽且得开他省逺宼者何不可开乞
勑各督抚将界外田地招徕旧迁之民及情愿垦荒者令其耕种三年之后起科部议下所司详酌保题乆之皆鳃鳃过虑无敢直任者二十二年五月将军施烺进勦海宼克取澎湖岛驰檄台湾谕以顺逆之理时郑锦已死其子克塽率众来归请纳土为郡县而粤东督抚将军保题疏适至于是兵部议请开界十月二十二日得
防江南浙江福建广东沿海田地应给民耕种其要地方仍应作何防守等项事宜着差部院堂官前往会同该督抚详察议具奏戸部列诸臣名以上工部侍郎【臣】金世鉴副都御史【臣】呀思哈奉
命往江浙而【臣臻】及内阁学士【臣】石【柱】亦拜闽粤之命是役也有当行之事四焉察濒海之地以还民一也缘边寨营烽堠向移内地者宜仍徒于外二也海壖之民以捕鲜煑盐为业宜并弛其禁三也故事直天津卫山东登州府江南云台山浙江宁波府福建漳州府广东岙门各通市舶行贾外洋以禁海暂阻应酌其可行与否四也【臣臻】受命悚惕卽日俶装戒行心窃自念皇上如天至仁迫欲见海壖之民及时耕耨今疾驰度岭已将改岁待论定奏报得
防而后行则农时已逾非所以奉宣
德意也幸偕行诸臣亦同此懐遂用绿头牌啓奏请于会勘之日将勘眀地亩随时责令有司招民佃种其应设防守卽时分设俟一省事竣驿疏奏闻
上许之十一日戊寅陛辞【臣臻】臣【柱】跽请
训命
皇上熟思乆之曰开界地亩务求原主授之宣谕督抚务俾得所臣等谨受命
皇上问勘视将先何省【臣臻】对曰将始广东
皇上问何以不先福建【臣臻】对曰臣等先至广东令彼处百姓及时承垦庶不悮春耕之时
皇上曰独不悮福建开垦耶【臣臻】对曰福建督抚方安插投诚未暇协理开垦臣等以其间先竣粤事次至闽省诸臣已暇可以会商且闽土节比粤稍近
皇上颔之又
谕曰将军施烺谙悉海岛凡事必与共议臣等拜受命皇上又召致榻前谆谆诫谕曰汝二人朕所亲简当善体朕意臣等又再拜受命而出
己卯啓行宿良乡偕行者石学士【柱】主政殷【特】正郎张【建绩】中翰尹逹理笔帖式赖【都】暨严子【侗】丘子【民表】也壬午至河间府
甲申至德州
己丑至兖州府
辛邜至利国驿葢已入江南界矣计行十有二日皆鸡鸣首途漏再下而止马上口占有努力前驱频计日只因海畔蚤春耕之句
壬辰渡大河止徐州
丙申渡淮
丁酉晦过红心驿行乱山中四十里
十二月戊戍朔发定逺
己亥至庐州府
辛丑过七里河止桐城苍山万叠松桧萧森风景大异北地
壬寅过冈岭二十余渉溪涧亦十余止潜山
甲辰至黄梅始入湖广境
乙巳由孔垅驿渡江止九江府
丙午过五石门止德安县峻阪斗絶登顿殊艰方卽次而雷雨作幸免霑涂之苦
丁未止德兴宿徐中书宅
戊申至章江安抚军【世鼎】陈总戎【平】张藩伯【所志】署臬查君【培继】督学髙君【璜】督粮鲍君【畋】率府属共迎且具舟以待
己酉杨帆早发乍释覊靮之劳而遇此差足快意庚戍止樟树
辛亥止峡江山水回潆颇似浙东严陵濑是夕防雪壬子止吉安府
癸丑止盐溪凡四日皆顺风
乙卯至万安将上滩覔滩夫以行是地水势湍急必用健夫习水道者二人一持篙一捩舵宛转石罅中方免倾欹撞击之患是日幸假风力不觉其难行六十里止大王庙
丙辰亦行六十里上四滩止攸镇
丁巳连上十滩防郡诸君共迎于除滩庙张灯时次贑州自万安抵贑二百四十里名滩十八余小滩不可胜数悬水斗泻乱石锋矗舟尺寸失便利卽不可知然势益险而境益竒行人方以洞心骇目为快不暇震怖也城北卽章贡合流处章自粤来贡自闽来交会于此郡名所自得也
戊午易茅蓬船止新塘
己未止南康山光秀润村垅时有菜花如江南二月时庚申早发两岸峭壁千仞江流百折将至南安距城五里许已二鼓矣有虎自山巓下直抟挽船卒挽船卒惶遽疾呼舟中人羣起和之仅乃获免少顷张正郎至言虎又挈其侪偶狙伺山麓冀攫后曹挽卒舟人觉之连发四鸟鎗乃去
辛酉舎舟度岭过所谓南越雄闗者夹道皆短垣葢少宗伯杨公【尔茂】祭告时所筑也苍松列嶂间以平畴约九十里村民以竹笼盛大蝴蝶两翅广可尺余五色绚烂腹垂绣囊遗子大如鳬卵或言此蝶产于罗浮麻姑仙去时蜕裙所化云薄暮抵南雄登舟年友朱君【介】至二簋饮舟中宵分而别
癸亥泊苏渡江
甲子过韶州府泊白兎
乙丑挂帆行三百里过英德泊江岸防石诸峰玲珑错峙竒秀壁立
丙寅除夕抵迎恩亭泊舟分岁
二十三年正月丁夘元旦即迎恩率诸臣行庆贺礼泊三水周仪部灿至自安南见于舟中
戊辰吴总制【兴祚】李抚军【士桢】郎藩伯【廷枢】胡臬宪【戴仁】督粮蒋君【伊】提举汪君【兆璋】率诸属先后至先行请安礼乃敢具賔主会议诸务是日出示招民先是
陛辞之日卽已移咨两省督抚述
皇上急欲小民归业之意至是复刋示晓谕畧曰先因海宼陆梁游防出没不时抄掠尔等
皇上为尔等身家计权移内地以避贼锋今邀
皇上威灵荡平海外凶孽永除允科臣奏请特遣大臣勘眀地界给还原主或有原主已亡无从查覔者听情愿垦荒之人量力承种总俟三年起科
皇上爱民至仁尔等固当曲体卽尔等自今承佃之后子孙世世享有先业闗系亦复非轻尔等当闻命向应勿有瞻顾示下万众驩呼继以泣下因命飞逓各属务使周知次与诸臣定议勘界程途当始于钦州之防城按粤省介在荒服控带峒獠而防海为尤要秦命南海尉任嚣筑城泷口此置戍之始也汉设交州刺史治南海唐置岭南五管经畧招讨使宋以京官充岭南道经畧安抚使元置广东道宣慰使司兵制损益代有不同眀太祖洪武二年命平章廖永忠参政朱亮祖取广东遂命亮祖镇守建置卫所分布要害其沿海者曰潮州衞辖大城蓬州海门靖海四所曰碣石卫辖甲子门防胜海丰平海四所曰南海衞辖大鹏东筦二所曰广海衞辖香山新会海朗三所曰肇庆衞辖阳江所曰神电衞辖阳春双鱼宁川三所曰雷州衞辖石城锦囊海安海康乐民五所曰廉州衞辖永安钦州二所衞设指挥等官所设镇抚千戸等官分领旗军设屯田以赡之星罗戍守又多建墩烽一传百应为常山率然之势颇称严整正统间因黄萧养宼乱设总兵于苍梧制两省嘉靖间倭宼犯边始专镇于东粤又设雷亷叅将一驻雷州水营叅将驻南头万暦初又设惠潮叅将各一白鸽水营叅将一涠洲水营游击一柘林碣石虎头门广海北津白鸽六水营守备各一于是旗军而外复有城守之民壮斥堠之表加以水哨之游巡大将居中操臂指之权守綦密矣其防汛之境畧分三路髙雷防三郡斗入海中西界钦州控连交趾杂处罗旁南面巨海绾毂琼山而占城暹罗满剌诸畨环匝于外葢省会之西蔽也其地以神电雷州廉州三衞十一所为边白鸽涠洲两水营游徼于外是为西路广州带三江阻重海崖门虎门夹峙左右屹为筦钥前山岙门番舶所集南头控其东阳江界其西实全省之中权也其地以肇庆广海南海三衞六所为边虎头门广海北津三营游徼于外而南头一镇总挈之是为中路惠潮二郡界连闽省漳舶通畨道所必经南澳介处两省之间伏莽蟠互全恃两府之弹压又省会东偏一要阸也其地以潮州碣石两衞八所为边柘林碣石两水营游徼于外是为东路三路各统于本管之叅将而兼辖于两总戎琼州孤悬海外自为一镇此眀代设兵之大较也　国初山海未靖顺治七年特置两藩重兵驻守防海之筹视前加毖省会设提督潮州碣石髙州各设总兵惠州雷州各设副将防州设叅将各县衞所要地并设游守分防尽罢衞所旗军屯租领于县官兵皆于各协制度一变康熙元年副都统觉罗科尔坤奉
防行定海疆自闽界之分水闗西抵防城接于西粤画界三千七百里界外戍兵移之内地于是大城甲子防胜海朗海安海康永安乐民诸所柘林黄冈涠洲诸游汛皆弃不守更于内隘分设汛防兵余边界五里一墩十里一台墩置五兵台置六兵禁民外出情势又复一变八年展界议以海边为界修复废毁诸营听民出田界外边境稍拓然亦未能如旧至边民之复业者尤寥寥仅见也今所守诸汛视八年所展之界又复不侔事经变乱文书散失不能详定焉现设
钦州营游击一守备一千总三把总六【国初额员】兵一千十三名
干体营游击一守备一千总二把总四兵一千三百六十六名【国初无续设】
亷州府总兵一游击二守备二千总四把总八兵一千八百八十八名【旧系参将康元年改总兵领本镇兵一千涠洲兵一千加募兵一千共三千名今减】
髙州府石城营守备一千总三把总五【国初额员】兵四百名
雷州府副将一都司二守备二千总五把总八【国初额员】兵一千四百名
徐闻营守备一千总一把总二【国初额员】兵三百名海安营游击一守备一千总二把总四【国初额员】兵一千名
白鸽寨守备一千总一把总二【续设】兵五百名
吴川营游击一守备一千总二把总四【国初额员】兵八百四十名
髙雷总兵一游击二守备二千总四把总八【国初额员驻髙州府】兵一千八百九十一名
电白营游击一守备一千总二把总四【国初额员】兵八百四十名
肇庆府春江营副将一都司一守备二千总四把总八兵一千六百名【国初无顺治九年设阳髙游击一员十一年西宼侵轶兵散十三年委官招复十七年即改为春江游击领兵一千康三年加兵五百改参将八年又加五百改副将】那扶营守备一千总一把总二【国初额员】兵四百名广海寨游击一守备一千总二把总四兵九百六名【旧设参将一员兵一千名加提标四百名康元年又加抚标六百名共二千名今改减】新会营游击一守备一千总四把总六【国初设兼防会宁】兵一千三百名
香山营副将一都司二守备二千总五把总十兵二千名【顺治四年设前山寨官兵五百员名康元年加兵五百改设参将驻防县城三年又加兵一千共二千名改设副将】
顺德营总兵一游击三守备三千总六把总十二兵三千名【顺德旧不设兵康二年因周李二寇犯城而设十二年题定虽驻县城兼辖南畨香山各县巡缉沿海】
虎门寨副将一都司二守备二千总四把总十兵二千名【原设参将一员兵一千名今改增】
新安营游击一守备一千总二把总四兵七百八名【旧设守备一兵五百名康三年加五百名四年广州左路总兵移镇七年罢今改减】惠州府副将一都司二守备二千总四把总八【国初额员】兵一千五百名
碣石衞总兵一游击三守备三千总七把总十四【国初额员】兵三千名
惠来营游击一守备一千总三把总六【国初额员】兵八百名
海门营守备一千总一把总二【旧拨都司今改】兵四百名潮阳营游击一守备一千总二把总四【旧设副将一都司二今改】兵一千名
逹濠营副将一都司三守备三千总六把总十二兵三千名【旧无因秋风角海宼丘鳯据达壕埠康十九年讨平之添设】
潮州府总兵一游击三守备三千总六把总十二【国初额员】兵二千四百九十五名
澄海营副将一都司二守备二千总四把总八【国初额员】兵一千六百名
黄冈营副将一都司二守备二千总四把总八【国初额员】兵一千三百三十四名
凡为营二十八兵若干名于中抽调一万四百七十六名分布缘边诸汛候阅定因奉
旨查阅先粤后闽故自西界防城始迤逦而东焉庚午至肇庆之崧台驿督标副将张锐史孔笔都司薛铨率叅游等将甲士五千迎于道军容甚盛崧台危石孤耸髙二百余仭广六十余丈下有石室髙可五丈容百人北向通明南有门可入左一窦持火入数十丈有龙井龙牀龙磨角石右一窦亦用火入数十歩石窗穿漏光荧荧下射前有浦名髙星旁连七星岩曲折列峙如北斗中为石室岩东逾湖半里为屏风岩又一里为阆风岩石室西半里为天柱岩一里为蟾蜍岩又一里为仙掌岩西北二里为阿坡岩延袤数十里水环其下读唐李邕记有云叠花仰空的皪琼脂宋陶翼记有云滳乳成柱凝蓝作葢写石室之胜最眞自此舎舟甲戍偕同事诸公俱西
乙亥至新兴
丙子过佛子岭奇峰嵂兀登降颇烦止天堂
丁丑至阳春
戊寅渡潭那思二河
己卯至太平
庚辰至电白
辛巳行三十里至温泉庵有两池广轮数尺冬夏常热居民用以给浣濯止三桥
壬午防旦拜福建开垦疏并移咨闽省将军督抚申陛辞时
天语也次高州戍卒士民迎候不絶于道诉讼如云有言兵丁占民产者下所司亷问余皆斥去　国初髙郡受兵最酷总戎官廨即伪秦王藩府也堂形如殿覆瓦悉用琉璃近始撤易加以祖逆踞井里萧条极矣癸未髙民失火燔燬庐舎六十余区捐槖金十两助之过冼夫人祠
冼夫人祠在郡东门外史称冼氏髙凉人世为南越首领冼氏防贤明晓兵略能拊循部众每劝亲族行善义结于本乡海南归附者十余峒罗州刺史冯融闻其名聘为其子髙凉太守寳妻侯景叛梁广州都督萧勃徴兵援台髙州刺史李迁仕据大臯口遣使召寳冼氏曰刺史被召援台乃称有疾铸兵聚众而后唤君此必反也且无往寳从之已而迁仕果反冼氏诈为输赕伏甲攻迁仕败之懐集百越数州晏然亡何寳卒陈永定二年其子仆年九岁遣首领朝于丹阳拜阳春郡守广州刺史欧阳纥叛陈诱仆与俱冼氏曰吾矢忠贞迄今两代岂敢辄负国家发兵拒纥纥众遂溃仆以功封信都侯加平越中郎将石龙太守册冼氏为太夫人至德中仆卒陈亡岭南人奉冼氏为主隋髙祖遣摠管韦洸安抚岭外并遣人遗冼氏书以冼氏故献陈主扶南犀杖为信冼氏见杖集首领痛哭遂迎洸未防畨禺人王仲宣反冼氏遣其孙盎讨平之髙祖拜盎髙州刺史赠寳为谯国公冼氏册谯国夫人开幕府置官属皇后辍首饰赐之冼氏盛以金箧岁陈之以示子孙曰此忠孝之报也仁寿初卒赠诚敬夫人隋末盎保岭南其下请正南越王号不许武德五年归唐授上柱国髙州总管封吴国公子智戴仕至左武衞将军惟岭南介在荒服不能北向而从兵车之会但谨守疆索为天子保境土斯为良牧矣冼氏系出峒族归于将门当羣雄角逐之时处僻逺孤危之境乃能尊朝廷惇信义见无礼于共主者则击去之和其人民以待有德虽窦融钱俶何以加焉卒令冯氏安全延及五世一方蒙庇防及百年以视夫沐猴冠带妄觊非分殃民而卒以自亡者其得失岂可同日语哉南人德之饰祠表墓至今不絶有以也冼氏墓在旧县盎墓或云在阳江东山下或云在电白冯家村冯家村又有盎宅手植枯椰子二株尙存
甲申止化州州署有两橘实大如橼可以疗疾庭有龙首石又有石在州后潜江中曰龙尾相传龙首时有吼声如鵞隋置石龙县以此
乙酉过菉竹堂琉璃庵止石城县夹道灌栵丛生虫鸣似秋而行旅挥汗
丙戍渡龙湾河宿清平营
戊子至亷州
己丑阅干体营登八字山望海复返亷州而西地多泞淖昬黒不可舁舆骑行二十五里用土人为导踯躅林箐中时时恍见兽鬼来攫人抵那暮塘宿
亷州至干体十五里干体至海四十里干体村名属合浦明地图有干体营兵防条不载葢尝有之而乆废矣元年界外八年疏中称有干体营不知何时设
庚寅行六十里渡平银河止一小艓而渡者甚众争先过重方半渡而舟沉溺者十余人仆髙大与焉钩得已僵舁行三十里至钦州而复苏吐白沫斗余是日死者四人两人尸不可得葢为蛟蜃所噬矣止钦州登天涯亭阅州治
辛卯石学士吴制院分阅龙门先别去予与李抚军同诣防城登舟于鸿飞亭
钦州之水曰钦江在州治东源出洪牙山流经城东南以入于海州西二十里有渔洪江又十里鳯凰山州东三十里平银江出博峩山南一百余里防城江出仙隆山
天涯亭在州东门月城上
鸿飞亭在州东门游鱼洲上前知州林希元改东岳庙为之取子瞻鸿飞那复辨东西之句以为名羣山逺拱颇称胜槩
辛卯舟行十里至尖山岭又十里至石滩又三十里出猫尾湾海口望亚公山黄陂门龙门七十二迳皆在巨浸中歴歴可辨其东则牙山斗出海外循海而西十五里至青鸠口戍台也故有守台五卒虎噬其三二亦弃去台随圯矣又五里至长墩河口夹岸置炮台无守者又行五十里至埇【读如崇】沦塘自青鸠至此夹防皆林木在山趾者多海榄潮至半浸水中在山顚者多鐡色白而叶细
壬辰晓起陆行万木隂森啼不絶其音凄断必以三声为度忆唐张説钦州诗有饥狖啼相聚哀喘更飞之句为低徊乆之十五里至防城守备郝炳麟拥马首流涕不已相与怆然闻昔逃虚者见似人而喜兹以絶域而覩使华其悲喜失序无足怪也然穷边逺戍之苦益可念矣河西山麓废垒岿然旧防城也尙有民居五家以隔水难于防应遂徙今砦树棘为栅取具一时非乆逺之规也旧城控制迤西必宜修复葢昔以画界故人踪希濶今流亡尽归鱼盐稠防乆之当成雄镇也正南十里为水营又南九十里为蓬罗台西南四十里为渔洲坪正西四十里为三囊台又西五十里为如昔峝又西九十里为澌凛峝又西一百八十里为古森峝即分茅岭也更西即交阯矣西北为王光十万大山口正北接广西上思州界上思之西即交趾岐那隘防城正南江口有洲名曰三口浪土人谓浪一涌为一口相传马伏波下营于此浪三涌连发三矢射之皆平遂成此洲已刻复登舟由长墩内河行六十里至埇口有戍兵向在长墩因杨二乱徙此
钦州属灵山一县在州北内地止州治附海元年画界自防城歴大鹿山等境【石梅山那狼山三中山平壁山空朗山暮岭西丫山石家山那鹿山过河埇口岭鱼洪岭方家村洪屋岭望海岭茶山岭大木岭十二岭望州峰版桥峰江标岭三草岭鸡背岭小路林逻岭尖山岭瓦灶岭佛子岭马留山织篱围山封田山】至髙岭尽大观港为钦州边边界以外距海四十里者为织篱围村鱼洪村三十里者为黄屋屯孔明村大值村二十五里者瓦□村鸡窝村二十里者根竹村墟埠村旧闗村胎暮村洞晚村十里者长山村有贵坑村埠头村那畔村料连村及近海六七里以下至一二里若岭脚村等【西寮村南沙村竹根海尾村犀牛角村大丝萝村小灶村乌雷塘村平山村大灶村小榕涌村孔雀环村牧牛岭村鸡墩村金鼓嘴石头港鹿儿潭长墩闗涌村白鹭村闲落村青鸠埠大头村大小邓村大□村开元村西蚬村那落村江那村佛子村小头村埇茶村萡寮村南港村芉防村白沙村硃砂港栏埇村榄埠村蓬罗村冬墩牛路村山心村鱼洲坪白沙湾赤沙头墰头村】皆移并三年续迁共豁田地四百七十一顷有奇于埇口诸处因界设守八年展界稍复旧边今从钦州营拨守防城各汛【防城守备一兵一百八十名王光十万山口二十名小董汛把总一兵八十名三十六村汛把总一兵四十名澌凛峝二十名如昔峝把总一兵四十名三囊山口二十名渔洲坪五十名水营二十名南港台十名青鸠台十名长墩河口千总一兵四十名乌雷台十名牙山台十名牙山港十名大观港把总一兵四十名】候阅定
按旧志地图有防城而不列于鎭戍之数然疆域条云南支地脉起于徼外入粤西思明上思二州丛起为分茅岭尽防城之曲折而南入灵山转髙凉至恩平发为髙雷亷琼四府一州之境则防城一地实粤南之维首山川条有防城江注云其水自防城入于交阯永安河安南志载嘉靖二十年安南臣郑松攻杀其主莫茂洽其族人莫敦让来奔于防城葢其来乆矣兵衞条有黄土营注云旧防城营也在时罗都交阯界乆废万暦间知州董延钦复建改名由是防城之名遂没再考钦州之西控连交趾故有七峝曰时罗曰贴浪曰如昔曰澌凛曰罗浮【一称鉴山一称金勒】曰古森曰葛源【一称是一称丫葛】今防城旧建时罗而如昔澌凛并在鎭守之列罗浮旧亦设营去防城百里则防城为七峝故址无疑也峝主多黄姓相传有青州人黄万定者从马新息征南有功留守边境子孙世守七峝唐德宗贞元十年峝贼黄少卿叛防钦州元和间又有黄承庆黄少度黄昌瓘继起裴行立阳旻讨之不能定韩愈为祭酒上黄家贼事宜状卽其子孙也元世祖时以峝主黄世华讨贼有功授为七峝长官至正二十二年峝主黄圣许反宼钦州时罗贴浪七峝人民亡散殆尽眀初参政朱亮祖定广东以七峝人民不多革其长官诸峝长以此怀怨宣德二年澌凛峝长黄金广纠合时罗峝长黄子娇丫葛峝长黄建古森峝长黄寛举四峝一十九村二百七十戸叛附安南黎氏官之为经略使等官世袭以七峝地属彼国之万宁州正统五年巡按御史朱鉴【防云何善】奉玺书至时罗都之滩凌山揭榜招金广等不至至今其地名曰招逺山金广死子进袭进死子无害袭无害死子伯银袭为奋略将军经略佥事嘉靖十九年安南国主莫登庸纳欵献还四峝之地丫葛罗浮收入如昔都澌凛古森收入贴浪都由是七峝并为三都焉时罗峝主独禢姓相传有禢纯旺者从马新息南征有功留守钦邕二州为时休峝长永乐时失其世官其孙禢贵成移守时罗明末交人犹喋喋以故土为言
天朝威德逺届方外顺轨然峝界之民犹有输地赋于安南纳丁银于本管者葢覊縻不絶所由来也永乐初平交阯收其地为郡县尙书黄福议曰交阯万宁县接云屯海口并连钦州最为险要宜于钦州千戸所添军立卫以备之英国公张辅复请设防城佛埇二水驿宁越埇沦二逓运所以通交阯之路因交南旋弃其议遂止嘉靖间亷州知府张岳言粤东入交之路自雷州冠头岭发舟顺风一二日可抵交之海东府自钦州天涯亭猫尾港歴乌雷海白龙尾玉门山抵交之万宁州度可七站葢时方用兵于交故议者复及此也然则防城一戍不惟控制海岛抑且筦钥属国备书之以为疆吏告焉
龙门江源出合浦之龙门岭五十里有仙人桥溪中突起一石俨若巨舟长四丈濶半之南岸数石相连北岸石条横架于上有巨人迹累累然桥南两石人夹侍稍东又一石桥旁有石佛石船俗传仙人撑石船引大亷小港北通石康至此闻鸡声乃止一名石鸡桥又五十里为大防山经钦州六十里两崖夹峙形势若门而水深百防大鱼登此卽化成龙不得过者曝腮额血流入水恒如丹池流经埇沦周墩而达交阯龙门之前有鸡笼岭又有巨石淡水出焉名淡水湾门外羣山错列海中所谓七十二迳也自钦州鸿飞亭十五里至佛子墩出海口又十里至黄陂门又十里过亚公山至龙门岛中央平旷可立营砦为泊船操兵之地周围七十二小山鳞次环绕每两山中一沙迳水浅可通人行潮涌则舟入之故有七十二迳之名明世设蛋总一兵一百八名战舰六常驻于此统于涠洲游击又于龙门江口之烟通岭设营以相防应祖泽清叛时羣盗蜂起土人谢昌者据之为暴钦廉之境昌败其部下杨二代领其众阻险为窟官兵莫敢谁何协镇蔡璋勒兵勦捕二力战自午迄日中不退璋势颇窘跽伏艅艎中祷于天曰贼恶已稔天倘欲殱之以除民患愿假我东风一帆拜未起东风骤作一军驩呼因纵火焚贼舟俱尽二乘走舸逸入交阯龙门遂虚兹与吴公议复守之蛋戸【或作蜑戸】广南惠潮皆有之编蓬濒水而居谓之水栏见水色则知有龙故又曰龙戸晋陶璜疏广州南岸蛮蛋杂居昌黎诗马人龙戸子瞻诗蛮烟蛋雨皆指此自唐以来计丁输官明初河泊所岁收渔课其人多姓麦濮呉苏河古以南蛮为蛇种观蛋家神宫祀蛇可见廉州采珠多用之兹用为戍长取其习知海事也
钦州前世守御可考者宋置二砦一曰鹿井砦在州西南控象鼻沙大水口入海通交州一曰三村砦在州东南控寳蛤湾海口东南转雷州之逓角塲又钦州西南有六水口曰谭家曰黄幖曰藏埇曰西阳曰大湾曰大亭皆置兵守之今古地名不同未暇深考明设钦州所卽在州治内而黄土【即防城】龙门二营其要地也又有平银营即渡口也又有白皮营在白皮村今询土人云白皮塲在牙山下牙山在州治东南九十里海中特起三山形如排牙故名万暦三十六年因变乱尝设营于此意卽白皮营也西路又有罗浮营在防城外一百十里河洲村因道出彛界餽饷艰难又设思勒包冲二营于江平去防城九十里防废考如昔峝在思勒村今如昔戍葢即思勒置营处罗浮山名原名安京山隋尝于此置安京县唐防州刺史寗纯以其似惠州之罗浮遂改名焉刘鋹得古剑于钦州罗浮上有丁亥圣君谶遂为宋太宗嗣统之兆即此也湴坑营在乌雷岭距州南一百五十里海濵铜柱按黄佐旧志古迹条在钦州西贴浪都古森峝汉伏波将军马援旣平交阯立以表汉界上有铭曰铜柱折交阯灭交人惧其折尝投石以卫其趾曹学佺名胜志云分茅岭有伏波铜柱在钦州西南二百里与交趾分界山顶生茅南北异向唐安南都防马揔亦建二铜柱于汉故处以自明伏波之裔明宣德二年地防交阯嘉靖二十一年莫登庸降顺复归版图二説相合铜柱在钦地无疑矣然林邑志云马援植二铜柱于象林【晋地理志注云象林卽林邑】与西防国分汉之南疆隋书大业元年刘方败林邑经马援铜柱南唐书南蛮传林邑南大浦有五铜柱马援所植依此则铜柱又在林邑今据汉书武帝始立交趾日南九真郡光武帝建武十六年交阯女子徴侧徴贰叛十八年马援军至浪泊上与徴侧等战大破之十九年马援讨贼至九真建铜柱于林邑界交阯平罢州牧设刺史汉交阯郡治在今安南富良江上九真郡治卽安南之清华府林邑卽今占城国也而铜柱又在其南其非钦州可知矣且援方当盛汉时交阯为汉郡而文其柱曰交阯灭此何以解也或者还军之日更作一柱以告交人若曰为乱者旤必及家族容或有之卽若是亦为誓诫之柱而非分疆矣新志云钦州之柱乃马揔所立斯为近理葢此时交人渐不内附也至于茅靡随斜阪之势无足为异当由丁部领之属创为此説以愚其部人耳项斯诗云领得卖珠钱还归铜柱边看儿调小象打鼓试新船醉后眠神树耕时语瘴烟不逢寒便老相问不知年葢亦指马揔柱也
甲午陆行十里过枫门岭又二十里至钦州峻阪斗絶舎舆而徒会大雨困甚
乙未行三十里再渡平银令惩前失多防筏以待坦然安流无复戒心又六十里至那暮
丙申行六十里至乌家汛自钦至此皆山险更前悉平坦矣又四十里止防州登海角亭
二月丁酉朔行四十里至上窰又三十里至白龙城明时采珠内监所驻也有城四门内官署及巡道署废址犹存于城之东隅皆荡为墟莽城亦倾壊是夕宿于野四无人居张幄以寝夜分有物至帐外勃窣作声披帷视之厐然巨虎也方睨上未觉圈豕先见之惊啼跃出虎齧之而去
丙戍行三十里至兵辨村又十里至珠塲寨明时设兵以防珠盗者也偕李抚军张正郎列坐海岸望海外云山重叠如畵西卽白龙城东为调埠寨又东稍南为永安所而雷州又在其东舒雁行列一览可尽塘兵献鲎鱼雌雄各一十二足色青黑眼在背上口在腹下按鲎雌尝负雄获雄则得雌雌或脱去亦终就毙矣吴都赋谓之乘鲎是也尾锐而长触之能击刺人在海遇风则举尾扇之俗呼鲎帆陆佃埤雅视鸱创柂观鲎掣帆是也韩退之南食诗鲎实如惠文骨眼相负行葢谓鲎实圆细如惠文冠所缀珠然也其血蔚蓝实可以醢介可以杓
又北行五十里止白水塘荔枝龙目夹道罗生扶疎可爱
己亥行二十里至白沙塘为广西博白县界葢两粤地形牙错廉钦之北皆粤西也又行二十里止新墟廉州府属州一曰钦州县一曰合浦皆附海元年画界自大观港东歴髙坡等境【大树根蕉子山白沙冈大石屯村到满村干体村北风□武刀寨长岐山村白龙寨罗九塘三塘西村秋风塘社内村茅山塘榕根河大防下山白石冈入小路香草冈山路村辘轳村丹兜村永安所山埇村西山村山口村】至新墟为合浦边边界以外入海四十里者曰三马寮村白屋小村冠田村三十五里者顾屋村鸦头村下白泥屯大山村三十里者铁屎岭髙峰峝大峝髙范村多养村埇头村大王山石板江三墩大脚罏村石屋村埤头村黄泥埇盐田村施屋村西笃村二十五里者栗木村黄糯田浓囊村二十里者武村船瓦窰桥梁山田寮村厥塘村崩塘村近埤村杨屋村多顔村沙尾堆下瓦窰白沙水村大桥村独江村箔寮村沈家村梁家村苏家村田寮大埠村十五里者厐村地罗村宁海村三家村关井村王屋塘村龙田村新村力士村那角村十里者许屋村马栏村英罗村雷公田葛麻山低峝村谭村罗茅根村彬伴村囊村独峰岭旧塲村龙潭村厐家村十马村翁屋村西盐塲上那隆村黄镜村观井村对逹村曁附海八九里至三四里南乐村等【那坛村水流村大融村谢家村濵地村琼山村鹅洗村那格村山心村端斚村竹根村北班村陇村黄梢村賔逢村南冲村山口村东江村白沙塘村蛋屋村泉水村竹林村施家村田头村西村下塘村冠头岭小岭村吉车村髙德村平洋村军屯村东梁村田头村西梁村山寮村井村何屋村】及海中之涠洲皆移并续迁共豁田地壹千九十八顷有奇于大观港诸处因界设守展界稍复今从干体营拨守三各汛【三港把总一兵一百名西江口把总一兵二百名八字山千总一兵一百名双坟汛把縂一兵一百名髙德千总一兵一百名冠头岭十名武刀港十名白龙港二十名珠塲港二十名川江港二十名榕根二十名英罗港把总一兵二百名】又于防州营拨守二汛【永安所把总一兵七十名闸口把总一兵三十名】候阅定
永安所城在合浦县海岸鄕旧在石康县安仁里【今废】洪武二十七年始迁永乐十年建城城周四百六十一丈成化五年佥事林锦凿外池置串楼四百一十五四门敌楼各八故设游击府于永安所万暦十八年移于涠洲风毁仍复旧署而以涠洲为汛地防州卫在府治
珠池旧志云一称珠母海相传有七曰青莺曰断望曰杨梅曰乌坭曰白沙曰平江曰海渚俱在冠头岭外大海中上下相去约一百八十三里前巡抚陈大科曰白沙海渚二池地图不载止杨梅等五池又有对乐一池在雷州共六池予访之土人杨梅池在白龙城之正南少西卽青莺池平江池在珠塲寨前乌坭池在冠头岭外断望池在永安所珠出平江者为佳乌坭为下亦不知所谓白沙海渚二池也旧志又载有珠塲守池巡司及乌兎凌禄等十七寨而不着其所自始白龙城亦不载于城池条但言钦防土不宜谷民用采珠为生自古以然商贾赍米易珠官司欲得者从商市之而已汉顺帝时桂阳太守文砻献大珠诏却之足知其非常贡至孙吴黄武间改合浦为珠官郡始有官领采辨之事然权非侈靡之主史称其时魏主来求雀头香明珠翡翠鬭鸭长鸣鸡权曰彼所求者于我瓦石耳悉以与之已而魏使又来请以马易珠玑瑇瑁权曰此皆孤所不用而可得马何苦而不听其交易由是多取以应之其意葢欲以权变弊敌国如范蠡骄吴故事然厉民已甚难免作俑之讥矣晋平吴交州刺史陶璜请弛其禁民困始苏自宋迄隋未尝复设唐虽以珠池名县官不采取但以利民至伪汉刘鋹始设媚川都于海门镇募兵能采珠者二千人以索系石没水而取之深至五百尺死者甚众宋开寳五年王师擒鋹罢之元延祐间置采金银珠子都提举司于广东明洪武初罢永乐洪屡饬弛禁罢采至天顺四年有镇守珠池内使谭记奏廉州知府李逊纵部民窃珠下逊诏狱逊亦讦记擅杀人夺取民财诸状上命并逮记鞫问具伏遂锢记而复逊官葢内臣之遣白龙之署始于此时后遂相沿不废官旣厉禁小民失业往往去而为盗或乘大舰厉兵刄聚众以私采官法不能禁于是有十七寨之设环海驻兵以守乃守益密而盗益多官兵反借以为市其后贼大起如红头沙锅之属与官兵相格杀前后不可胜计而官采率十数年一举行余年皆封池禁断葢蚌胎必十余年而后盈频取之则细嫩不堪用故也自天顺后治一采正德一采嘉靖初首尾七载而三遣使得珠遂少至于开采之岁必官治巨舰千余发重兵以虞变又多发濒海丁男十数万人以备爬螺之用舟入大洋輙以风败民避役如往弃市所需蓬厰兜罗刀鍫之属官私劳费不赀而所得甚防不偿所费于是抚臣林富疏请罢免许之嘉靖十年富复请撤囬内臣略曰合浦县杨梅青莺二池海康县乐民一池俱产蚌珠设有内臣二员看守后乐民之池所产稀少裁革不守止守合浦二池计内臣所用兵役每岁共费千金约十年一采已费万金而得珠不置数千金亦安用此请撤之而兼领于海北道疏上大司马李承勋力持之又得永嘉张文忠公为之主内臣遂撤万暦间复诏采珠用抚臣陈大科之言而罢其时奉行者尤无状珠船树内臣旗帜横行村落鸡犬靡遗至有奸汚妇女者已乃扬帆竟去莫可究诘按臣李时华欲编船甲以禁之益可怪也按国语珠可以御火灾则贵之而车旗章服不用珠玑为饰禹贡淮夷蠙珠伊尹正四方献正南珠玑瑇瑁成周王会东越贡蚌蛤亦惟是官受方物以示王化所及无逺勿届而已安有竭天地之藏专小民之利以充下陈之玩好而可以为国政之常耶至于中珰衔命为祸尤烈崇祯朝用于边境驯以致乱又不独珠池为然也
圣代龙兴不寳异物恭俭之德轶于前古可为万世法云
南越志珠有九品一边水平似覆釜者曰珰珠其次为走珠又次为滑珠又次为官两珠又次为税珠又次为□苻珠南方草木状凡采珠常以三月必祈祷而往否则风搅海或大鱼在蚌左右菽园杂记蛋人采珠以大船环池石悬大絙别用小绳系诸蛋腰没水拾蚌置竹蓝中撼絙则舶人汲取蛋缘大絙上不幸遇恶鱼血一缕浮水面已饱鱼腹矣陈大科曰冠头岭蛟龙水怪之所窟腰絙探珠者多不返故池名曰断望珠产于澄潭深渊人迹不至之处古所谓水圆折则多珠是也近沙浅水蚌多空殻每剖一二斗所得不过如粟小珠数十粒而已今法木柱板口两角坠石用山麻绳绞作兜如囊状谓之螺筐系船两旁乘风行舟兜重则蚌满矣此法较没取为便予询土人云每大风起蚌浮沙面探之甚易惟无风时蚌在池中须人取之此葢村民无知之说卽大科所谓浅水如粟之珠也今蚌殻狼藉水涯形三角广不盈寸葢皆村民所剖云
岭表录异云防州边海有洲岛岛上有大池谓之珠池每岁刺史监珠戸采珠以贡人疑池底与海通池水乃淡此不可测熊太古冀越录云尝见蛋人入海取得珠子树数担其树状如柳枝蚌生于树不可上下树生于石蛋人凿石取之右二説志所无见本草纲目格古论云蚌闻雷则防瘦其孕珠如懐孕故曰珠胎中秋无月则蚌无胎左思赋云蚌蛤珠胎与月盈亏
水经注牢水出交州合浦郡郡不产谷多采珠寳前政烦苛珠徙交阯会稽孟伯周为守有惠化去珠复还葢珠池实有异晋咸安间合浦人采珠得佛光焰先是丹阳尹高悝行张侯桥浦得金阿育王像无跌座与光焰经一岁临海渔人得趺座于海口至是复得光焰三相会合宛然如一葢三十年矣后有西域僧五人诣悝言昔造像送邺遇乱埋河边不意乃在此因拜伏流涕是夕像放光烛殿宇土人云珠海尝有光有珠母老蚌也偶入纲中其船必覆嘉靖中以中官扰害对乐一池全徙杨二乱时羣蚌夜飞空中的皪如星尽入交阯界云
涠洲在海中去遂溪西南海程可二百里【新志云在郡城东南十里误】周七十里【或曰百里】内有八村人多田少皆以贾海为生昔有野马渡此亦名马渡有石室如鼔形橊木杖倚着石壁采珠人尝致祭焉古名大蓬莱有温泉黑泥可浣衣使白如雪前为蛇洋洲周四十里上有蛇洋山亦名小蓬莱逺望如蛇走故名二洲之上各有山阜缥缈烟波间可望不可登其间居民因珠盗充斥尽徙内地万暦初移广海游击将战舰三十以戌之十四年有侯游击者惮其险逺请分所将战舰为二自统其半驻永安余使其属统之守濵湴雷州府同知徐学周建议驳之曰将心也卒手足也谓心与手足可异处乎涠洲絶险故不可撤备濵湴密迩珠池彼所以求驻者意在盗珠耳议上侯游击之请格不行十七年定设涠洲游击一员兵一千六百六名战船四十九分五哨驻守十八年治游击署于涠洲防为风毁二十年卒徙永安而以涠洲为信地自海安所歴白鸽海门乐民干体至龙门港皆其游哨所及也三十六年倭船二百宼钦州有涠洲中军祝国泰者余姚人起家武进士方戍龙门率百戸孔榕迎敌力战死立庙洲上以祀迁界时地乆虚今不开
庚子行五十里至青平营又六十里至龙湾一名龙头沙石城令白玠云龙头沙乃石城西南境与合浦之永安所相望二地皆嬴出海外而龙头稍缩东邨在其右三墩乌兎在其左若急水炮台乃因内河通海而设非边地也
髙雷二郡地如舌吐海中雷属之徐闻县最在南舌端也稍北为雷州府治而海康附郭又北为遂溪县二县之地皆横贯乎二垂绵亘一百六十里西抵防海东扺广海舌之腰也遂溪又北为髙州府其地亦贯二垂如舌之本所属石城为西境抵防海吴川电白为东境抵广海故画界之序合浦之后继以石城为髙之西境又次遂溪又次海康为二县之西境又次徐闻而徐闻之后又继以海康遂溪为二县之东境而吴川电白又继之焉元年画界自新墟而东歴樟木冈等境【髙桥冈鸡公岭竹山仔村那里坡深田峝博教冈急水村过河暗铺村麻水村北杭】至赤泠营【属遂溪本境之接壤也后仿此】为石城边边界以外距海二十里者为深田村十五里者长坡村石狗村十里者竹头田下岭村及附海八里至三里松明禄地村等【马埇村三墩村□头村敎村下洋村东村那腮村凌禄村官寨村】皆移并续迁共豁田地二百五十二顷有奇于急水河口诸处因界设守展界稍复今从石城营拨守急水诸汛【急水炮台千总一兵四十六名东村台十名龙头沙十名乌兎台十名三墩台十名】候阅定
石城所在邑治
辛丑行七十里抵遂溪雷州游击李嗣弼曰雷州形势白鸽寨东接□【读曰桡】洲大洋为东偏之门戸乐民所西接防州大洋与永安所相望西偏之门戸也而海康诸所在其内
壬寅行七十里次城月驿其地山围四面中低处如月故以名地蒸湿多秽气必爇香以乱其臭因读白乐天送客逰岭南诗有云蓊郁三光晦温墩四气匀隂晴变寒暑昬晓错星辰又云不冻贪泉暖无霜毒草春云烟蟒蛇气刀剑鳄鱼鳞真实录也李忠定于此别僧琮尝作诗赠之
癸卯次雷州府署
甲辰恭遇
太皇太后万寿节卽行馆率诸臣行庆贺礼
乙巳从间道西南行一百里至扶茂村仄径岖嵚人烟寥絶
丙午从榛棘中行四十里抵家山遇六麋射得其一以充午膳家山者雷西南之要扼也其下有流沙港由西海入岸南为青桐徐闻所辖也岸北为流沙海康所辖也今为两炮台绾毂其口登山而望正西有小山青石嶙峋房叅岭也西北有城雉堞参差海康所也大海之西烟云杳霭中防城在焉流沙青桐相去八里别有鵞脰港在青桐台下青桐南十里为石马台八灯港出其下又南二十里为白盘台东塲港出其下又南二十里渐折而东为包西港新地湾东塲台在其内此雷之西隅也自流沙以北二十里为英翎台又十里为总堠墩又十五里为房叅台房叅港出其下又北二十里为徒房墩又二十里为郎斗墩又二十里为吴蓬墩海康港出其下又北三十里为博袍墩又十里为洪排台洪排营在其内距海康所四十里又北二十里为调建墩属乐民所更北历羊蹄台下落港为文体港东距遂溪县八十里自文体台更北卽接石城矣诸港惟流沙港最深广长七十里其次海康港长三十里皆可泊舟是夕仍返扶茂宿
元年画界自赤泠营历文体上坡等境【八山下坡河头营新屯村助龙坡浩发坡调流坡墟坡北坡平湖坡坎头坡调楼坡田济坡田头坡山里坡西坡后湖头东坡英龙后坡林边塘后坡上罗西坡锦前坡新安坡】至蒋家后坡为遂溪西边边界以外距海十二里者石井村干畱村大村十里者官长村石头坑村文体上下村合斜村曲阨村同绳村及附海八里至一里塘饭村等【周家村羊蹄埠村调楼村甘纲村榄赞村迈特村傅处村草潭村谭神村坑尾村坎头村抱金村卜里村调神村小子村邦那村林显村墩民村袄郎村埠头村北灶村调流村黎村】曁乐民所皆移自蒋家后坡历土乐坡等境【田西后坡山内坡英函坡北懐坡温堂岭剏□坡北和坡鸟坎坡】至那渡边为海康西边边界以外距海十五里者为英风村十里者那灵村娘麓村赏村草错村金竹村麻亭村长榄村烟楼村油河村剏□村及附海八里至二三里西山村等【谭斗村英岭村盐灶村调黎村藤萝村陈家村博袍村房叅村长洋村周家村白墓村苏恶村北合大冯村洪排村调候村内郎村郎斗村陈铁村田银村傍盘村】曁海康所皆移【二县顷亩见后】于海康青桐二河口因界设守展界稍后今从雷州营拨守乐民海康诸汛【乐民所守备一千总一兵八十七名对乐墩五名田头墩五名调神台五名牛寮墩五名博里墩五名抱金墩五名官塲台五名调建台五名调建墩五名博袍墩五名海康所千总一兵五十名吴蓬墩五名郎斗墩五名徒房墩五名房叅台五名总堠墩五名英岭台五名青桐台十三名流沙台千总一兵三十名文体台把总一兵三十二名羊角台十一名下落台十六名】候阅定
海康所在海康县九郡湾蓬村乐民所在遂溪县八都蚕村皆洪武二十七年安陆侯吴杰筑按沿海设立卫所之议始于花茂茂巢县人洪武初勦平广东诸徭蛮有功陞都指挥同知上言广属逋逃蛋戸附居海岛遇官军则称捕鱼遇番贼则同为宼请徙其人为兵庶革前患又奏添设沿海依山碣石等二十四卫所城池收集海民隠料无借为军仍于要害山口海立堡拨军屯守皆从之茂以洪武三十年卒于镇命其子英防柩还京赐葬安德门外建祠于牛首山
是日张正郎奉委阅乐民所囘言乐民所距海十里距府治一百二十里西有乐民港海口广二三里可泊大船其地有沙洲城登之可见大海稍南三十里调神湾又南三十里博里港可泊船又南三十里官塲港船尝于此避风
雷州卫在府治
横山堡在遂溪西北八十里今不设守有横山江流出广西经乐民所
调楼山枕海髙十丈产榛术可疗饥因五色云现若楼台故名地图乐民所有调楼营在迁界外志言在遂溪东北一百二十里误当作西北博袍水出博袍山山髙五十丈相传有神光射天在海康西十里有墩
途傍水流通东渡入擎雷水因旁有径路故名讹为徒房
英岭台或作英翎疑卽英灵村也相传陈大建间雷出于此英灵显异故名
邵洲在海康西南一百十里海中民多邵姓【似乆废】卵洲在海西南海中鸟多伏卵于上船过或取卵其鸟千万飞随十里始返
丁未返雷治访城西罗湖十贤堂故迹
罗湖一名西湖堂在其上卽宼莱公祠之后为宋咸淳九年郡守虞应龙建文信国为之记云宼莱公准以司戸至丁晋公谓以崖州司戸至学士苏轼正字任伯雨以渡海至门下侍郎苏辙以散官至秦观以苏门下至枢密王岩叟虽未尝至而追授别驾犹之至也未防章惇亦至其后丞相赵鼎李纲叅政李光编修胡铨皆由是之琼之万之儋之崖邪正胜负世道与之为轩轾虞侯来黜丁氏章氏而列莱公以至澹庵凡十贤为此堂按准少梦至海濵作诗有到海只十里过山几万重之句及至雷阅地图见郡东门抵海崖果十里始大惊叹以为得丧非偶然今双溪台海口卽其处也又有瑞星池以准所居常有星坠而得名有莱泉以准常饮英灵村水而甘之故名轼辙兄弟同时贬谪相遇于藤渡海作诗相示辙生日轼以海南黄子杖贻之作诗云灵寿扶孔光菊潭饮伯始虽云闲草木岂乐蒙此耻一时偶收用千载相瘢疻海南无佳植野果名黄子坚瘦多节目天材任操倚嗟我始剪裁世用防缘此贵从老夫手任配先生几相从归故山不媿仙人风骨矫矫至今芬人齿颊也乃准为丁谓所挤而谓亦防至家人竞欲报讐准不能禁惟令纵饮博以须其过谓得以仅免辙见贬时章惇勑雷部无敢舎流人赖郡人吴国鉴者为之居停后惇至雷人以前令语之惇俯仰慙恨至诵商鞅之语以自咎二事差足快也前乎十贤有李北海邕李赞皇德裕皆人杰至万历间予鄕人沈公思孝以比部郎抗论张居正夺情谪神电而莆田戴公士衡以给事请建储忤旨谪合浦两公贬所皆接壤好事者能陈蕉荔之奠而跻之座末当必为文山所许也而宋世又有蔡攸马自强可以追配丁章并志之以佐一噱
石学士吴制院至自琼州会于雷馆石学士曰自海安所渡海八十里卽抵琼之海口所距府治十里琼城周八里东西南皆有门北无门各镇兵卫甚设饮苏学士所濬浮粟泉而还归遇暴风防困一大鱼长数十丈昻首张鬛迎船来口吐黑雾半天为昬十里外犹见之按彝坚志赵鼎贬珠崖桂帅张渊遣使致馈自雷州浮海风力甚劲顾见海涛中红旗相逐而下使者疑为海宼舟人揺手令勿语急入舟被发持刄出篷背立割其股血滴水中凡经二时乃相贺曰更生因言此巨防也红旗者防鬐耳然则学士所见犹海族之小者子瞻从徐闻渡海亦由此道赋诗有九死南荒吾不恨兹逰奇絶冠平生之句
石学士吴制院之自琼而返也卽阅徐闻锦囊云徐闻在雷州正南一百八十里自徐闻东南行二十里为海安所下有港行十里出港口卽大洋又东为锦囊所城东有港小舟行十里出大洋有新岛此港又可通通眀白鸽寨
元年画界自那渡边历新地墩等境【麻丰墩麻鞋墩讨纲墩三墩赍仑墩踏磊墩海安港小水桥白沙田博平村博沙岭调黎坡博蜡堠殷芦边县南门牛牯岭仑头村山园桥锦囊所赤岭南陈坡仑塘坡墓前岭田心洋】至牛克墓为徐闻边边界以外诸村【村名缺】及海安所新岛俱移并续迁共豁田地一千一百一十一顷有奇于锦囊海安诸口因界设守展界稍复今从徐闻营拨守讨网诸汛【讨网卞名东塲台千总一兵三十名白盘台十名石马台十名】海安营拨守三墩诸汛【三墩五十一名那黄墩五名西卵墩五名赍仑墩五名踏磊墩五名博涨墩五名红坎墩五名白沙墩五十一名青湾墩五名】雷州营拨守锦囊诸汛【锦囊所守备一把总一兵一百名博平五名博賖台把总一兵二十名博腊墩五名盐井台五名调黎台十名黄塘墩五名牛牯台十名石头墩五名调岭台五名大临墩五名赤尾墩五名临沈墩五名】候阅定
海安所在博涨村锦囊所在二十八都新安村俱洪武二十七年吴杰筑城锦囊之名不知所始方舆胜览载上庠录云宼准贬雷州帝赐手勑丁谓属中使以锦囊贮剑欲詟准使自裁准方在驿从容曰天子赐大臣死愿见诏书卽脱从事绿衫以迎诏中使之诈遂穷疑因此以锦囊名其地而所名因之海安所天顺间常为邑治治间复旧
讨网村宋为邑治元至正二十八年迁于賔朴卽今治
冠头岭县东南三十里逺望如冠【亷州又有冠头岭此则张岳所云海道可通交趾者】踏磊有观涛岭周一里登之可望渡口石马井在县东五里相传有马食田禾追之入井中但见有石如马遂号石马井一村借以漑田
三墩在城南二十里突起海中号小蓬山中墩有古树甚怪下有龙王庙祷雨者诣之前有穴名龙泉取得淡水则雨立至由此渡海四百余里乃至琼州海隅有千歩香叶似杜若而红碧间杂佩之闻十数里故名海中有鸡子鱼肉翅无鳞尾尖而长有风涛则乘风飞于海上又有天牛鱼方圆三尺眼大如斗在髀口在脇中露齿无唇肉角如臂两翼长六尺尾长五尺能上岸与牛鬭角软还入海中坚则复出又有海镜亦名海月土人呼为膏药两片合以成形殻莹滑如云母内有小肉腹中蟹子小头黄螯时出覔食蟹饱亦饱防迫以火蟹出海镜立毙防生剖之蟹子尙活逡巡亦毙卽海赋所云琐腹蟹也
青湾港在城东南三十里宋韩琦曾孙贬琼南携三子二子家于白沙后葬青湾七世孙显甫刋戒子诗于墓侧
新岛在锦囊所港外中有村落七八处民戸三百余长三十余里广五里近岸狭处可一里按志载漉洲崛起海中周五十余里田地腴美盛产荷花博袍西流入海经于洲南疑卽此岛也
雷州东门邪径三十里渡通眀河至白鸽寨寨有城周二里雷郡东北隅门戸也东海岛在其东自寨而南十里为北家港又南十里有旧炮台距海一里许又南十里为双溪炮台距海五里许而双溪营又在其内十五里自双溪台又南二十里为溪泊港又二十里为淡水港又二十里为调岭港又十里为吴家港又十里卽锦囊所矣自寨而北十里为北品港又二十里为库竹港又二十里为旧县遂溪故治所也又北十里为北月港又北十里为海头炮台接吴川境矣诸港惟双溪最近府治港口又向大洋然淤浅不可泊舟独通眀一港可泊大舟而白鸽据其口遂为重镇焉
元年画界自牛克墓历淡阳坡【那黄坡麻黄桥调风坡那奇村干塘村桥头村那头坡下塘坡那博岭髙牛山溪东村萧家村黎陈村下岚村】至东洋村为海康东边边界以外附海八里以至三四里东山村等【下塘村髙牛村调陈村溪打村符村丁村北昌村那头尾村】俱移合东西两境并续迁共豁田地一千二百八十五顷有奇自东洋村历仙鳯村等境【通眀村白鸽寨村小桥村临海村那凉村南栁村下山村】至麻斜渡为遂溪东边边界以外东海岛俱移合东西两境并续迁共豁田地三千二百六十九顷有奇于麻斜河口诸处因界设守展界稍复今从雷州营拨守吴家诸汛【吴家墩五名呉家台十名淡水台把总一兵三十名调陈墩五名乌石墩五名东鄕墩五名旧县台十五名北月台十名海头炮台把总一兵三十名】白鸽营拨守双溪诸汛【双溪台把总一兵五十七名寨炮台兵十七名库竹台二十四名村墩五名】候阅定白鸽门眀设把总一兵八百四十六名兵船二十八自赤水港接北津历限门沙头洋至海安所止与涠洲信地相接
旧县东五里輋轮埠有石枕于海岸长五尺濶三尺宋嘉定九年天大雷雨龙降其地防在石如凿土人谓之龙爬石泉于石上涌出旋为潭祷雨輙验东海岛在遂溪东自北家港至旧县长七十里广二十里或三十里与县治虽隔海仅若一河有南北二渡南卽白鸽相距十里许潮退不过五六里北在旧县水益狭不过二三里许其地宜稻且饶鱼盐居民稠密有西坡村大薗村大村奄里村那恼村调产村斋头村郁律村盐罏村厚皮山村德老村岩头村坡里村龙腾上村龙腾下村调屋村调东村青蓝村东山村调伦村调朗村迈望村吴处村麻坦村北山村调市村安宁村调罗村十二埇村遂溪东界及海而止止迁岛民而内地不及予至白鸽迁民累累拥马首泣诉求复故业予以
上谕遍告之皆踊跃去志有思陵岛在郡城东十里海中其上多米豆枝叶如杨栁疑即是
东头山又东海之傍岛也有调琴村后山村金家村官寮上下村禄遐村西园村调第村暗防村调旧村琅琊村山头村内林村三岔村
蔚律岭志称在海康东百里葢即东海岛中之蔚律村也尽海处屹起十余仞为东方巨镇舟舶自广囘至汾州洋先见此岭以为指归
调鸡门周围一百五里隔□洲仅一水地势奔趋赴海如鸡展翅故名

[book_title]粤闽廵视纪畧卷二
工部尚书杜臻撰
己酉复至遂溪
庚戌行五十里至铜鼓又五十里止唐防
辛亥行五十里至梅菉鎭阅限门
梅菉鎭南距呉川二十里四面皆水螺旋以入海南商舶多集于此居民数千家省会之通衢也万厯间议设海防同知驻梅菉
髙州府领一州五县四县并海石城距西海已见前呉川茂名电白皆距东海而茂名附郭元年画界自蔴斜渡歴新塲村【呉村干塘村木灰村岭上村过限口河芷村呉川县治东海村横山村调列村】至博茂村为呉川边边界以外距海二十里者为下呉村及附海南寨村等【广州湾青训村麻练村木胃村特呈村新沟村鳯辇田头黄村木歴村地聚村】暨碙洲俱移并续迁共豁田地七百一十七顷有竒于限口诸处因界设守展界稍复今从呉川营拨守蔴斜诸汛【蔴斜把总一兵四十名博立台十五名茂晖台十五名限门港东西烟墩十名岐山台十名文笔岭五名东海台五名】候阅定
限门在吴川邑南三十里纳三川之水入于海三川者一呉川二陵水三罗水吴川源出鉴江陵水源出广西北流县扶来山下罗水出北流县峩石下二水合于化州又会吴川于合江渡吴川县西一百里有罗州故址宋檀道济所置也三江合流过县西复分三川旋绕县南复合为一至限门入海水道曲惬值潮退沙碛浅露或潮满或风急舟楫多阻故名李元畅有限门赋畧云吴川濵海而县其南三十里有限门焉纳鉴江云洞潭峩诸水放于海门广盈丈夹碛对峙如虎牙错浅流中逶迤而入卽瞿塘之险不是过每风涛搏激其响如轻雷闻百里琼雷□洲仅隔一衣带水风劲可一瞬杭之海上有故此门设半旅可当剑阁一夫也商舶至非购篙师定樯乌不敢入稍失道触浅流中夹碛舟立碎亦海濵之雄鎭也赋曰登文翁之崔嵬望南溟其一杯疑巨灵之擘石騞重门之洞开纳三川之积水轰万古之奔雷挺螺以成防断鳌极以为椳限天险以南北通潮汐以往来其为状也断碛横絶如环半缺对错猛牙防流积铁含形内虚盘纡曲折隂云结驷以长驱髙浪翻车而无辙或命大防而建羽旗或吐晴虹而安绰楔【云云】
解缙过吴川诗云吴川望海水防防万斛龙骧一羽轻沙碛煑盐疑皓月潮防遗贝丽繁星□洲夜露金银气神电晴岚鹳鹤鸣玉节南来天北极安边归颂海波平
宁川所在邑治
文笔岭在邑西南七十里一名特思山其山云起即雨邑人特思而望之故名有唐刺史冯士墓特呈山在邑南六十里其北有茂晖塲山形秀耸海中因名城南河畔有极浦亭宋李凌云隐处宋亡后丞相陈宜中走占城过此赋诗云顚风急雨过吴川极浦亭前望远天有路可通环防外无山堪并首阳巓岭云起际潮初长海月髙时人未眠异日北归须记取平芜尽处一圆
出限门一百五十里有□洲长七十里广十里□字土人读曰挠宋史作碙洲屹立海中当南北道乃雷化犬牙处宋景炎三年端宗避元次此而崩羣臣欲散陆秀夫曰度宗皇帝一子尚在安置此遂与张世杰复立卫王昺为皇帝年八岁塡海录云是日午登坛毕还宫御辇所向有龙拏空而上身首角目俱全暨入室云隂不见因改元为祥兴升碙洲为翔龙县有上北村下北村中村南村迁界俱移今未复南山渡亦岛名在碙洲西北五六里长三十里广七八里
自博茂村歴老鵶埇村【□金村杨梅村碌晒村】至王村为茂名边边界以外附海八九里至二三里龙秋诸村【那泥村调到村广潭村牛骑屈村流架村梅楼村那碌村东八村海头上下村潘村鸣鼔埇尾排山庄结谭条突村条寅村冯村吉兆村东山村壮酒村横埇村下杨梅村潭八村那水村乙勉村箓茅村张要村那余村鹿娇村北千村平河村谭毕村柳雄村白石村罗村英裔村小那碌村谭杆村谭进村】俱移并续迁共豁田地肆拾顷有奇因界设守展界稍复今从髙雷总兵营拨守博茂诸汛【博茂三十三名东港五名谭衢五名那碌四十名鹿娇五名西河五名】候阅定
博茂村以钱博潘茂名二人合取之先是有道士潘茂名者功成上升因以名县贞观中改潘州道士尝入山遇二人奕道士顾谓之曰子亦识此乎曰入犹蛇窦出似雁行道士笑可其説因授以服黄精之法县南二里有茂岭亦以此名南越志汉末建安十六年衡毅钱博拒歩隲于髙要县毅投水死博与其属亡于髙凉吕岱为刺史博因请降遂以为髙凉都尉髙凉置郡始此邑之乡名有上博下博
岭表录异云鹿子鱼有鹿斑赤黄色罗州图南海有洲每春夏此鱼跃出洲化而为鹿曾有人拾得一鱼头已化鹿尾犹是鱼南人云鱼化为鹿鱼腥不可食
壬子行六十里至沙苑又六十里过蜑塲又三十里次树再
癸丑行二十里过电白县绕城折而西南行十里至海边登白蕉墩山特髙耸望大洋天水相无复涯涘渔舟出没隐见如烟中萚并海多盐田雪练皎皎莲头放鸡诸山簪列螺浮苍翠可揽莲头港口在县南三十里水行止十里由此迤西有博贺台去县三十里水行止二十里又西有赤水港去县六十里水行止三十里又西有流水台去县九十里水行百里又西有河口台去县三十五里水行五十里此电白之东南境也赤水莲头山后三港俱可泊舟
元年画界自王村歴沙苑墟【那花岭那卢村水东村彭村上下陈村红花尾山麻洞村平岚山白蕉山电白县治树仔村孔雀村菉豆山那桴山麻丝村平蓝村下蓝村】至长山为电白边边界以外距海十里者马鲛头村白蕉村附海八九里至二三里山后村等【菉豆村新村上前村蓝村佛堂村赤山村莲头村博贺村那尾村新沟南北村横山村巷口村大中小红花村王村蛋塲村老蔡村上山兜村下李村王村仔下山兜村迷村张耀村下寮村耸岳村新坡村下埠村暗镜村迷勒村下潘村海头村巽村沙沙村耸村大园村】俱移并续迁共豁田地一百二十六顷有奇于山后河口诸汛因界设守展界稍复今从电白营拨守流水诸汛【流水九名南海把总一兵二十八名赤水台九名沙尾九名山后台十四名山后把总一兵三十七名河口台十名】候阅定
电白县治即神电卫城也洪武二十七年都指挥花茂筑土城永乐七年甃以砖周一千一百丈有角楼四敌楼四十正统间燬于猺宼旧县在府东北窦山下狮子坡葢以髙州之地东西北三面皆猺而狮子坡控其咽防故也景防间流贼云扰成化四年徙县治入神电卫城隆庆五年倭犯髙雷防电白及锦囊所城殷制院正茂檄总戎张元勲驻从化复檄佥事李材许孚远分道督兵逐捕材方勦罗旁寇大防闻有倭警曰电白与神电同城海北要区也不俟檄至而先趋之至则会兵合撃俘斩一千七十五员名髙雷悉平
莲头山在县南十里秀若芙蓉四十里有莲头港出竒壁山下北流南接大分洲入海竒璧山在县西十五里山色苍润如璧故名
寰宇记云海出□马尾如牛水犀似牛角似龙一曰龙鲤又多珠鳖状如肺四眼六足而吐珠又有文魮鸟头鱼尾鸣如磬而生玉述异记云海中有鲛人不废机织其眼泪则出珠南越志有君鱼长一寸背骨如刀逄诸小鱼及鼋腹皆破之
甲寅行四十里至儒峝又六十里止太平驿
乙卯行七十里止乐安【旧营名属阳江】又四十里过麻桥河又十五里止阳江
丙辰偕诸公自阳江登舟行三十里至北津寨寨因山为城登之可以远眺有两炮台一曰南津与北津对峙夹海口而海陵岛在其前自阳江并海西南行四十里有白鹿【疏称北菉】炮台又十里有丰头港自阳江至丰头陆行则甚远为途一百里而水行邪径止四十里自丰头又西南五十里为防鱼所又二十里为白额【疏称北额】港此阳江西接电白之境也自北津东南三十里为三港与阳邪径相距六十里自三港又东至海朗所四十里此阳江东接广海之境也
肇庆府属州一县十惟阳江一县并海而恩平开平二县亦与内海相通元年画界自长山【属阳江】历铺戸仔山【楼坑岭崩牛山蒲山岭防鱼所烟楼岭马村岭龙髙山石港墟湴田村丹朗村小那罗村过河北禄冈坪冈村南落山那洞村山尾村过河北津山潮浦山烂头山那伏山花村凤凰山那潭洞村合掌山官山蔡背村】至长迳紫罗迳口为阳江边边界以外距海十五里瓦邵平岚十里赤蒌旧塲余附海八九里至一二里允泊防门等【梁栋东平海朗新海朗北政西平垅平旧塲石桥合浦罏背山麻洞潮浦罏仔大沟旧塲白沙三又新寨胜塘西塘北环口洋烟楼区村】及海陵岛俱移并续迁共豁田地三千一百六顷有奇于北菉防鱼诸汛因界设守展界稍复今从春江营拨守北额诸汛【北额十名防鱼所守备一兵九十名丰头把总一兵三十六名程村把总一兵三十九名平冈千总一兵五十三名北菉把总一兵三十九名北津千总一兵五十九名三十名】候阅定北津山髙二十余丈自东沿海偊旅而来外扞奔潮内衞村陌邑之外藩也上有望海亭夹口对峙者曰南津山亦并海而西数里方止流其中者为汉阳江源出古铜陵县浮云山南流至阳春县会罗鳯石碌诸水经南恩旧城莲塘河鼍江注之莲塘河源出琨水经尖山合于鼍江鼍江东至独洲都为潭世传有龙潜因名龙涛又名鼍江同至北津港门入海两津之间有独石髙十余丈围四十余丈出海口二里许其下深不测万厯二年倭防防鱼总督侍郎殷正茂檄总兵张元勲副使赵可懐自新会发岭西道刘志伊佥事石盘自肇庆发叅将梁守愚先至阳江众议贼已舎舟必逸内地当设伏以待之已而贼果奔儒峝官兵遮击于蓝水施村大败之俘斩八百一十二级复有余倭自白额港登岸屯聚望夫坪石诸处官兵击歼之余党悉平万厯四年总督凌云翼奏立北津寨寨设船三十四官兵九百七十六员名自芒洲娘澳接广海汛地历海陵放鸡莲头至呉川赤水港止与白鸽汛地相接
防鱼所城在阳江洪武二十七年指挥花茂建周四百八十丈万厯二年倭防城署燬三年重修
海朗所在阳江县东南花茂建周八百五十丈鳯凰山髙百余丈周二十里一名北甘山壁立千仞有瀑飞下猿猱不能至相传鳯凰巢其上遇大风雨尝堕如雀而足稍短截其嘴为鳯凰杯葢鹖雀之类望夫山在白石都接电白县界髙四百余丈周四百余里上有石如人引领状傍有丫髻石
海陵岛自北津寨渡海三十里长八十里广四十里自平冈渡直过止十里旧志云海陵山髙三百丈周二百里列为数上有盘石非人力可致而螺殻相粘旧名罗洲又名罗岛图经云海中有鱼五月五日夜悉登岸化为鹿其中为牟黄山东为平章山下有平章港受海陵涨潦以逹于海西南为马鞍山山下为戙船澳西北为鸦洲山海陵廵检居之宋史载末帝昺既亡张世杰将之安南舟抵平章港口风大作或劝世杰登岸世杰取瓣香登舵楼祝曰吾为赵氏亦至矣一君亡复立一君今又亡其所以未死者庶几别求赵氏立之以存宋祀天若不欲吾复赵氏则覆吾舟舟遂覆世杰溺焉相传世杰死军士得其尸焚化函骨葬于平章山下或谓葬处在潮居里赤坎村而邑无潮居里惟邑东有赤坎村亦不在此山下治己未知县柯昌大封赤坎村墓陈献章作诗纪之王佐以为潮居里赤坎村皆在香山此阳江之冢乃疑冢也存之俟考其聚落有长沙村石潭羊蚝村麻锦鸡头村丹朗村那赖村高田村那黄村那罗军寨北禄村新寨施村牛屎埠陈豹仔北寮村郎下蓝袍白水宫花崩溪村那贩望山梁村马村下洞南涌门旱洞仔白石扳河墩头苦草防贯白沙马洞坑朗角浦山村南寳楼坑石门后湖梁康旧塲在版籍为寿文白石二都元年迁移今复
丁巳行六十里至莲塘又三十里止那龙为恩平县界戊午大雨行四十里至占村又十里过那扶营多盐田又三十里次鎭安屯【志属恩平】周缭以坦垣外有溪绕之居民数百家属开平县界
三年续迁恩平县共豁田地七百五顷有奇开平县共豁田地一百九十九顷有奇【边界村名不具述】恩平县明初无成化二年佥事陶鲁立恩平堡筑城周二百二十五丈设廵司十六年建为县崇祯十二年知县王扉以山水不利更筑新城于黄河萌【疑是蓢字】周四百丈未及徙　国朝顺治十一年旧城为土宼王兴焚毁官吏寄居凹头始葺新城以居焉【故有那龙营】
开平县崇祯十七年开设旧为开平屯堡城止二门康四年知县高子翼名其东门曰紫来南门曰常平而那扶又属广州之新寕葢犬牙相错也
己未大雨行四十里至白沙又六十里止新寕
庚申行十五里登舟又五十里止长沙阅广海衞寨城南面即大海绕城而东广二十里夹海口有二炮台西曰长沙距那扶营海程百五十里东曰火距元头山海程八十里广海阳江之界有香山口广二十里广州府领州一县十五附外海之县五曰新寕新会香山东莞新安游波内注复有三县临其崖曰顺德畨禺南海元年画界自长迳紫逻径口历团鱼径【象山阬头松岭虎山陡门过河横山竒猷鬼冈烟冈文村柴格村竒头冈海宴街大芰荷村那马村石角山沙烂山小村上弓岭荷木迳防门山广海衞过河庙后村□冲山田头村冲金村南村东坑村曲冈村白石村过河龙潭滘古萝村头山圆山】至将军山为新寜边边界以外距海十五里者防幕赤企深湾曹涌十里石井那骨以至附海五里铜鼓村等【大麻村小麻村杨梅长沙莆草蛋行村亚公山夏春塲望头村祐村沙桥村高明角红花蓢土冈那要村北里村北里村北泊村】及上川山下川山蟒洲诸海岛俱移并续迁共豁田地一千七百六十二顷有竒于广海斗门诸口因界设守今从那扶营拨守泗门等汛【泗门港把总一兵三十五名陡门港把总一兵六十名】广海营拨守圆山等汛【图山三十名上洋坑四十名乌石冈六十名都斛汛千总一兵一百四十名上阁汛二十名山背汛二十名长沙汛兵二十名火角二十名荷木迳二十名海宴把总一兵一百名火角口把总一兵四十名白蕉湾四十名潭滘口四十名】候阅定
广海衞城本为新会县褥洲廵检司洪武间指挥花茂奏迁廵检司于望头鎭以其地建置衞城周九百三十二丈弘治十一年设新寜县而衞城亦割焉明设守备一兵船二十八兵三百三十五名自三角洲接南头汛地起至芒洲娘澳与北津相接隆庆四年倭从海宴防门宼广海防之指挥王桢鎭抚周秉唐百户何兰战死
上川山在衞南海程五十里长二十五里广二十里有石笋村北坑村西坑村茶湾村髙观村鮎鱼村山多香蜡林木今有徭人居之徭官主其征税徭人宗族在新寜之那仗寨上川之左曰大金门海右曰小金门海皆在海宴都
下川山与上川对峙在衞西南海程六十里长三十里广二十里有牙湾村野牛塘南澳村水洋村南洋村淡水坑塔边村上歩村下歩村葫芦湾荔枝湾有新寜人居之洪武四年海宼钟福全李夫人等自称总兵挟倭船二百宼海宴下川广州左衞指挥杨景追捕至阳江平之
黄金门在衞南海程五十里周二十里
五主岛在衞东南海程六十里周三十余里
蟒洲岛在衞西南海程七十里长十五里广十里大牌海产苖虾鰽白赤鱼东南迳铜鼓山风涛触石有声曰铜鼓海产多龟鼈紫菜鹿角菜其西南为番舶往来之冲曰寨门海
紫霞海在邑西八里其上有紫霞山时出云霞与水相映行舟多泊于此
辛酉行七十里泊新会阅厓门厓门去县六十里又十里为长沙汛虎臀去县四十五里独子山白石岭皆其分汛
元年画界自将军山歴厓门口【迳口山百足岭那仗村独子山大涌口山东乡村长洲沙大九尾大杨子沙泥岳三沙口麻园石洲沙桥并州沙横海沙口迳】过河至古鎭为新会边边界以外傅海二三里沙堆村等【独洲村大湾村梅湾村沙角村新村梅角村长沙村鬼呌村】及崖门岛俱移并续迁共豁田地二千四百四十八顷有奇于古鎭口崖门诸汛因界设守展界稍复今从新会营拨守长沙诸汛【长沙把总一兵七十名厓门东西炮台千总一兵六十四名石岭五名虎臀千总一兵五十名虎坑二十八名崖口三十三名】候阅定
厓门山在大海中潮汐之所出入也髙四十二丈周八十一里与竒山相对中有港门可以藏舟宋景炎三年端宗崩于碙州衞王昺即皇帝位改元祥兴六月帝舟次崖门造军屋千间行宫三十间正殿曰慈元以奉杨太后二年正月元张范李恒兵至崖山张世杰悉毁行朝连大舟千余为一字阵奉帝居其间二月范命恒等守崖分四军夹攻世杰苦战俄有一军樯旗仆余旗皆仆宋师溃世杰与苏刘义等断维以十六舟奉杨太后遁去陆秀夫赴帝舟帝舟大且诸舟环结不可动乃尽驱妻子入海朝服抱帝俱投海中后宫妃嫔及翰林学士刘鼎孙兵部侍郎茅湘吏部赵樵枢密髙桂等多从死越七日尸浮出海十余万时帝舟一白鷼哀鸣良久亦坠水死世杰奉杨太后还崖山太后赴海崩世杰收葬于崖山今崖山有杨太后陵又有端宗永福陵即帝昺嗣位后所奉安也按行朝录填海录俱云端宗葬崖山惟野史云葬于乱山民为之讳其处至旧志云寿星塘侧有陵迹五处则又在香山葢马南寳筑疑陵也又有宋太后陵在香山梅花水坡上一在坟头冈而元文类称李恒追世杰至髙州获昺尸还报亦与志异【见旧志事纪】成化间佥事陶鲁建大忠祠于崖山祀文信国陆侍郎张枢密三人知县丁积割废寺田二顷以供祀事以赵权伍隆起子孙守之治中右布政刘大夏奏入祀典徐佥事建全节庙于大忠祠后嘉靖中知县何廷仁建忠义坛于庙门外祀宋元时死义将士伍隆起者从与张范战死陆秀夫刻木为首以葬之今新寜西四里黄牛推车山有宋义士伍隆起墓
竒石山志不载但云与厓山相对有汤缾山陈献章诗云北风吹浪卷沧溟杖屦船头候晓晴满路寒云吹不散一帆细雨湿汤缾
崖山有大沙村旧设沙村廵检司
长沙村旧设沙冈廵检司距崖门海程十里陆路五里与广海衞相对而近新寜之百山为会寜开恩四邑接壌之地康熙二十年设把总戍之百山层峦叠嶂不可纪汤缾狮子皆其支垅故有百之名有板潭雩祷輙应
宋元六年置新会郡治盆允隋改允州今新寜界外有允泊村是其遗迹也
将军山在邑西三十三里自潮阳都趋向流水与防门迳山相接
熊子山在邑南二十一里大海中有四名曰防熊曰马鞍熊曰东熊曰长熊熊当作能音若那鼈三足也又有紫水入于熊海宋皇祐间水忽变紫色故以为名
郁水自番禺分流至县东为江门陈征君献章所居也有碧玉楼嘉会楼闽人林应骢题诗云令伯可能忘菽水汉家终不屈羊裘至今传诵又有钓台即付呉聘君与弼者也其流迳县滘入于熊海东趋香山为小梁海西自砚冈至崖门八于牂牁为南海汪广洋诗云牂牁流水碧潺潺潮落潮生草木闲一片海云吹不起越人遥指是崖山
癸巳行海程两日泊香山【失记里数】
甲午登陆自县东南行山脊百里至前山寨左右皆临斗絶之坡中一径仅数尺止容舁舆颇称艰险又二十里至岙门宿
乙未登岙中两炮台旷览海南形胜葢香山一邑位广省之正南环通四潮岛屿森拱而岙门一鎭又在前山寨之南一名濠镜岙亦曰香山岙形如灵芝广二十里长半之正北一石埂贯大海而属于前山寨广十余丈长六里如芝之有茎埂与寨相属处筑关守之曰鬼子关啓闭有节岛中居人皆番彞约千余家土人有非时阑出者关吏呵止之彞亦不得輙入焉然岙人食粮皆仰给内地土人常繈负至关前与为市岙中虽有炮台不设戍兵彞自为守彞所恃者炮东曰大炮台列炮二十六最大者一重万斤少次者重九千七百斤又次十五各重五千斤又次五各重四千七百斤最小者三各重四千五百斤西曰汪洋炮台列炮十有一大者六各重五千斤次者二各重四千五百斤小者三各重三千八百斤贼在数十里外用远镜登台瞩之帆樯兵械甲装服色毫髪毕照举炮一击皆糜碎矣以此无敢近者自有海宼以来岙门无失事康八年议斥逐诸彞卒亦不果至今安居如故自岙而南海程十里为十字门山如两眉横列而阙其正中又南十里为小横琴适当缺口又南稍西为大横琴重案也自岙而西海程二十里为三灶岛又西二十里为黄梁都自岙而东海程三十里为涌口又二十里为旗纛澳又有蕉门黄角潭洲村诸岛在岙之东北而沙尾北山在其北止隔一水诸岛虽为省会之案砂而周罗环匝岙门独居其中如莲之有菂亦一竒也是日又阅黄梁都穿虎穴夜行二十里宿翠防村是处虎特暴悍能登人屋极裂椽以入破壁而出居人皆以铁为门关严设警备犹惴惴不保云
丙申行五十里逾迳岭岭甚峻千崖耸列中通一迳旋折如丝慿髙下视山麓皆在云中也午刻抵县登舟邑诸生黄逵卿来谒贻先集四种乃其祖少詹名佐者所着也佐博通羣籍又谙南越掌故尝为省志至今重之元年画界自古鎭歴观音山【鸡头山赤企山叠石山竹仔林曲涌后冈大湖洲山凹泥埔鹿鸣山深湾村王母山小猴子山空隍山马骝山枫门坳石塘村荼头冈糓园山涌角长沙埇界田心墟翠防村三灶背村北山前山寨白石山吉大村关闸口南坑山濠潭村黄坑山金口山麻园山神前岭大沙冈后龙山东防山盐田村企石山下田村龙穴头村狮子村麻子村东州门独子山潭洲山黄角山】至小虎山为香山边边界以外黄梁都沙尾村北山岭旗纛澳横琴山等诸海岛皆移并续迁共豁田地四千一十七顷有奇于前山诸汛因界设守展界稍复今从香山营拨守深湾诸汛【深湾把总一兵三十名蔴子埇十名白石汛五名石塘汛五名茅湾台十名秋风角十名沙尾三十名平顶山十名角头山十名涌口门把总一兵四十名水洲山十名关闸把总一兵二十一名北山岭五名吉大台十名鸡拍台十名】候阅定
阮咏县治记云香山环海孤防昔为东莞之一鎭宋元丰建为县缭以土垣号曰铁城但设寨官即所谓金斗盐塲也初治七星下元末迁于莲华是为今治濒海有插笏山又名窟香山所在县治日南徼外占城以西诸国番人杂处粤省为日久矣省城懐圣寺番塔创自唐朝轮囷十六丈而宋余靖亦言粤台之下胡贾杂居特不能定其来自何国今岙门诸彝自言大西洋人明万厯间有利玛窦者始入中国见岙门风气苞固因请于彼国遣众聚居为互市计其人多巧思善制器亦能治厯士大夫乐与防近相沿往来不絶初至时每歳纳地税五百金
本朝柔远之德谓国家富有四海何较太仓一粟特与蠲免彝益感慕其所事之神曰天主髙其观堂备极华饰京省皆有之而在岙门者为尤盛也其像为女子抱一小儿被服珍怪障以琉璃望之如生女子曰天母名玛利亚所抱儿曰天主名耶苏汉哀帝时人也其室之右有风琴台悬铜琴时时自鸣又有钲鼓管箫诸器藏机木柜聨以丝防轮牙纷错互相撃撞旋转既穷则诸音自作如出手口左为定时台巨钟覆其上飞仙立台隅操椎拟钟亦以机转之按时扣撃子一丑二以至亥刻十二撃无少爽前揭圆槃书十二辰日加某时则蟾蜍衔筹指其位主其教者道士也无室家在岙者方姓诸编户皆有室家妇女长裙丝履男子披髪戴番叶笠曳髙屐着浅碧绣帔桃布行纒其交市以夜妇女主之男子不出也故事彼国洋船到布政司验票收入其物胡椒苏木哆啰呢洋酒其来尝以盛暑其去尝以腊底因风便也其行贾之地曰大小西洋小西洋去中国万里半年可至大西洋去中国九万里三年始至禁海时番舶蹔阻岙人贫困康熙二十年贡一狮子求通商以济远旅许之由是蕃舶复通予至岙彼国使臣率其部人奏番乐以迎其乐器有觱篥琵琶歌声嗢咿不可辨使臣手握赤藤杖质如珊瑚光润通明而柔韧可卷不知何物为彼国所甚重非王赐不敢握若符节然岙中握杖者四人而已已而迎者益众竞放鸟鎗其声拉杂将至馆两台炮声大作山谷为动馆予之室有三层作旋螺径以入每进益髙斵石为砌精工絶伦牀几皆泥金地铺鲜花蕊瓣厚数寸红紫烂然侍童有白黒二种白者曰白鬼质如凝脂最雅靓惟羊目不眴与中国人异黒者曰黒鬼絶丑怪即所谓昆仑波斯之属也白鬼为贵种大率皆子弟黒鬼种贱世仆耳其贮茶用玻瓈瓯承以甆盘进果饵数品皆西产也甘芳絶异有顷设食馔器止四而异香酷烈燔庖殊制鸡凫之臛皆全体无骨又不见解剥之迹不知何以能然也方姓言岙中彞目三年一更皆奉彼国王命彼国王钦仰
圣朝毎遣使必戒以恭顺守法尚逆背叛时索其兵器抗勿予尚逆无以难也予一宿而行将行作一诗慰勉之岙人出方物数种为献有玻瓈屏一镂金错钿备极瑰异千里镜一连筩四五注所窥之物而徐展之数十里外可瞩毫末自鸣钟二大者髙六七寸小者半之略仿定时台之形扣撃亦同防聨鸟鎗二长尺有咫可藏袖中不施燃线苐用燧石嵌火门而抉以铁机机动火发发必叠防夜行用以警备人不能测予尽却之独取其洋酒一笥其酒以葡萄醸色如琥珀亦贮玻瓈甖内外澄澈十二甖共一笥也按岳倦翁珂桯史载南海彞商事云番禺獠海杂居其俗尚鬼如中国之佛而无像用金银为巨槽合鲑炙粱米为一沃以薇露散以冰脑羣聚食之其饷客则用酒馔烧羊皮作黄金色酒醇而甘与崖密无异居无溲匽有楼髙百尺下瞰通流谒者登之以中金为板施机蔽其下奏厠铿然有声有池亭方广数丈亦以中金通甃凡用铿鋜数万中堂四柱皆沉香又有四柱欲羾于朝舶司以其非常有恐后不继不之许有窣堵波髙入云表外圜而加之以垩望之如银笔梯级圜转如旋螺毎层启一窦四五月间舶将至羣獠临窦啁哳号呼以祈南风亦輙有验上施金鸡用代相轮其制作瑰异饮食芬洁絶今时是知前此来通中国固已有人矣又昌黎集有赤藤杖诗云世传滇神出水献赤龙防须血淋漓又云羲和操火鞭暝到西极睡所遗与予所见亦相近但云出自滇南亦不必产于絶域也存之俟考
万厯二十六年吕宋市舶至岙岙人拒之不得入二十九年红毛鬼国驾大舶至岙岙人又拒之番彞译言但求通贡不敢为恶台司怪其无表不纳逡廵竟去归途为满剌伽国遮杀殆尽今台湾相传为红毛地云
唐始置市舶使以岭南使臣兼领之设市区以居番人番舶最大者为独樯舶能载一千婆兰【蕃人谓二百斤为一婆兰】开元中用番人言欲通狮子国监察御史杨范臣以为市舶与商贾争利非王者之体上引咎罢之元和贞元中番人数不靖讨平之节度使王处休令市舶之外一无所取尝表奏曰海门之外隠若敌国资忠履信贻厥将来时称得体宋开寳四年置市舶司于广州熙寜中罢明杭二市舶司皆广州大观中复旧建炎元年禁买笃耨香玛瑙猫儿眼诸无用物惟取象犀可充带饰者乾道初置提举官元罢之禁勿开明初复设凡东洋交市多用丝纻回易鹤顶等物西洋交市多用川广货回易胡椒等物沉香有黄沉乌角沉至贵有蜡沉惟竒南木乃沉之生结者犀角有乌犀花犀通天犀至贵有复通犀洪武二年初置市舶提举司设署广州城外一里即宋市舶亭海山楼故址也永乐间遣内臣鎭守领市舶事寻于广州蚬子歩创室一百二十间以处番人提举司正德中佛朗机国称朝贡阑入东莞南头树栅以居炮声轰烈震駴远迩多为不法甚至掠十歳以下儿烹食之奸民因为诱贩每口得金钱五十枚有司廉得以闻发兵逐捕戮其渠魁亚三余犹狡抗数用铳败我军或献计募善泅者伏水凿沉其船始败遁去佛朗机炮自是始入中国是年有诏絶番舶而粤市萧然无复旧观两广廵抚林富奏曰按祖训安南眞腊占城苏门荅剌西洋哇彭亨白花三佛齐渤泥诸国俱许朝贡佛朗机本不载祖训布政使呉廷举误许其贡致有惊侮诚为失考成宪乃因此尽絶诸番舶不几因噎废食乎以臣度之番舶通时抽觧可供御用存库可佐军饷小民持一钱之货即得握椒展转贸易可以自肥广东旧称富庶良以此耳因民所利而利之诚与寻常言利者不同至于内外之防但须严勑津戌有祖训不载之国而妄冐贡舶者立驱出境自不致意外之虞矣疏入报可于是番舶复通
国朝不设市舶提举兼领于盐课提举司禁海并罢复通后令番舶驻前山寨陆运货物至香山令藩幕一员监之今遣部属董其事
黄梁都长百里广八十里周四百里由香山小河五十里至海崖渡海二十里抵岛岸其村落有东澳村大干雾村小干雾村南山村南门村大赤坎村小赤坎村山蕉园油麻埔斗门村小濠涌村大沥岐村三洲村葵村沙江村山底村大濠浦村荔枝山泥湾村龙潭村南禅佛村湴涌村黄泥塘村黄杨山诸处黄杨山即邓光荐携家隐居地也光荐庐陵人至此遇宼妻子十二口俱焚死复走之乌岩山与文信国同舟倡和光荐有题崖石诗久之成东海集信国为之序三洲山去乌岩二十里三并立海中亦名大圜山赤坎冈即在黄杨山之阳相传为张世杰葬处详辨于海陵岛条中万厯五年日本萨子马岛贼舟二十余宼温州舟壊倭帅丹俄率四十余人犯大鹏副使孙光祖参将胡震蹑之九洲洋贼窘急登黄杨山官兵逐之歼焉
大横琴长五十里广三十里小横琴长三十里广二十余里有横琴村井澳井澳即宋史所称端宗舟过此遇风几败者也傍有湖居里宋世沙涌人马南寳居之端宗至献粟千石召拜工部侍景炎二年十一月以其家为行宫南寳极力营防既而帝之碙州寻崩还殡南寳家后于崖山宋亡南寳悲不自胜作诗有目击崖山天地改寸心难与夜潮消之句后讹传帝昺在占城紏众往迎被执不屈死明黄瑜井澳诗云江南破白雁过更无一寸土可坐自闽入广随波流流氛暗天天亦愁黄芦埋岸风飕飕上有深井澳下有仙女澳渔舟不到御舟到风吹御舟力排奡嗟嗟悲哉谁与告江南破白雁过宋末童謡也三灶岛长七十里广五十里乌沙海滙其东林木葱蒨中有三石如灶故名其聚落有大索村春花园茅田村鱼弄村草塘村圣堂村上表村下表村斤竹园神前村银坑村望下村占浦村岛中春花园诸处腴田三百顷宋时在黄字上下围元时海宼刘进据之洪武初属黄梁籍居民呉进添通番为乱二十六年都指挥花茂奏讨平之迁其民除其税虚其地屯千人守之正德中南海势家借新防虚税影占此土招畬蛮盗耕渐以成熟自是岛民相与攘夺数更其主知县邓迁清丈入官收其租贮仓备赈后因军饷不敷变卖以充而田仍归民矣其旁复有松柏峡白蕉山大托山蜘蛛洲坦洲诸小岛
沙尾北山长一百里广九十里
旗纛澳长九十里广四十里
九洲洋九山星列在岙门东北鸡拍村在其西髙栏在县西南海程一百十里长四十五里广三十五里黄角在县东北八十里属虎门汛长一百二十里广八十里
鸡拍村恭常都有银涌角宋世产银属广州宜禄塲大观中广东廉访使黄烈奏言矿内黄脉微甚而浮沉之人以纳官为名发毁民田非法诏罢之严禁私开三百年无敢动正德中奸民揑防采煎遂成矿盗闾里为墟
象角头海在伶仃洋西二十里西接鲟鳇北连大榄石岐海中有浮虚山与波上下在县北七十里
三月丁酉朔行一百八十里泊顺德
顺德在香山之北少西亦四面通潮元年不迁三年续迁豁田地一千二百二十一顷有奇【迁界村名不述】今从顺德营拨守仰船冈诸汛【仰船冈千总一兵三十五名马寜汛千总一兵三十五名白藤二十七名横流把总一兵三十五名大黄防三十二名小黄防三十二名龙湾游击一千总一兵一百七十名】候阅定
顺德县本南海之东埇马寜西淋三都地正统十四年鹤冲堡贼黄萧养作乱讨平之景泰三年析而置县治大良堡
吕嘉拒汉筑石罋金斗二城金斗即香山地顺德城南七里有石涌村葢越人谓罋曰涌也近县诸村更有西涌涌口之名疑皆从此推
碧鉴海源出粤江其色澄碧可鉴人形县北三十里曰三曹海又十里曰庚流海以水向庚流故名县西二十里曰锦里海又八十里曰洪蒙海皆小川也县北四十五里曰叠石海在桂林堡东接新防西南七十里曰石头海西通香山皆自北而南注于大海仰船海在县西南七十里出三沥海西通香山
戊戌次广州登粤王台
庚子拜冬官命即驿庭望　阙谢恩
辛丑谒南海神庙次于野
广州有重海在南海番禺之境者内海也元年不迁三年番禺县续迁田地六百七十四顷有奇【迁界村名不述南海县亦有迁阅时已复不赘】按呉越春秋阖庐子孙避越岭外筑南武城其后楚灭越越王子孙自臯郷入始兴令越人公师隅修呉故城居之即今郡城是也通歴周夷王八年楚子熊渠伐扬越自是南海事楚有楚庭亦如尉陀有朝汉台也其后越人为楚所逼窜走丛薄而裴渊广州记云战国楚相髙固时有五羊萃于庭则遂为楚有矣秦以任嚣为南越尉立南海郡初居泷口西岸俗名万人城既乃入治番山隅因楚庭之旧又以旧有五羊衔谷之祥増筑南武城号五羊城尉陀代嚣益广之故今又谓赵佗城汉武帝元鼎五年平南越号故城为越城建安末呉歩隲为广州刺史以越城就圯乃廓其北面番山为番禺城二十二年迁州治于此隋开皇十年析置南海县治城北芝兰湖今禺山即在城内东南隅迤逦而北即番山也三山连属如长城南汉刘防以南城尚隘始凿平禺山以益之就番山积石为朝元洞复以沈香为台观于禺山上宋寜间经略使程师孟增筑西城嘉定三年经略使陈岘复于城南筑雁翅城以衞民居洪武十三年永嘉侯朱亮祖请连三城为一辟东北山麓以广之周三千七百九十六丈而规模大备矣其城形如覆钟北枕髙山如钟纽即粤王台也登之可尽一城之胜东西南三面浚也长二千三百五十六丈独缺北面宋世尝于东西置堰潴水以限北城之址成化间廵抚陈濂议凿北山沟通之虑伤龙脉不果行郡城三面皆江南距大海东江在城东南二十五里自博罗西流西江在城西北五十里源自牂牁合漓江过肇庆而东北江即浈武二水过临武合于西江三江并会于城南海中东海之潮由佛堂门入惠州界历甲子虎头以逹东莞之斜西海南入大洋分其余波注郡南今去城百里至古斗村浩淼无际即诸江会处也有石如珠屹立波心曰海珠石南汉创慈度寺于其上又东过沥滘逹于蚬江滙于南海庙前海隅出日水中见之有浴日亭是谓波罗江又合诸水入于南海
南海庙创自隋时唐天寳间始封广利王元和十二年韩愈撰广利王庙碑文广州刺史孔戣立宋康定二年加号洪圣有玉简玉砚象鞭石砚制作精巧又宋眞宗赐玉带及番国金书表龙牙火浣布各一藏于市舶库至和元年加王冕九旒犀簪导青纩充耳青衣五章朱裳四章革带钩防綪绂素带大带锦绶履韈并内出花九株袿防簪防署曰赐明顺夫人元时赐银盒金旛今俱不存配以六侯曰助利侯逹奚司空也曰助威侯社公司空也曰济应侯廵海曹将军也曰顺应侯廵海提使曰辅灵侯王长世子也曰赞寜侯王次子也洪武三年额封南海之神尽除诸王侯封号因屡着灵异复赐金盒黄旛以荅神贶嘉靖初按察副使徐文溥始撤夫人像而乡民犹崇信如故云庙在城南八十里本非海岛然陆行必逾斗岭仄径不若一帆之便而唐时刺史往往观望怖悸以疾为觧委其事于副至以孔公亲祀为仅事是不可晓庙庭有两波罗树为庙与江所得名其旁有扶胥鎭即韩碑所谓扶胥之口黄木之湾也浮丘山在城西四里先在水中若浮四面篙防宛然宋初有陈崇艺者年百十二歳自言儿时见山根船数千今去海已四五里番禺杂记浮丘山下有珊瑚井相传海神尝献珊瑚于此又三里为荔枝湾旧图经云广四十里袤五十里刘鋹建昌华苑于其上又十里为花田弥望皆种素馨花南征录云刘王宫人死葬于是至今花香特甚他处丹铅余录载陆贾南中行纪云南中诸花惟素馨花香特酷烈彼中女子以防丝穿花心绕髻为饰梁章隐咏素馨花诗云细花穿弱缕盘向緑云鬟用陆语也花绕髻之饰至今犹然谓之花梳
海目山在城西南一百四十里海中并列两其形如目故名有芳秀台龟石台诸胜
暹罗贡使坤匣拍纱来谒列贡舶数以上具言船名乌头夹板舵正贡船长九丈九尺中广二丈五尺三寸深一丈五尺四寸头广八尺尾广一丈四尺桅名打马树大者长七丈五寸围九尺次长五丈九尺五寸围七尺象船长八丈二尺四寸中广一丈八尺深一丈四尺头濶四尺八寸尾濶一丈大桅长六丈六尺围五尺五寸次桅长五丈三尺八寸围四尺正船空时食水七尺装载食水一丈一尺五寸象船空时食水五尺装载食水一丈二寸以康熙二十二年五月初二日发本国正船于闰六月二十日抵虎门象船于六月初十日自广南外逻失风漂至厦门九月二十一日始至虎门按暹罗国故为暹国及罗斛二国地在占城极南隋大业间屯田主事常骏至其地有地名吉赤土遂讹传为赤眉遗种元至正间暹降于罗斛始合为一国明洪武初国王参烈昭昆牙遣使入贡永乐间与其旁国满剌伽相讐杀成祖诏谕王曰比者满剌伽国王亦思罕荅儿沙嗣立能继乃父之志躬率妻子诣阙朝贡其事大之诚与王无异然闻王欲加之兵夫兵者凶器好兵非仁者之心况满剌伽既已内属即为朝廷之臣不先申愬而輙加之兵是不有朝廷矣王宜深思辑睦邻国并受其福岂有穷哉暹罗王得诏悔祸息兵终明之世朝贡不絶在
国朝尤为防顺康二年六年十年皆常入贡其贡品以龙涎香为上在彼国毎两直金钱十二枚每贡不过一斤又有金银香树胶香罗斛香碗石犀角象牙翠毛龟筒六足龟鲛绡布红撒哈剌布红地绞节智布人象花纹布乍连花布葱白暗花布之属龙涎香出苏门荅剌国有龙涎屿独峙南巫里洋毎至春间羣龙交戱遗涎石上国人驾独木槎取之遇风则下海一手攀槎一手撶水以至岸其涎初若脂胶黒黄色久乃凝结或从鱼腹剚得之有大如斗者游宦纪闻云海傍人伺草上有云即知有龙睡守之至散即知龙去矣得其眞者和香焚之翠烟浮空结而不散有三种一曰汛水轻浮水靣善泅者掠取之一曰渗沙杂和沙中一曰鱼食则从鱼粪得之是又谓随处可得不必苏门之屿也尝阅杂华疏钞及西域记西土诸香有旃檀薫陆兜楼婆毕力迦之属以牛头为第一此香因龙鬭而生葢梵语谓交合为鬭今黎人犹呼雌雄两鸡为一鬭也龙涎当即龙漦耳嘉靖三十四年司礼监奉中防访买龙涎香为醮坛之用毎斤给价一千二百两徧购之番舶仅得十一两益以广狱死囚马那别所献及密地山彞所采始满一斤官司按验其中有褐黒色者有褐白色者多用赝物和其难得如此南宋人多作词咏之王沂孙云孤峤蟠烟层涛蜕月骊宫夜采铅水李彭老云波浮海泳谁唤觉鲛人春睡吕同老云剪碎腥云杵匀枯沫皆善冩实事唐艺孙云海蜃楼髙仙娥钿小缥缈结成心字则又言烟缕之异要之珍赏非一世也自苏门荅剌顺风十二昼夜至锡兰山国隋常骏至林邑极西望见焉番语谓髙山为锡兰因名有翠蓝屿在龙涎屿之西北相传释迦如来佛迹犹存永乐七年太监郑和至其地王不恭和潜师袭破其国掳其王以归至京师赦之遣还更择国中贤者为王锡兰之南界为别罗里自别罗里西南行七昼夜为溜山洋国又十昼夜为古里国又二十昼夜为卜剌哇国与柯枝小葛兰接自小葛兰二十昼夜为木骨都束国自古里行十昼夜至忽鲁谋斯国又二十昼夜至剌撒国又二十昼夜至阿丹国又自忽鲁谟斯行四十昼夜至天方国西洋尽处矣永乐间所见西南诸国如此
壬寅行百里止东莞
癸卯行三十里至石角舍巨舰易逻海小艓出海口行二十七里至鎭口又十里至虎门寨登最髙山巅望大虎小虎山三门横当炮台及南沙海南栅寜洲等岛决眦可尽三门在寨南二里又南五里为寜州岛南山炮台在寨西七里又一里为横当台又西二里为南沙又西十里为蕉门又西二里为黄角左汛又西五里为黄角右汛香山所辖也南栅乡在寨东仅隔一水又东五里为上角村又东三十里为碧头乡而茅洲墟盐塲在寨之东南四十里皆接新安境是日仍返东莞
元年画界自小虎山歴大虎山虎门寨等境【缺口鎭蚁公山白沙大山大岭山】至三角山为东莞边边界以外距海三十五里者新村柏树矮冈三十里者白泥坑田心寨龙眼北栅围大寜墟溪冈大坑钟屋地羊湾尾懐德长坑独树二十八里者河潭冈二十六里者田尾二十五里者钟屋围横树头二十二里者大寜西坑二十里者社冈增田十五里者宫涌新地十里者壆尾濶澳余九里至一二里江门等【石岐村竹洲金洲角嘴崖小防壆头侧冈尾上角白石凹白石下路沙头乌沙白石沙上沙大井上仅咸西萧边涌头田寨】及海岛寜洲海南栅俱移并续迁共豁田地八百三十六顷有奇于虎门诸汛因界设守展界稍复今从虎门营拨守石子头诸汛【石子头把总一兵一百七名麻涌口把总一兵一百二十四名到□四十名大涌口七十名鎭口把总一兵九十七名三门台二十八名南山台把总一兵三十一名横当台把总一兵一百名黄角把总一兵七十名】候阅定
晋咸和元年置东官郡领九县首寳安即治所也在今县南二百里隋开皇间废为县唐至德二年改名东莞移治倒埔即今县治也其寳安旧基洪武二十七年改为东莞所命千户洪皓开筑城五百五十二丈万厯初即所城梢扩之置县治名新安沿寳安之名也其地土名石子冈亦名城子冈以平旷如城故其傍有石鼓纹如龙鳞鸣则兵起卢循入宼时尝有声今戍地有石子头倒塭皆相近地莞草名如兰可以编席
大岭山在县西南二十里奇特耸峭下视羣山如蚁垤瀑布水出其阳紫霞泉出其隂相传宋世有道人崔羽号紫霞君游罗浮至此凿井得泉云
三门海在县西南六十里因海中有大小虎山分水为三故名潮水至此分为三已复合而为一名大歩海珠生其中曰媚珠池
虎头门寨海岛也纵十二里横五里周十二里宋景炎二年张世杰奉帝舟次于秀山即此又西南八十里大海中有梅蔚山景炎二年正月帝舟次于梅蔚即此按是年二月帝舟移古塔十二月自秀山移井澳又次谢女峡刘深追之七星洋井澳在横琴岛筹海图编有仙女峡九星洋在零丁洋西三角山一名莲花九峻耸状如莲花上有池池中石与蛎房相融结葢涌于海也
武山在大海中潮汐消长于此可辨宋余襄公靖纪行云凡月加午位而潮平者朔在日中上在日入望在夜半上前为昼潮以后为夜潮凡月加子位而潮平者望在日中下在日出朔在夜半下前为夜潮以后为昼潮此南海之潮候也按潮汐天地之呼吸也当其日中而平也日出初生为吸之始日入消尽为呼之终当其夜半而平也日入始生为吸之始日出消尽为呼之终消生循环呼吸互根一日两廵此南海之潮候也然亦有不同者雷州人言调黎之水一日一潮那黄之水一日两潮至域外尤多异候占城外罗历大佛灵至昆□山有七屿七港号为七门自朔至望潮水自东旋西既望至晦潮水自西旋东眞腊之潮自官船口注大埔朔望并潮一上七日水长丈六七七日后日夜分为两潮水长一二尺是又不可觧明世于此设武山陆营与虎门水寨相应天啓三年总督王尊德筑城为驻兵之所今不复设
缺口鎭白沙村皆廵检司麻埇村一名中堡旧设中堂廵检司
海南栅纵横各八里周三十五里有南栅乡南栅村西涌村留亭歩溪泥凹板头村冬郁村涌口村南岸村新村南涌口村溪头村对面冈永原村西安村东北村
寜洲郷纵六里横三里周二十里有东村西村溪螺后村坑塘村崩沙村
南沙纵十五里横十里周六十里【村名疑混入海南栅】
甲辰复易舟行二十里次板土沥
张正郎分阅新安新安城南水程二十里至伶仃山山外即伶仃洋县东一百六十里为大鹏所其南靣有七娘山山外为老大鹏即濵大海所城东南有海口大舶可入其东北过西郷岭小贵岭复有港口仅通小舟大奚山海岛在邑南水程九十里【志称二百里】佛堂门海岛在邑东南水程一百五十里【志称二百里】
元年画界自三角山历马鞍山等境【源泉山河水口香橼围周家山田心围凉水井羊蹄山更鼓山北灶山围村上村新安县崇鎭舗照穴岩白石山汉塘山龙湾山梅岭村新英村赤尾村塘尾围隔塘围箝口山平輋山后梧桐山黎峒村梧桐山盐田村梅沙山溪涌山下洞山涌浪山梅子林田头山迳口山窑凹岭】至大鹏所为新安边边界以外距海二十五里洪田二十里岭下鮎鱼溪螺湖玉勒上寮白沙燕村十五里粉壁岭龙跃头谷丰岭石冈田寮白水邓家蓢十三里黎峒十二里上水十里半天云小坑上下屯门汉塘髙莆锦田丰园蓢阿妈田平山园山下村大井田心纲井石祖庙新桥丙冈及附海六七里至一二里河上郷等【张屋村鸡雉上下歩赤尾隔田新英村江下谷田龙塘东山流塘防心臣田北灶山猪凹西乡鳌湾固戍大坑村龙骑大对山横冈大岭下碧州屯村花山犬眠地鹤薮南蛇牛栏山西贡西洋尾王母涧沙冈下沙欧阳水背叠福关湖溪涌竒埇上下埇梅大湾盐田麻雀岭大歩头湴涌锭角村大梨园牛骑龙蛟塘大浪马鞍山蚝涌天妃庙旧官富司衙前九龙古墐浅湾黄泥舗横洲沙冈下村竹园官埇米歩饭箩洲新田洲头勒马洲蛟洲白冈桥头小横冈石下新灶沙头沙尾西涌榕树角白石山禾蛉冈石园塘黄田茭塘福永司灶下嘴头角归德塲白头冈大歩涌渔□大田茅州山茅州墟东煑舗潭头港口上下山门上头田莆尾黄松冈石冈溪头沙浦刘冈涌头塘周山碧头村】暨佛堂门大奚山鹅公澳榕树澳白沙澳鸡栖澳南头香港塘福梅窝石壁螺杯澳大澳沙螺湾诸海岛皆移并续迁共豁田地一千三百五十九顷有竒于大鹏所置重兵又因界设守展界稍复今从新安营拨守碧头诸汛【碧头台千总一兵四十五名佛子凹把总一兵五十九名南山台千总一兵六十名九龙台把总一兵七十三名】候阅定
佛堂门海中孤屿也周围百余里潮自东洋大海溢而西行至独鳌洋左入佛堂门右入急水门二门皆两山峡峙而右水尤驶番舶得入左门者为已去危而即安故有佛堂之名自急水角迳官富塲又西南二百里曰合连海葢合深澳桑洲零丁诸处之潮而防合于此故名又西南五十里即虎头门矣其地又有龙穴洲尝有龙出没其间故名每春波晴霁蜃气现为楼台城郭人物车马之形上有三山石穴流泉舶商回国者必就汲于此又有合兰洲与龙穴对峙上多兰草故名潮至此始合零丁洋即文信国赋诗处桑洲之旁又有大王洲马鞍洲陈琏诗云弥漫合兰海南与沧溟通蜃气起鲛室珠光出龙宫
大奚山在合连海中俗曰大姨又有小姨山与俱峙中环三十六屿周围三百余里居民以鱼盐为生宋史庆元三年提举盐茶徐安国以捕私盐致乱知广州钱之望遣兵击贼歼之遂墟其地后有万姓者据之呼为老万山筹海图编载其名明祁顺有大奚山诗沧海波涛濶奚山岛屿多空中排玉笋镜靣青螺洞古云迷路岩深鸟占窝昔人屯戍处遗迹徧烟萝
南头戍地古在屯门鎭曹能始名胜志载纪事云东莞南头城古之屯门鎭韩愈南迁诗云乘潮破扶胥近岸指一髪屯门虽云髙亦应波浪没即此也今志城池条不复载筹海重编图载屯门澳在海中屯门山今名杯渡山上有滴水岩虎跑井神僧传云杯渡禅师不知姓名尝乘木杯渡海因以为号禅师入粤后又尝至建业宿齐谐家宋元嘉三年九月死葬覆舟山至五年三月复诣谐所众皆惊异寻复辞去云当诣交广间云明嘉靖四十五年议设叅将一员驻劄南头兼理惠潮万厯四年题定止防广州统兵二千余艅艎八十艘常驻新安遇汛出海东自防寮港接碣石汛地西历大鹏佛堂横琴三灶至三角洲与广海汛地相接广海虎头两汛皆属其节制又设中权二部水军广帅下驻三门与相防应议者曰日本诸岛入宼多自闽趋广柘林为第一关宜会兵以扼之过此必越屯门鸡栖佛堂门冷水角老万山虎头门诸处而南头为尤甚东莞有备则不得泊矣又西必历峡门望门大小横琴零丁洋仙女澳三灶山九星洋诸处而浪白澳为尤甚香山有备则不得泊矣又西必历崖门寨门海万斛山□洲诸处而望峒澳为尤甚广海有备则不得泊矣此昔日备倭之説也
国朝厚集防兵于碣石虎门而南头不复置戍焉大鹏所城四靣皆山洪武二十七年千户张斌筑周三百二十五丈雉堞一千一百门三康十六年八月飓风城楼雉堞皆倾知县李可成修复自新安至大鹏沿海皆盐田西郷混州屯门为尤多
梧桐山在邑东四十里多梧桐异卉
龙跃岭在邑东南五十里

[book_title]粤闽廵视纪略卷三
工部尚书杜臻撰
乙巳登陆行六十里止平山驿
丙午行三十里至白云又三里至桥岭又三十里止鵞哺
惠州府属县九滨海者二曰归善曰海丰元年画界自大鹏所厯西乡凹等境【山下村小桂村石灰山鲎殻迳仔山长山仔村金坑松园港淡水围九里村长潭村龙古井村南前村乌栖塘村暖水湖村松山下村杨山村杨公迳陈田村涧背村白云墟栏盘寨烟冈寨稔山墟饭罗冈大浦屯铁涌墟溪背村官田村盘圆口黄浦墟】至防园村为归善边边界以外距海二十里者蒲田燕门旧村西村甘泉蕉坑防罗溪林坑十五里槁木洞后垅十三里蕉子坑十二里官埔十里贵到河潭赤沙防寮思盐台碧甲长子仔田寮鸦雀舗游鱼湾东坑水津园龙眼冈竹园墩山仔头蕉子园上葵坑云岭古埔輋及附海七八里至一二里潮阳村等【沙桥湖下涌头峝仔香涌老鸦山土湾大坟陂官溪大康小迳太平岭岩前白冈西乡石井上角沙头下涌郁头山盐灶山头船凹中兴宜富山小漠园榄涌林军寮竹园埇元宵围大岭蒲莱郁南坑新村仔新尾石桥复兴凹石头岭石陂坑小门寨小桂凹旧村髙埔沙凹岭凹横冈輋背洞内西涌港尾枯子蓢赤山白花尾莲麻坑大蓢东坑解葵坑大水坑迳口大河渡鸭郁髙尾田坑松园村田寮夫子岭古寮】俱移并续迁共豁田地八十顷有竒于平海置重兵盘圆口诸处因界设守展界稍复今从惠州营拨守诸汛【大鹏所守备一把总一兵三百名五通岭五名盐田防千总一兵三十名大梅沙五名少梅沙五名鸦梅山五名关湖把总一兵二十名西山五名水口五名黄坑五名老大鹏把总一兵三十名墪头港十名白云十一名稔山千总一兵三十五名平海所都司一守备一兵一百八十九名盘圆口千总一兵三十三名小漠五名】候阅定
过白鹤访苏文忠公轼宅遗址及丰湖诸胜
按轼绍圣元年以端明殿学士追一官落两职知呉州行至当涂责授寜远军节度副使惠州安置以十月至惠寓居合江楼作诗云海上葱胧气佳哉二江合处朱楼开蓬莱方丈应不远肯为苏子浮江来葢楼为一郡之胜西江龙江至此而合西流以出虎门也寻迁嘉祐寺明年复返始营白鹤居有诗云今年复东徙旧馆聊自憇已买白鹤规作终老计长江在北户雪浪舞阶砌青山满墙头防鬌几云髻今已作道观矣然诗中景物犹可想见观有井亦苏公凿有待凿平江百尺井要分清暑一壶氷之句自注营白鹤居凿井深四十尺而得泉云其旁有翟秀才林行婆居址翟秀才者名逄亨性至孝博洽羣书郡人号为翟夫子林行婆即与浮杯荅语者见传灯录作凌行婆二人皆轼所甚重尝有暮出诗云林行婆家初闭户翟夫子舎尚防关又有过西隣翟秀才家诗云系闷岂无罗带水割愁还有剑铓山观此则二人之襟抱亦可见矣去观稍远有香积寺轼所时游尝写之白鹤故居图中悬泉百仞三山绕之三山者大北山象头山白水山也轼以为罗浮之东麓有三山屏拥僧舎小一溪雷转松隂凉之句丰湖去郡城八里横槎水自北注之其间有潄玉滩翠洲明月湾杂花岛陈偁领州事时所筑轼尤赏爱尝有新年诗云海国空自暖春山无限清氷烟纷瘴雨雪菌到江城更待轻雷发先催冻笋生豊湖有藤菜似可敌莼自注云豊湖有胭脂藤味滑美莼也轼侍妾朝云死遂之湖上今墓犹存旁有六如亭取云临终时所诵梵偈云轼在惠又有忆旧诗云合浦买珠无复有当年笑我泣牛衣自注家白鹤下悼懐同安君故有牛衣之句葢是时轼妻已先亡而贫困以为不若汉王章得罪而妻子徙合浦反得致产百万也再考白鹤之居以绍圣四年三月成四月责授琼州别驾昌化军安置拜命即行得安居者仅七十二日焉绍兴三年防贼周十隆陷州城尽燬官民庐舍独防轼居致奠而去其见重如此平海所洪武二十七年指挥花茂筑周五百二十丈雉堞二百八十
梅蟠者元豊八年举进士多才博学授廸功郷人人称为梅夫子今地名有大梅沙小梅沙或其后人所居也唐庚有赠梅夫子采药行
饭箩冈洪武间设内外管理廵检司后移黄浦墟碧甲山亦有廵检司后移淡水墟
船澳文信国移军表求入朝处
丁未行四十里过羊蹄岭仄径斗絶险过大庾约十里而得平壌又八十里止海丰
戊申行四十里过白沙又四十里次东海滘驿
己酉行七十里至灯笼山又五十里止碣石衞总兵陈耀率甲士千人来迎遂登山以望羣山趋拱尽于海隅诸岛环之眞要区也
元年画界自双园村历琵琶寨等境【窝舗村圆墩围南门江村田寮下村羊蹄岭鲘门港南门山渡头陂青草头东郷西洋舗丁张龙郷黄屿乡大德乡埕前郷长福桥寮口郷后湖乡佛山郷南埕乡乌坎村南灶碣石衞上林郷海峡北輋大苏寮鹿栏上峝沙尾洲仔华埔溪上寮文昌郷大寨后窟乌头围赤企仔下寮郷东樟郷前詹郷】至靖海所为海丰边边界以外距海三十里三兴寨牛扼寨海山港十里水尾寨东寨水尾上村圆墩寨汲水门寨出水村及附海五六里至一里黄家村等【新寨骆坑寨新西寨淤牛坑大坑寨牛朗寨新迳寨莆岭上罟寮中罟寮下罟寮】俱移并续迁共豁田地三千二百四十顷有奇因界设守展界稍复今从碣石营拨守诸汛【小漠港十名鲘门港把总一兵五十名谢道山十五名梅陇坡千总一兵五十名青草头西防十名青草头东台把总一兵二十五名长沙台十名马鬃山十名下寨守备一兵二百五十一名扁涌湖把总一兵三十名大防山兵十名防胜所游击一千总一兵二百五十五名白沙湖把总一兵五十名娘岩山五名大魔山五名大德港西台兵二十名大德港东台把总一兵三十名南海下湾五名南海上湾五名乌港西台千总一兵五十名湖东澳东台千总一兵三十名海甲山五名甲子港把总一兵二十名苏公澳五名圭湖墪五名乌墪港东台千总一兵一百名小城汛三十名观音堂五名﨑石港三十名田尾寨把总一兵一百名滴水墪五名三洲墪五名湖东港西台把总一兵一百名】阅定
五坡岭在县北二里宋景炎戊寅文信国自潮阳走海丰至此方作食为元千户王惟义所获正德丙子提学副使章拯于其地建表忠祠祀信国以邹防陈龙复刘子俊杜浒萧明哲张唐熊桂林竒呉希奭陈子全徐榛萧资从祀皆行府僚属也
碣石卫城在县东一百二十里孤悬海表城西南五里即大海洪武二十七年指挥花茂建周一千一百二十丈雉堞二千二百六十二敌楼四楼下辟门康八年重筑城外有旗山山状如旗半枕海上西南彞入贡望此为表识下有桂林书院故为永兴寺废而改作
海丰所在县署
防胜所海岛也在县南八十里土名石狮头施公寮诸村税二顷有奇城去海二里洪武二十八年千户良筑周四百七十二丈雉堞九百四十敌楼四楼下辟门
甲子门所在县东二百五十里洪武间千户盛玉筑城周五百九十丈雉堞一千一百八十敌楼四楼下辟门城西有西书院提学魏校毁西寺改建城下有甲子门水两山夹石港北接大陂溪龙江诸水入于海海口有大石壁立上下各刻六十甲子字故名其傍有竒石十八人呼为十八学士石宋景炎丁亥端宗自闽航海驻此旧有廵检司在石帆都长沙海口在金锡都一名丽江合大液小液龙津赤岸诸水入于海有大金笼山雄踞海口宋端宗尝改名金龙
谢道山在县南二十里志作射道大魔山志作大磨娘岩志作娘冈
梅陇海岛土名燕洲蚊寮新围王公诸村税十三顷有竒
下马头有城周一里近扁涌湖去县五十里其海岛土名南湖东坑门乌岸汕头浪涌诸村税二顷有竒又东海岛土名蛋家宫坭坦浩洋诸村税二顷有竒
大防山土名黄厝寮税十顷有竒
大德土名南海诸村税四顷有竒
乌海岛土名深田湖沙墩诸村税三顷有竒三洲湖东港海岛土名湖东海仔等村税二顷有竒甲子门东有海岛土名深澳诸村税约一顷以上诸岛俱有陆路可通
鲘门港口广可半里去县六十里
大德港口广可半里去县一百一十里
异物志南海多鲸鲵伐林邑时得鲸头于海屿如数百斛圌顶上一孔大如瓮俗以为珠穴又有瓌雷鱼大一丈生子朝出食暮宿母腹入从脐中出从口中腹有二洞贮水养子一洞容二子又有防鱼南越谓之狼藉鱼长二丈觜长六尺广三寸左右生齿如锯又有黄雀鱼毎八月化为黄雀十月入海为鱼
己酉行七十里至长青寨又四十里至龙江堡又四十里止惠来所过村落炷香结绮迎导甚盛
潮属九邑附海者五惠来其西境也稍东为潮阳而揭阳在其内其东偏之地牙错潮澄间者亦迁又东为澄海郡治在其内去海稍远故附郭之海阳无迁又东为饶平过分水关即闽界矣兀年画界自靖海所历洪桥小黄冈田心寨至神仙寨为惠来边边界以外附海八里至一里湖边乡等【后衡寨前林村西庄村菓山乡下后陈村驿后乡后湖寮石塘驿东湖乡葢洋寨】皆移并续迁共豁田地八百三十七顷有竒于靖海所诸处因界设守展界稍复今从惠来营拨守诸汛【湖仔墩五名神泉港东台把总一兵二十名神泉司把总一兵一百九名澳角山五名溪东山五名茭梭山五名沿锡山五名东山五名后池山五名湖口港五名大架山五名石牌澳十名靖海港东防千总一兵二十名靖海所把总一兵一百四十二名后表山五名小黄冈寨把总一兵九十名茆洋五名】阅定
邑设于嘉靖四年先为潮阳县之惠来诸者以去邑治逺甚吏不能理遂于其地设县割海丰之龙溪诸都以益之治羊尾
金刚髻山去县七十里尖秀防渔舟归海上视以为凖
靖海所城在大坭者洪武二十七年百户董聚建周五百五十丈旧潮阳嘉靖三十二年改惠来久废址存
神泉港在县南十里昌山之阳中有大石潮没而汐见人谓之石龟旧设神泉廵检司因苦海寇官兵寄寓他所民居荡析嘉靖三十三年分廵道尤瑛令知县林春秀筑城周三百丈曰神泉澳城今废又南四十里有赤沙澳沙堤可蔽海涛海艚多泊于此
庚戌行七十里至武寜驿又二十里至小黄冈又三十里渡练江海口过海门所又二十里次潮阳
辛亥行三十里至逹壕海岛登最髙陟峻坂五里许始至极巅一望大海浩汗无际诸洲岛演漾其中更有远如簪如髻乍明乍灭于重山之外即南澳诸山也欲仍返潮阳宿会大雨止桑田
元年画界自神仙寨历古埕村等境【海门所桑田山虎头山禄景山石井寨】至洪冈山为潮阳边边界以外附海四里至一里鳯山上下寨等【西芦寨禄景舗赤水寨竹林寨海田寨华阳寨桑田寨】及逹壕埠海岛俱移并续迁共豁田地七百六十顷有竒于海门所置重兵因界设守展界稍复今从靖海营拨守钱澳诸汛【河背炮台千总一兵三十二名猷湾炮台把总一兵三十四名钱澳五名冈头五名】又从潮阳营拨守径门诸汛【径门五名径门口五名东山口五名后溪十名蛋家宫五名粪箕湾五名华阳台二十名石井千总一兵八十名门辟台三十名南炮台四十名河溪口十名桑田堡把总一兵四十九名竹林二十名】又从逹壕营拨守二汛【河渡门四十名磊石门四十名】候阅定
自洪冈历深埔山至邹堂山为揭阳边边界以外附海八里至三里双港等【土尾郷大莲郷石港郷青防郷大寮郷塔冈郷铁塲郷后田郷仙埔郷枫郷邹堂郷】俱移并续迁共豁田地八十六顷有竒于舗前河置重兵因界设守展界稍复今从潮州营拨守诸汛【北炮台把总一兵五十名青防把总一兵五十名】阅定
水经注员水又东南一千五百里入南海东历揭阳县王莽之南海亭也今县西北有揭岭意为汉旧治晋义间分揭阳立潮阳治临昆山韩文公为刺史迁治棉阳即今所也揭阳至晋时已省宋复立于玉窖山
海门所洪武二十四年设二十七年百户蔡春迁今所更名海门旁有钱澳山石壁镌莲花三大字万厯六年游击金丹于此设莲花营驻水军以防宼逹壕埠海岛也筹海图作逹头埔在潮阳澄海之间西与潮阳之招寜廵司招收塲诸境相接止隔一河其河之南口曰河渡门北口曰磊石门两口俱陿止容一海艚入去潮阳邑治三十里周六十里有赤冈寨青林寨【筹海重编作青蓝寨】下尾寨圆山尾渡头乡白沙溪头杉寨下秽茂洲西墩割头沙浦松子山湖仔割洲澳头诸村民税八十七顷万厯间海宼林道干营巢于此名曰华羙迁界时弃不设守有海宼丘鳯者据之十九年讨平始设重鎭焉
大忠祠在潮阳东双忠庙之左祀文信国章熙记曰公屯潮阳时有盗陈懿刘兴数叛附为害公诛兴攻走懿则潮阳实公惠德一宜祀公谒双忠庙作沁园春词悲歌激烈则东山乃公忼慨矢志之所二宜祀公由潮阳西奔五坡岭被执复返潮阳见张洪范秉义不屈则潮阳为公穷阨仗节之地三宜祀治丙辰邑令姜森复建双忠庙祀唐张许二公亦曰灵威庙始于寜间有军校钟英奉遣入京道经睢阳梦神告以遗像处命持归立庙于东山觉而求之寝殿后果得铜像十二铜辊二遂持以归言于有司而立庙焉天顺间岭宼薄城望见空中车旗惮不敢逼后又有漳宼寻破灭捕得生口自言若有物禁其手握兵不能动屡着灵异庙貎日新
壬子行一百十里次潮州府登东山谒韩文公祠海阳县元年无迁三年续迁豁田地二百七十八顷零【村名不录】
文公祠在县治东山上即名韩山顶有三形如笔牀韩文公守潮尝于此作亭曰东山亭后人因名之曰侍郎亭而作祠于其旁有文公手植橡木二本号为韩木郡人以其花之多少卜科第之盛衰竹坡诗话载宋学士王大寳赞并序畧曰亭隅有木虬干鳞文叶长而傍棱相传为文公所植人无识其名故曰韩木旧株既老更蕃滋移植輙死遇春作华或红或白簇簇附枝如桃状而小赞曰召公之棠孔明之柏既咏勿剪且歌爱惜瞻彼韩木是封是沃匪木之凟德化惟服宋陈尧佐刘允杨万里皆有诗
韩江在韩山下源出汀贑防于三河合产溪九河鳯水过鳯栖峡经鳄溪至于江经老鹳洲分流为三入海江绕郡东门外有湘子桥过桥即韩山也东湖又在韩山之后按宪宗元和十四年迎佛骨入禁中公上表极谏帝大怒将抵以死裴度崔羣力救得贬潮州刺史明年三月至潮七月羣臣上尊号大赦十月准例量移袁州首尾在潮七月耳今潮人家户诵皆文公之教盛德入人之深如此
鳄溪一名恶溪有鳄鱼四足黄身修尾其形如鼍似龙无角似蛇有足口森锯齿其运尾犹象之运鼻尾有三钩极利遇人畜以尾防而食之生卵甚多或为鱼鼍之属文公知潮州以一羊一豚投谿水为文告之是夕暴风震雷起谿中数日水尽涸鱼徙六十里宋咸平间陈尧佐通判潮州有硫黄张氏子与其母共濯于谿濵鳄掉尾钩子去母号呼求救已不能及尧佐勑二吏操网捕之吏投网得鳄重不能举更集百夫曳而出之箝其喙械其足车载而斮之于市鳄患遂息尧佐作戮鳄鱼文世亦传之此如祷蝗捕蝗各以诚感不必一术也
文公在潮尝与僧大顚游处顚生而神异龆龀时依止慧照元和间得法希迁归立禅院于潮阳之灵山出入猛虎随行手植荔枝千余株以铜壶灌之皆遍文公与孟简尚书书云有一老僧号大顚颇聪明识道理故自山召至州畱十余日因与徃来后愈以祭神至海上遂造其庐及去畱衣服与别长庆中顚示寂或啓其墖惟见一镜外集又载公与大顚三书旧本无之至宋元祐七年始出注云唐元和十四年刻于灵山欧阳公集古录收之而苏子辨其非是朱文公又笃信之而黄东发以为不然近世予同里蒋之翘辨之曰按书末题云吏部侍郎潮州刺史公以刑部侍郎贬召还久之乃迁吏部不应此时即称吏部定系伪作予谓三书为僧家所藏葢刻于公去潮之后僧家无识纪遗书之歳而署后日之官遂若可疑实无足怪也三书文笔絶髙简当以朱子之言为正灵山去潮阳邑治二十五里有卓锡泉及大顚禅院至今犹存公有左迁至蓝关示侄孙湘诗云一封朝奏九重天夕贬潮阳路八千欲为圣明除弊事肯将衰朽惜残年云横秦岭家何在雪拥蓝关马不前知汝远来应有意好收吾骨瘴江边青琐髙议载湘字清夫公之侄也有道术能顷刻禁花使开一日戱于公前聚土覆以盆举之得碧牡丹二朶叶有小金字即云横二语也公不解所谓后以谪行始悟前语遂足成此篇酉阳杂组亦云按史公从子老成乃兄弇之子老成生子二长湘字北渚登进士第为大理丞次滂未仕而卒集中明云侄孙而讹以为侄况湘登第在长庆癸卯后公迁谪四年岂既学仙而复入仕乎至花中显字之説鄙俚荒诞益不足言矣惟公又有曾口示湘诗而曾口在今曾城县则湘之从行入粤甚明蓝关旧注以为峣关葢即杜甫诗所谓蓝田关也公赴谪诸诗自道傍堠以下前后次序班班可考其云知汝远来盖公先行而湘复自后追及也今惠潮之间有蓝关往来题咏甚多乃袭诗中语而为之者尤足一噱黄佐粤志止载湘子桥之名而蓝关及湘子学仙事皆不录甚是
公泷吏诗云州南数十里有海无天地飓风有时作轩簸眞差事赠元十八诗云峡山逄风雷电助撞捽葢粤人多苦飓风也作时无物不摧谓之铁飓土人多作地室以备飓每将至天脚有晕如半虹粤人谓之破亦谓之飓母子瞻飓赋所谓断霓饮海而北指赤云夹日以南翔者是也既见此征则天地改色海水自鸣禽鸟啾沸畜产犇骇土人仓皇徙炊器及薪米食物挈家走入穴中聚首屏息不敢出气居久之而飓乃作但闻木石器物相撞击于空中声如雷礟葢其所居室及室中所有大率毁败矣飓初起尝于东北既乃极于西南谓之荡西亦谓之廻南三昼夜乃已穴中人度飓且已乃敢缘梯徐上探首出穴外察飓果息始复出治室屋以居焉子瞻赋云夜拊榻以九徙昼命龟而三卜又云理草木之既偃葺轩楹之已折情景亦略相似也字书从风从具谓具八面之风今粤人读如贝音
公南食诗鲎实如惠文骨眼相负行蚝相粘为山十百各自生蒲鱼尾如蛇口眼不相营蛤即是虾蟆同实浪异名章举马甲柱鬭以怪自呈山海经鲎形如惠文惠文法冠也旧説鲎眼在背骨宜作背按尔雅翼云鲎背有骨长七八寸如石珊瑚则作骨亦可鲎殻甚坚可为冠亦可屈为杓尾可为小如意烧其脂可以集防性畏蚉螫之立死暴日中不死隙光射之立死蚝即牡蛎初生如拳渐长至一二丈巉岩如山毎孔有肉潮至孔开吸小虫食之粤人多用其殻以垒墙蒲鱼一名鱼粤人多食石蛤一名山鸡味甚美然退之又有寄柳州食虾蟇诗云予初不下防近亦能稍稍似不无小异耳章举有八脚形如乌贼而大亦曰章鱼粤人用姜酢煠食味同水母马甲柱旧注即江瑶柱也诗又云惟蛇旧所识实惮口眼狞开笼放其去郁屈尚不平本草言岭南人截蚺蛇肉作鲙以为珍味今卢亭蜑家岐黎之属犹噉蛇云公在潮时有赵德者摄海阳尉公特与友善令督州学生徒即坡公所谓潮人初未知学公命赵德为之师者也及将移袁州欲要与俱行德不可而止公作长篇赠之略云不谓小郭中有子可与娯心平而行髙两通诗与书又云相期风涛观已久不可渝又尝疑龙虾果谁雄牙须按水经注滕修为刺史乡人语修虾须长一尺修以为虚其人至东海取虾须长四尺修始服所谓龙虾也段公路北户录云海中有大红虾头可为冠须可为簪杖刘恂岭表録云红虾大者七八尺至一丈
元年画界自邹堂山厯莲塘山等境【蓬州所鸥汀背南洋外沙南洋寨樟林村洪沟村仙村盐灶村】至驿边村为澄海边边界以外附海三里小坑等村【干冈村白头村新寮村大塲天港玉井石城头夏止鮀浦莲塘村】皆移并续迁共豁田地五百三十五顷有竒于鸥汀背诸处设重兵因界设守展界稍复今从澄海营拨守诸汛【小坑五名溪东港二十三名蓬州所守备一把总一兵一百四十三名西港七名东港九名鸥汀背千总一兵三十三名新港二十名外沙把总一兵十九名南港十七名东湖炮台六名三湾把总一兵十一名平湖十六名南洋都司一千总一兵二百七十八名山头把总一兵十六名东陇台把总一兵二十六名樟林守备一千总一兵二百七十八名盐灶台把总一兵十八名】阅定蓬州所城洪武二十年指挥花茂奏于蓬州都下岭村置所以通商彝出入之路二十七年移鮀江都西埕内三十一年百户董兴始砌石城周六百四十丈城楼四月楼四原属揭阳嘉靖四十二年析置澄海遂改属焉天啓五年知县冯明玠重修
水寨城在县西苏湾都白塔寺北洪武三年指挥俞良辅筑凿池置水关西北通海可泊战船池围二百一十丈深一丈今废邹堂山昔有逸士居此台址尚存
小莱芜山在邑东十里海中一名防子山又前二十里为大莱芜山一名双髻山
鸣洋在南湾海中时有声如雷鸣东则风鸣西则雨
乙卯行四十里逾白石岭又五十里过黄冈又四十里止柘林
丙辰登鸡母屿泛舟至南澳东望皆闽山矣是日仍返黄冈
丁巳返潮州
元年画界白驿边村历水磨村等境【长富村市头村黄冈江台埭大城所】至分水关接福建境为饶平边边界以外附海柘林寨等【赖家下岱埔下岱上湾下湾上里乡大埕乡长美神前岭后】及海岛井洲等皆移并续迁共豁田地六百一十五顷有竒于大城所置重兵因界设守展界稍复今从黄冈营拨守诸汛【玖溪桥把总一兵二十名员头台五名峙头台五名五塘港五名狮头五名林厝五名草尾五名下尾五名竹林十名横山把总一兵二十三名南□十名大城所都司一千总一兵一百六十四名上里尾十名红螺山把总一兵九名盐楼山五名鸡母澳把总一兵九名柘林守备千总一把总一兵一百六十名青山十名铁牛港把总一兵三十名】侯阅定
大城所在县东宣化都鳯狮合山之下洪武二十七年百户顾实筑周六百四十三丈嘉靖戊戌重修増廓五十三丈
大尖山在县东南百里峻如笔立为髙埕栅之鎭其东大埕栅有鳯髻山左虎屿右狮屿相距半里许西大港栅有烟楼山【疏作盐楼山】南柘林寨有红旗山下为柘林澳皆邑险隘四栅之中设大城千户所其东南有鲤鱼山又二里有红罗山【疏作红螺山】港通潮水蟠蜒四十里柘林在其南暹罗日本及海贾尝泊巨舟于此
黄冈鎭城在饶平西南九十里宣化都去府城东南亦九十里正南去海十里嘉靖间知府郭春震建城周一千二百余丈门四　国朝顺治十七年饶鎭总兵呉六竒重建周六百五十五丈髙一丈三尺坚厚倍昔以黄冈溪而得名黄冈溪有三源一源出九山南流五十里至县东南两山对峙为河门一源出桃源山北流二十里经县北城隍山一源出梅东北流二十里经县南天马山皆入于河门并行十五里至呉阬渟潴中有巨石如狮虎曰石溪又十里有盘石中起一窍出温泉曰汤溪流经灯墖溪防大榕小榕潘叚三溪流十五里为黄冈溪分为三溪入于海有栖云亭在鎭城之石壁山松筠苍翠石洞窅防羣环绕沧海在目一方胜槩也余散人所筑自黄冈东南三十里为大城所更十里为柘林寨又东八里为铁牛港即闽界矣自柘林而南至南澳海程四十里自黄冈而东稍北二十里为分水关
柘林寨嘉靖四十五年提督侍呉桂芳题设指挥一员官兵一千一百七十五名兵船四十五遇汛出洋后以倭警更益兵千余
市头郷小洲也在黄冈西南五十里长十里广二里员头乡与市头相接系界内
井洲鸿门皆海岛在黄冈正南二十里周四十里隔水半里曰石狗门
海山岛在井洲东南隔水十余里周四十里
大金门小金门在海山外无田土
下尾溪一名水寨溪邑南四十里有程洋冈宋哲宗时塲官李前于此凿溪东行十五里至神山防水寨溪
南澳山界连两省蜿蜒于潮之饶平漳之诏安绵亘二百里望之三如笔架下藏三澳曰深澳曰青澳曰隆澳延袤三百里田土饶沃舟楫为路有鎭城南枕金山北控蜡屿云葢揭其东有古寺焉果老羊□白牛鸡笼诸山迤逦而东散为前江后汐西阁诸村又东则为长沙尾南有白沙乌头诸村设走马舗戍兵所往来也西有内澳外澳及竹栖九闺诸澳则闽境矣有太子楼在城南旁有行宫故迹宋少帝驻驾之地也明王弼诗云叠石为楼云影平楼荒空有石峥嵘残基草长隂狐啸幽壑人稀野燐明少主覊魂悲海岛孤臣忠魄绕残营只今楼下潺湲水似为当年作怨声有侍郎屿宋陆秀夫后人家于此故名嘉靖间郡守叶元玉得陆氏遗谱于秀夫之裔孙大防兵燹之余仅存二叶中云侍郎墓在南澳山青径口又云公四子有曰繇者好渔猎被逐遂家于此及崖山之变秀夫尽驱妻子赴海而此支幸存其后子孙散处郡境云谱后有水村刘壎诗大防尝访其族人于海边沙冈耆老引大防入左畔青麻园指其地曰此学士馆遗址也其莲花石磉约丈许天井阶防次第如故但青径之墓则不知其处矣侍郎为海州人大防家又藏有广陵牡丹图卷林霁山题诗云南海英魂叫不醒旧题重展墨香凝当时京洛花无主犹有春风在广陵霁山亦宋末义士也洪武二十六年信国公汤和经理粤疆奏南澳为倭薮请徙其人内地澳地遂虚【闽志云成化间徙】而粮额未豁正德六年知府谭纶奏以广济桥盐利抽补民便之自后海宼许栋许朝光呉平曾一本等先后据为窟宅而倭舶之入宼者盘牙杂处以互市为名广捕急则犇闽闽捕急则犇广匪茹紏结非复人境许栋者黄冈人也自幼为盗招集多人遂为渠率无子养谢氏子为子名之曰朝光分所部授之令抄掠潮阳招收塲诸处而身往外洋嘉靖三十二年栋自日本归朝光遮杀之石牌澳尽有其众遂搆巢澳中自称澳长官兵莫能制当事屈意招抚令居海阳之辟望村朝光拥众桀骜分遣其党据牛田鮀浦诸海口商贾往来给票抽分名曰买水朝光居大舶中击断自恣或严兵设衞出入城市忘其为盗也时又有何亚八者与其党郑宗兴王直徐铨方武潜引佛大坭国番舶入宼三省皆被其毒三十三年提督侍郎鲍象贤定西侯蒋傅遣副使汪柏指挥黒孟阳等督兵捕之擒亚八于三洲铨武宗兴次第授首于柘林诸处边患少息明年许朝光为其党陈沧海所杀三十七年倭据黄冈海寇许老等挟之为乱濒年不止四十二年倭复大至众号一万明年继至者又万余提督侍郎呉桂芳调狼土官兵四万五千福兵一万五千以申威营总兵俞大猷副总兵汤克寛总领之相持两月贼不得野掠少困官兵一胜之水神山再胜之大德港又防风三日倭防自相撞击覆溺几尽而海宼呉平起倭之败散也余众不能军平收而有之退保南澳搆巢以居流突神山古埕诸村及漳之悬钟事闻勑两省协勦总兵戚继光都司傅应嘉率兵深入捣其巢穴平乘小艓逸去或见其死于海岛抱枯树成稿腊焉而曾一本复炽曾一本者诏安人呉平之部曲也险狡多智数自杀叅将缪印遂不可制总兵俞大猷使人诱降欲生致之一本觉其意因借以愚大猷挟大艘六十直趋大鹏一把总察其意色非是言于大猷大猷始仓皇修战备陈未定而贼发投火官船俱尽一本遂纵掠直抵广州题诗海珠寺壁以诮大猷扬帆竟去隆庆三年廷议特简兵部侍郎刘焘总督福建两广以讨之焘至防同闽抚涂泽民粤抚熊桴遣总兵俞大猷郭威李锡叅将王诏等相机扑勦连胜之铜山悬钟莲澳一本手炮以击官军炮炸堕指并伤其足遂被擒伏诛其余党林鳯林道干等犹绵延不絶鳯为官兵所逐走吕宋攻其玳瑁港破之筑城以守治战舰勾番人为入犯计万厯二年闽抚刘尧诲侦知之遣人驰谕吕宋国主发兵讨捕鳯势大挫逸入广澳总督侍郎凌云翼檄总兵张元勲副使赵可懐击之碣石破之又败之淡水洋鳯遁走不知所终而林道干遂据南澳与其党朱良寳魏朝义莫应敷宼钞诸路无虚月官军搜勦急道干走交趾良宝据南洋总兵张元勲用攻车防其垒良寳死于是总督侍郎殷正茂防同闽抚尧诲请设重鎭于南澳外以夺海宼之巣内以絶接济之路左以伸闽之臂指右以固粤之门户又可以兴屯田开海利朝议然之遂设协守潮漳副总兵一员领战船十三兵六百余名令于南澳要地创城池建营屋以居粤之柘林闽之悬钟皆听其节制责令兼防两省往来讨逐无以宼氛流逸为解此鎭城开设之始也万厯四年总兵呉继芳建城周五百丈髙二丈二尺门四自设鎭之后兵民安处生聚殷富宼氛偃息比于内地而竝海诸汛亦得息肩矣万厯二十年粤帅陈璘廵歴至其地见地力未尽课民种树璘捐资先种松苖四万杉苖三万以倡之官民因而踵成数年之间蔚然葱茂民居益稠有南澳种树记见志中时有章作南澳赋曰相彼南澳为潮边幅环大海濵枕金山麓浪澎湃而作声潮旁午而拖緑淼淼防防天连日沃元元寞寞魑形鬼物冰岸横飞雪崖磅礴乌岩如防之堆白沙如练之束后宅如屏之张长尾如釜之覆淄头前钱竹栖猎隩左辅右弼湾湾矗矗大小彭山又有莱菔金山岐山远近侧目黄芒陈岐杳防元谷柘林樟林苍苍郁郁九闺洋屿白牛西阁平原矌野水暖土沃可耕可猎有禾有谷先种后熟则谓之稑有实无稊则谓之稢涯岩紫菜可当采葍燕窝藻粉不盈一匊至若海错尤难枚举阿罗一首十身如许鳛身十翼鳞有毛羽鲎牝负牡防腹有子豚膏可燃命之懒妇白鲨吹沙又云射鲋乌鲗噀墨水黒如雾方诸珠垂车鳌肉吐带殻玳瑁瑚火树将军大防龟脚鸡距更有盐埕曵白如布网桁雨零如杙罝兎征其槽漏可充外府是山海之在南服也不过一勺之水一之土昔天兵之下闽广也罙入其阻谁敢予侮是故大国小邦外趋内附吕宋琉球南金大赂占城暹罗随波飞渡佛齐阇婆勿敢互贾眞腊彭阬疾驰如骛粤自弃捐爰啸其旅蕞尔丘墟不疆圉是以日本倭奴西番丑卤猖獗凭陵跳梁跋扈据为巢穴孳育狐防有林道干寨依河渡许朝光巣隆澳深处有曾一本薙草盘踞蝡蝡蟊贼嬲偕咙胠箧探嚢脍肝啖脯潢池防兵洪涛驾橹凡我元元荼毒何苦台府奏闻圣皇赫怒授钺元老奋扬厥武剪其巨魁勦其终怙灭灶刬垒鱼游鼎俎石画庙筹肇开总府相度土功版筑百杵巍巍金墉砻砻□础髙髙牙纛森森什伍碍日吻连云栋宇舳舻帆樯环匝钩千仓万箱峙积粻糈招集流携惠通啇贾岛蛮胆寒喙息伛偻童童桑柘芄芄苗黍济济青畬亦知艺圃昔为獍巢今变邹鲁海不波功岂小补附琼州府辖三州十县中有五指山乃黎岐所居而州县反环其外惟定安居中余皆濵海势不可迁但即濵海之村画界禁民外出自海口所歴龙岐村【兴仁村调塘村演顺村】至丰华村为琼山东畔边自那豆村歴溪尾村【云楼村林梧村茭塘村潮滩村抱凌村沙港村南海村南村青一村】至迈陈村为文昌边自冯家村歴防榔埇【排田村官塘村严村沙防村山墩村欧村防万水村龙湾村旧地村苖美园村教村草塘村潭门村斗牛村】至旧县村为防同边自营内村歴头稍村【得环村后埇村多坭岐村古防村招抚村竹仔罗东边田村西边田村下坡村岭村黄枝塘村下落尾村油潭散村买防村】至沙尾上村为乐防边自南港村歴多格村【青山营马容村横山村栗鬼村港北村那落村排田村青头仔村梅箩村翁坟村大塘村番薗村乌塲村下坡村上坡村草洋村保定村南道村乌泥村新潭村长山村东澳村龙保村】至前村为万州边自南海村歴旧凌水村【乌石村杨梅村伽叶村田头村独岭村港波村多辇村多谋村黎奄村后岭村祖客村岭仔村大墩村桐栖村盐灶村番村鹰秋营】至土崛村为陵水边自抱驾村歴竹科村【墩薗村港头村老孔村老麦村番人塘污山村窑炉村沟赤陶村赤靣村黄流村望楼村容村乐罗村新村九所村十所村罗马村四所村盐炉抱腊村五都盐楼保平港大小蛋村西厢崖州城玉皇庙官道新村多奥村多抛村黒泥村打保村三亚营港沙尾村董隆村多岸村荔枝村小桥营官道白沙屯村中间炉庄头村康鱼塘村灶上村藤桥营三丫村南港村窑灶村】至土库村为崖州边自北黎村歴三所村【十所村髙排村蛋村踏田村深田村】至海棠村为感恩边自水牛塘村歴哥来村【小园村乌沙村蛋塲村中间村居恨村英恨村沙村四更村马岭村】至孽障村为昌化边自赤里村歴留村【蝢积村青豪村英田村神埇村买龙村邓屋村零山村握埇村东岸村港坊村沙兰村权顿村南吉村东塲村鱼骨村水井村地村新坊村白沙穴村杨市村林屋村峩幔村下埇村盐丁村新英港村湳滩村沙地村赤海村南源村马兰村陈村公塘髙山村那烟村羊防村苻村千埇村丘黄村三家村咸塘村半浦村缧车村海□村凃屋村水流村察坊村山村盐田村烛石村防埇村薛屋方村大井村村兰村潭龙村南边村赵屋村黄姜村番浦村新地村新英村琶村白沙村苻村藤根村寨村茂根村南庄村鎭远村黒石村打蜡村松明村沙沟村麦慢村顿色村打卜村顿楼村远村誓村笋根村木龙村安海村】至木万头村为儋州边自抱东村歴博早村【沙螺村那岭村坡地村多懐村卷苏村居执村前南村王洪村】至兰木村为临髙边自蛋塲村歴东水村【石□村南楚村玉抱村】至三墩村为澄迈边自小英村歴西塲村【白庙墩】复至海口所为琼山西畔边周环立界二千七百里惟海口所津渡往来如故自余鱼盐小径俱禁断不行从琼州营拨兵摆边如内地阅定
山海经离耳雕题二国皆在郁水南汉武帝始置儋耳珠崖二郡元帝时罢孙吴置珠崖郡于徐闻地以招远人竟不从化隋始开郡设十县又置儋耳临振二郡然元和志有之而隋书不载也惟诚敬夫人庙碑有赐临振县为汤沐邑之语今崖州是也琼山汉为瑇瑁县澄迈汉为句中县文昌汉为紫贝县感恩汉为九龙县隋大业中置昌化陵水唐贞观中改紫贝为平昌寻又析置万州临机二县今为万州临髙琼山南境皆獠所居唐咸通五年遣辛傅李赵四将军提兵擒黎渠蒋璘等遂定其地置忠州显庆中复置乐防县于黎黒村元将朱斌深入黎穴得峒六百复置定安防同二县于唐忠州地
按史唐徳宗时珠崖黎氏三世不賔岭南节度使杜佑讨平之葢蛮獠之长故为黎姓而后遂因之为号云或曰蛮谓山曰黎以其人环居五指山下故谓之黎亦作俚伊尹正四方献所谓损子产里是也【损子产谓食首产子蛮也里音黎】在内为生黎近外曰熟黎又有岐人即隋书所谓防也错居黎中黎人之俗男子耕农射猎女子蚕桑织绩居常以吉贝为衣仅掩前后名曰黎埇椎髻额前女年及笄湼其靣为极细虫蛾花蘤之状间以淡粟纹谓之绣靣男子亦纹臂股其富者男戴藤六角防花鬘纒腰银环缀耳妇人戴花篛笠文领露胸加裠数重以五色吉贝为之得中国防帛折取色丝和吉贝织之为黎锦黎单殊精好尝饮石汁醸安石榴花为酒地产香木其木椿及榉桞叶似橘花白子若防榔大如桑椹交州人谓之蜜香取者先断其根皮干朽烂而心与节不壊沉水者为沉香细枝坚实者为青桂香半沉浮者为鸡骨香形如马蹄者为马蹄香麄者为栈香有竹名簩为弩极劲或云出思牢国李商隠射鱼曲云思牢弩箭磨青石绣额蛮奴三虎力是也然其音又转为澁勒东坡有诗云倦防澁勒暗蛮村即知为琼产矣又有小马翠羽黄蜡之属多为服器所资与为市者必因熟黎以通于生黎亦有食宿其家与通有无者然重约信取偿必严大率嵗加一倍一缗之逋累之十年即至千缗得负责者輙穽系之用荔枝木关其颈以勒赎满数乃释其俗不知礼义作木栈以居防之以茅形如覆盆人卧栈上畜处其下男女无别尝以春月为秋千防滛歌相挑两相谐合即为匹偶父母不之禁也其送死凿圆木为棺卜以卵掷卵不破即为吉壌其村聚曰峒峒大者千家小者百余家峒各有主父死子继夫亡妇代多有藏先朝文告者性凶悖好鬭木弓竹骨镞无羽射必命中刀槊不去手小失意即起而相击刺骁徤耐劳苦腾踔险峻飘忽如风悍者或捕生蛇食之身尝蛇腥重报讐刻箭为誓射着梁上虽易世不除报已乃除将攻讐必先数日誓戒椎牛饮共为犬嘷自谓其先狗种呼之以冀防助也其合战必令妇女从其后战已妇女竞出扶舆创残拾坠矢两不相犯谓讐止一家伤妇女则妇家亦为讐益树敌故不为也地出竒药伤者服一丸立愈死者宻瘗之妻子相戒勿哭恶得不武名岐尤狼戾得内地人輙悬之以为射的使少儿习射或烹食之葢其居益深去王化转远防非人也凡黎人岐人皆吏治所不及唐取黎地开忠州旋废宋初用李承矩为四州都廵检使拊循得宜民彝安靖乾道间小梗即用黎人王日存等招降之官日存为承节郎子孙世袭五指生黎归化者十余峒由是峒首多王氏有王二娘者饶财而得众心受封宜人为三十六峒主老无子请以女袭封许之庆元中通判刘汉初建社学劝率有方黎獠遣子受业终宋之世无大乱元初设黎兵万户府即用峒长典兵与州县争权相轧遂以开衅而海南脊脊多事焉至元十六年用安抚使陈仲逹言大发兵遣都元帅朱斌深入黎巣刻石五指黎得峒六百立安定防同二县及万全一寨而还居亡何居野峒贼起主簿谭汝楫讨平之迨至顺间而黎獠王马同王官福王六具先后叛攻防防同乐防万安文昌定安元统元年命叅知政事完泽防兵讨之泽至军受贿取成罢兵自是元亦不振矣明洪武二年永嘉侯朱亮祖定雷州威声远振诸黎望风纳欵独乐防小踼洞未顺命亮祖遣指挥耿天璧讨平之尽革元人之黎官子孙不得承袭乱风少止永乐二年崖州太学生潘隆请身往招黎授知县衔遣之招至七方等八峒生黎八千五百人及抱有等十八村已而廵按御史汪俊民又言招黎当用同改遣宜伦熟黎王贤佑衔命以行与之约熟黎随产纳税一切徭役无所与生黎新拊者免产税三年于是诸黎接踵至招抚官率之以入朝皆优诏劳赐之歴宣德正统相继不絶成化五年七方黎符那南叛都指挥王璲讨平之后十年其族人符南蛇复起围儋州昌化犯临髙上命伏羌伯毛鋭将十万众征之是时贼党相连结甚众官军战数不利指挥何清没于阵诸将皆谓必先剪外宼乃可深入鋭曰不然我先捣其巢禽渠魁以令诸部谁敢不服所谓疾雷不及掩耳者也遂进兵分军为三令指挥钱璋将左军当蓬墟抱吉指挥马义将右军当落基落窰叅将马澄由中道入越三日攻克新塲海田头寨符南蛇尽鋭出战中流矢赴水死余党悉平嘉靖二十三年鹧鸪黎陈那任等犯安海指挥张世延战死事闻命安远侯柳珣将大军驻雷州督叅将程鉴等进战破峒二百七十斩首五千五百登黎山巓而还是役号为大防然官军亡失亦多万厯二十七年居碌黎马屎叛总督戴燿遣游击邓钟讨之钟分兵入定泉水焦而身攻磢门克之遂定居碌获马屎斩首千八百凡此皆用大众有战功可纪者也其余宼钞时有师亦屡出或无功或师退而旋聚不胜书粤人郎中呉防期给事郑廷鹄都御史海瑞及总兵俞大猷叅将黎国耀等先后建议略言黎乱不止由于大创之后漫无经理向化之余贪吏启衅耳欲计久远莫若开十字道以贯其中坚以道里计之南北自府至崕千里东西自儋至万六百里为距海直径之数论其实自府南至沙湾三百里而遥自崕北至罗活三百里而近久为坦途度未开之路南北不过二百里东西则又少矣诚能相其溪壑平其险阻使官民往来周通四逹则黎之险失而势涣然后开设州县置屯立戍舆图所载有汉时乐罗县址隋时延徳县址唐时临川落屯县址宋时鎭州鎭寜县址皆在贼中不难循迹而复置也因拔其秀良被以文教禁挟弓矢以变其凶戾之习则黎人皆为编户而诛戮之可弭矣乃或以险阻瘴疠为疑不知黎境外若险阻内实坦平田皆膏腴闽楚亡命多逸入黎中室家聚居未始以瘴疠为苦也黎众与琼民较不过五之一行之有渐自不患其跳梁议者之説如是予按琼郡地腴而民朴稻三熟八绵不产
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:02:18-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>