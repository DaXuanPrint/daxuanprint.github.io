<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="邵武府续志序,绩志纲目,邵武府绩志姓氏,较正续志姓氏,邵武续志檄,凡例,邵武府续志卷一,邵武府续志卷二,邵武府续志卷三,邵武府续志卷四,邵武府续志卷五,邵武府续志卷六,邵武府续志卷七,邵武府续志卷八,邵武府续志卷九,邵武府续志卷十,康熙邵武府续志全文在线阅读,康熙邵武府续志全文在线下载,大玄古籍书库">
<meta name="description" content="十卷，(清)汪丽日修，吴迪化纂。丽日，六安州(今安徽六安)人，康熙三年(1664)由拔贡任邵武府知府，在任九年。迪化，邵武县(今福建邵武)人，举人。邵武有志，自宋上官氏《和平志》创始于前；元陈士元《武阳志》踵事于后；沿及有明成化中冯孜、成化末刘元、弘治末夏英、嘉靖中邢址，万历末韩国藩等相继修葺。是志系万历志之续志，修成于康熙九年，续万历四十五年(1617)之后至修是志时邵武府史事。其体例因万历志分十纲为：舆地志、建置志、赋役志、官师志、戍备志、秩礼志、选举志、人物志、艺文志、杂事志。子目少于万历志，为四十">
<title>康熙邵武府续志_汪丽日_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">康熙邵武府续志</span> <br/>
          作者： <span class="inputVal" id="bkauthor">汪丽日</span> <br/>
          朝代： <span class="inputVal" id="bkdate">清代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]99136</span> <br/>
          说明： <span class="inputVal" id="bkdec">十卷，(清)汪丽日修，吴迪化纂。丽日，六安州(今安徽六安)人，康熙三年(1664)由拔贡任邵武府知府，在任九年。迪化，邵武县(今福建邵武)人，举人。邵武有志，自宋上官氏《和平志》创始于前；元陈士元《武阳志》踵事于后；沿及有明成化中冯孜、成化末刘元、弘治末夏英、嘉靖中邢址，万历末韩国藩等相继修葺。是志系万历志之续志，修成于康熙九年，续万历四十五年(1617)之后至修是志时邵武府史事。其体例因万历志分十纲为：舆地志、建置志、赋役志、官师志、戍备志、秩礼志、选举志、人物志、艺文志、杂事志。子目少于万历志，为四十九目，又七目附。正文前列序，续志纲目，《邵武续志檄》，凡例。全书约十万余字。是志校正不细，官师志中“国朝知府”内容有重复。有康熙刻本。</span> <br/>
          封面： <span class="inputVal" id="bkimg">Z_11361.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]康熙邵武府续志
[book_author]汪丽日
[book_date]清代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]99136
[book_dec]十卷，(清)汪丽日修，吴迪化纂。丽日，六安州(今安徽六安)人，康熙三年(1664)由拔贡任邵武府知府，在任九年。迪化，邵武县(今福建邵武)人，举人。邵武有志，自宋上官氏《和平志》创始于前；元陈士元《武阳志》踵事于后；沿及有明成化中冯孜、成化末刘元、弘治末夏英、嘉靖中邢址，万历末韩国藩等相继修葺。是志系万历志之续志，修成于康熙九年，续万历四十五年(1617)之后至修是志时邵武府史事。其体例因万历志分十纲为：舆地志、建置志、赋役志、官师志、戍备志、秩礼志、选举志、人物志、艺文志、杂事志。子目少于万历志，为四十九目，又七目附。正文前列序，续志纲目，《邵武续志檄》，凡例。全书约十万余字。是志校正不细，官师志中“国朝知府”内容有重复。有康熙刻本。
[book_img]Z_11361.jpg


[book_title]邵武府续志序
郭景纯注山海，郦道元注水经，以为功矣，犹恐其文之虚也。吾人学古迄入官，所见所闻，恒期其实乃无负，何为笺拂飞涛，使兔册鸦涂，遂称芳帙。郑樵曰：十二野，天之纲，执之不可以明天；九州地之纪，执之不可以明地。盖往辙多殊，积流之日异也。且古今郡县繁矣，陆文裕欲推而合禹贡之名，以为群品之实，不知离合迁变，书成而迹巳攺更，若唐之珠英，宋之册府，非不搜罗极博，究竟言巳然皆是，而未然者莫及。夫未然之故，行而愈远，求其实而载之，亦安有穷则无谓洲蔀此名耳，孳衍此数耳，翔行草树，此时叙耳，此地宜耳。即方罫一区，动而愈出，敝而生新，上恊于星垣，下辨乎秫亩，势不能裁云为翳，采霞为筑，有庭植雉隅者焉。虞箴曰：各有攸处，德用不扰。有幽坛鬼柏者焉，有鸾凤之声，庶司而下者焉。有皋比之设，余子所钦者焉。有大文三鲁翰藻则乐，大武三鲁介胄则荣者焉。有嗃嗃者焉，有岳岳者焉。支氏逍遥说曰：鹏之旷，几于外适；𮭨之笑，几于内观。有珍其余，则遗世怀贞者焉。公孙赞曰：行高水洁，操与霞整，性扬兰芳，德振王颖。有妆帘隽烈，诸闺仰止者焉。矧王蕊之函书未敝，画梁之秘字犹存。有空空释部，渊渊道流者焉，有百务攸资者焉，有荣光久塞者焉。因其实求之，未必今古世悬，而今之所裁，与古遂远，逊不及也。若夫张华在晋，晰往制于汉宫；武平一唐人耳，于春秋世族，清辨不少爽。是又在乎实有所稽，而布之龙光燕豫间，何待司马遵途殚力数十年，役耳目之变，冒车马之尘，甫能竣事一书也哉。陶元亮曰：余斯不述，后将何传？爰裒庶闻，汇之芸篆。岂敢谓结绶入官，遂优于学古。或曰：蜀之无史，为丞相失。嗟乎！阴平之溃，剑阁横烟，此寡子美振灾之权，彼无酂侯定关之略，湮佚又曷怪焉？是故念美歵之难追，盆寄思乎来者。庚戍小阳朔，樵川太守汪丽日题于左署之清光亭中。

[book_title]绩志纲目
与地志
沿革、疆域、山川、水利、风俗
建置志
城池、公署、宫室等附。学校、武署、坛庙、释铺、坊表、津梁
赋役志
丁粮、恤典
官师志
府官、县官、学官、杂职附。名宦列传
戎备志
镇防、守备附。武歵、武科
秩礼志
祭先师生忌、祭乡贤
选举志
乡试、进士、贡士、杂途乡宾附。
人物志
忠义、清修、仕歵、孝友、儒林、文苑、隐逸、乡行、义夫附。列女、迁寓
艺文志
经髅、史髅、奏议、记髅、题咏、序文附
杂事志
古歵、寺观、庵院附。仙释、方技、祥异、丛谈。

[book_title]邵武府绩志姓氏
檄绩：邵武府太守汪丽日、郡丞高举，司农柳文标。
汇辑：邵武县知县王公辅、光泽县知县王吉，泰宁县知县洪济，建宁县知县陈于逵，邵武县教论陈嘉章，光泽县训导张之楚，泰宁县训导林国炫，建宁县教论林正升。
总裁：邵武府学教授王侯聘，邵武县举人吴迪化、黄金铉，邵武拔贡，候选通判朱宿，邵武贡，候选州同知。张孟玫。
分纂：郯城知县郡人冯可参，宝鸡知县郡人黄士冕，邵武县举人吴震，邵武县贡生危衍盛、邓上衮，邵武府学廪生谢光惠，县学庠生金和，光泽县贡生邓梦禹、上官临，光泽县学廪生饶世道，泰宁县贡生江应昌，泰宁县学庠生雷民望、梁峘，建宁县贡生徐中恒、徐大儒、谢晋，建宁县学廪生谢国枢、陈大仪。
校正：邵武府学廪生鲁大桢，县学廪生徐登东，光泽县学庠生陈南贤、丘应箕、黄缙，泰宁县学庠生江鲲云、萧守圣、梁应发，建宁县学庠生吴宫捷、布衣李嗣元

[book_title]较正续志姓氏
高举、郡丞。柳文标、郡判。王公辅、郡，武令。王吉、光泽，令。洪济、泰宁令。陈于陆、建宁令。王侯聘、府教授。陈嘉章、邵武教谕。朱宿、邵武贡。张孟玫、邵武贡。吴迪化、孝廉。蔡奎、解元。黄金铉、孝廉。吴震，孝廉。邓上衮、邵武贡。黄士冕、邵武贡。危衍盛、邵武贡。谢光惠、邵武廪。金和、邵武庠。张之楚、光泽，训导。上官临、光泽，贡。邓梦禹、光泽，贡。陈南贤、光泽，庠。饶世道、光泽，庠。丘应箕、光泽，庠。黄缙、光泽，庠。黄甲标、光泽，庠。林国炫、泰宁，训导。江应昌、泰宁，贡。雷民望、泰宁，断。梁峘、泰宁，庠。梁应发、泰宁，庠。江鲲云、泰宁，庠。萧守圣、泰宁，庠。林正升、建宁，教谕。李嗣元、建宁，布衣。徐中恒、建宁，庠。谢晋、建宁，贡。徐大儒、建宁，贡。陈大仪、建宁庠。谢国枢、建宁，庠。吴宫捷建宁，庠。

[book_title]邵武续志檄
一方之志，犹国之有史也。即山水奥区，不无可传法之人，为鉴戒之事。或曰：安得良史才，奋其笔以为光。而忽忽数十年，渐移渐远，传信传疑，久之十不得一，百不得一。虽欲举其人，如无此人，虽欲考其事，如无此事，虽欲采其人其事于其地，如无此地。他日𬨎车过而问焉，茫茫塞嘿，此有心之所蹉也。余忝莅邵阳，其群峰杰出，川流萦纡，政简矣，民斯和，时宁矣，俗亦靖。间寓目而兴怀，感传闻于前古。及按旧志之起讫，去今巳远，如光泽、泰宁两志，则文湮失无稽，牧斯土者，其将若之何？是以思继起之在人，欲传书而未己，然必不可少者述斯时之事，而必不可更者有前此之书。其曰十纲曰九十目，垂模范于有宋之世，取典则于壶公之墟，事类秩然，义言缕晰，亦云备矣。而立词工拙，去取何从迹有伪真，久难辨识，则姑存之己耳。至于数十年中，天家奠鼎，与世更新，此方介在闽西，或天行之不淑，或人事之多愆，或兴一而害，或革一而利，或故老能谈遗事，乃限以衣冠，遂缺隹论；或宗牒犹存芳矩，乃沦于甼族，未获崇褒；或人之才德皆成，终于芝兰深谷，䫁在知希；或事之拯济良多，时而托履云霞翩然径去；或怪名可愕，徒尔相忘，或奇迹难堪，异时乃白，安得不汇而存之，以近今之书为考古之助，仍其条目，使觐者易为解也。然尢有言于此，由衷立事，不贵虐文，首蓿间齐暂迟，廷请先商之缙绅先生，子枔贤士，以及头抱幽人，庞眉逸叟，其有择而录者，剖其隐绪，详其初终，一一闻于县，或闻于学，先后陆之本署，庶几平心衡列，想见幽深。鹤圃琴畴，细加点校，余犹不自秘也。稿齐之日，仍集同事订核。有一人然而众人以为然，则存之；有众人否而一人以为然，则削之。示以至公，犁其鄙秽。若夫倒置是非，熸紊短长，在涉笔时亦足窥其心矣。与众斥之，夫复何辞？虽然，余之言切，余之望则殊殷也。期于十日以内，递至各所欲言。大业煌煌，恃兹清暇。庚戊夏仲，邵阳太守汪丽日笔。

[book_title]凡例
一续志者，纪此数十年之实也。地方政事之由，可考而知。且见人才之重，知所兴起，见民间疾痛之声，与夫长官必不可己之经权知所变通，而博涉之名，无取于此。
一斯志适在嬗代之余，前朝文献既难备求，道途离瘼之所传，文恐不经。是以寥寥行墨，不无大端缺然。而里中隹事，但有当于名教之旨，匪矜其奇，虽细必书。他日采风之使，取穷山剩籍，可以览而愍焉。
一武卫之制，非必隔代而略也，虽美行芳歵，亦无从考矣。因概为削去。以国朝协镇为武功之始，而武科仍之，宗前志也。
一遵奉上旨，列女苦节五十年，方许称举，然岂无于今芳烈而未及其期者乎？志载或不如此论，惟义夫亦人之所难，前此未经剔出，将无谓。蓝桥小信，仅属情愚，因附一则。
一邵武县事实与府志无异。光泽县地不甚遥，其事颇烦采取。泰宁志久失，而今修入府志者，以府志年始。建宁之成于嘉靖丙午，今始再修。而府志亦以续志之年为断，其详载本志者，故不更录，乃各条分入各目之后，庶由近而知远，由此而达彼，不似烟岚万叠，使游于其际者茫然。
一原目九十二条，今依有事实者，更列总目，其空目亦存纪事之左右，以便尚查前志。且恐深壑遗美，或得之传人，或闻之，不意真增列本目之下，为至易也。
一人往而论始定。凡在任官，例不宜书入志中，以伪谀多而公真少也。然据乡绅函札，士民公册文难槩为削去。且此志既成，后续必将数十年，而斯时事迹，未免烟云飘渺矣，故笔之。其宜去宜存，更待众指，非若伯起之为魏史也。
一即事从简乃易就。故不事弘开志馆，取办纷纷，惟于退食之余，借同人传本，辨定于香茗虚亭，复因见闻之久，慱综之慎者，确商以存其真。至于楮梨薄费，概匪下咨。
一志公事也，续志公心也。公以始之，遂群起而公以成之，取邮筒之所载，因其原文，一一加之裁定。故自庚戍徂署，越明年而散者巳合，殊者巳一，如书册之犹非其实者，巳斤削而不烦。其或盛德幽藏，秘不以告，亦自外于大道为公之时耶？至若绅桧之与事者，列名于左，以彰不朽。

[book_title]邵武府续志卷一
太守汪丽日涵万父纂著
舆地志一
此境言牛女详矣，天远难知，不若地近可索。然图刻而不易，前之闻人，咸具深心，用光纪载。路史云：彼亦一无穷，此亦一无穷。在今日惟考兴废之端以为劝，如将废而待兴，久废而初兴者所先及也。且略兴废之天时，独注兴废之人事。确而后书，笔不患简袭，靡以谀闻，殆非所取续舆地也。
沿革
国朝顺治叁年捌月，贝勒孛统帅由仙霞岭入闽，地裹平，仍设府辖县如故。
疆域形胜，分野附。
邵武胜景十有六。今汪公增四景，曰大沩、春泉、北岩古木诗话、寻秋、七台晴雪诗，俱载艺文题咏。髅光泽县胜景有八诗，载旧志。
泰宁县胜景十有八，其春江十咏、杉阳八景诗，俱载旧志。
建宁县胜景有八诗，载旧志
里图
山川
邵武。金鳌峰即西塔，为郡治正脉。前志云：左灵泉，右樵水，界脉清而体尊贵。时有无知盗葬，及掘土成堑，未免伤残龙气。明崇祯丙子，邑令金邦柱立碑禁止。其碑交载艺文记。髅万松洲为一郡水口，自来蓄有松木，盖地形卑下，有橱屏之则，势既高峻，水口益见完固。光泽象牙峰，乃县治来脉也。峰旁更二十四峰，秀杰天半，可谓奇观，但莽峭而少纡徐，颇为有识所叹。西北有黄茅岩，岩前有石鼓楼，情嵃七重，高下玲珑。自鼎新以来，多为盗薮。顺治拾年，县令边公靖请之当道，设千总司于此，居民获安。邑西北流，合黄源、徐源之水，汇为杭州，俗名大溪。至乌洲与北溪合，曰交溪。直而迅转，赖诸滩萦回之势。泰宁县治之镇山曰𬙎峰，原自茶花岭东行，迤遇南来，前纳三水，环绕四境，杉易八景，谓之𬙎阜晴烟。上有青云阁，今圯。水南一带，宜改之路有二，宜培之峰，有一学宫，对二王栋，上山一赤路，最为学宫，忌湏另开一路。下之鬲岭，相传旧道在溪旁，不劳登陡，而顶上古木参天，毓合邑之秀，故文事大振。成化以后，通岭往来，人文遂替，曷不循故道为利乎？其缺而宜培者，巽位一峰耳。学宫之来龙系辛脉，作酉山卯向，巳验之科名矣。形家文言：巽见辛脉，文章最美之语。江公日彩原有一记。维川之流曰大溪，是为东溪，境内水此最大，因以名焉。源自邵武官尖山，建宁县治西南曰青山，山形峭拔，林木苍翠。东门外曰东山，文名何山。峰顶有凤鸣阁。天启五年，邑今王公都以形家之说，邑治与学宫于此，地俱属巽方，宜得一高阁以耸发其秀。于是捐俸鸠工，阁成，名曰凤鸣，俾诸生课文其中。近来日侵月削，八柱孤存矣。稍南为胡家山，东北濒溪曰平山，俗名乌龟寨。山形如龟，其巅平坦，可容百余人。宾兴之岁，邑人验坠石之数，为得人之兆。邑人聂芳有诗在艺文。髅川之大者曰濉江，盖古县名绥城，讹以绥为濉。其源东出金铙山，北导百丈岭，文纳宁化、广昌之委。昔人诗有云：岸分云度三溪水，风静天涵一片秋云云。
水利
尊道井在东□登云桥右街半，岁久淤塞。清顺治十二年，义民宁正卿捐资修濬底面，伐石圈砌，通坊赖之。石枧水，详载前志。岁久淤塞。崇祯丁丑，令金邦柱重濬，邑人德之，为立祠枧旁。孝廉张能恭为之记，载艺文记。髅黎公堤滨紫云溪，起八角楼，下至浮桥头，计亘半里许。崇祯时，郡司理黎遵指筑以护城，故名。光泽之水，大约分三大支：二支西流江西，数千里入海；一支东流邵武，亦数千里入海。凡近水之地，水之小者，民作陂分水以溉田；水之大者则否。或疏小圳以溉田，然无大旱大浸之患，以川绕而地峻也。泰宁民居，凿井以资烹饪旧矣。唯耕者在层崖叠碛之侧，非有大泽巨薮，可以分润于田。所以虽三代圣人，不能于此行井田之法。儿灌溉者，多从山谷疏导，用枧接引，遁数里而至。或桔槔揉竹木为轮，激之在山，其难难如见也。若乃储不足，泄有余，以补其不逮，则有陂。
物产
风俗
邵人亲炙紫阳，有邹鲁遗风。自明万历壬子贤书抡解之后，五十年来，冠八闽者凡五人，文风蔚起，弦诵盆多。邵民力穑山田，无贸易，商贾诸利，今趋于靡矣。餽欲厚，宴欲丰，且盛兴茶会，酣饮高歌，书夜不辍。乡约之不申，民轻生，且或健讼。郡守汪公乃辑善恶事类，附以清侓，分注六谕之下，颜其书曰：与人为善，朔望集四民晓之。由是作奸犯科者警焉。
邵俗信思好佛，以致妖僧狐道肆其煽惑。一遇神诞，名曰传经，曰烧天香，或妇女而着僧鞋，或披剃而置静室，男女杂遝，罗拜不止。今赖屡严禁谕，庶几少辑。邵境乡城，向有藩宵数十辈，皆拥重赀，列巨肆，霸行市，每每扬适志，陈鼓乐，设盛筵，与文吏武弁结钠甚欢，气势真炙手矣。小民见之，叩首抢地，称某老爷、某老爷因窘而借，及克剥伡筭，无有穷巳。通市锁游，大加鞭朴。或家产既昼，全属充奴，士民未敢正视，孰从声其冤？适汪公至，绝不通一刺，接杯酒，核其恣横之尤，列款歵痛。陈藩主与制抚诸台，久行大创，积年之害始苏。
邵有毒草名断肠，入口而肠立断。愚民或粮差无措，或藩债莫偿，即服此草自昼。俗之刀险者，认尸居奇，妄告无辜，抄劫殷懦。此风煽害巳久，适汪公至，遍示哀诲，一有此事，惟重处其家属，并两僯地方不行救止者，且不准抵填。今恶习渐除，实挽回之力。
邵之恶少，强赘新孀，往往尸骨未寒，逼其妇易服改籹，即其室而处。且丧偶惯娶活夫之妻，即眼前翁姑悲泣，或儿女牵衣，其夫忍心立笔。亦有逼其夫为之而即为之者，不顾灭伦伤化也。适汪公至，详呈院宪，一闻此，则彻底根究，每尽法重处。迄今此风息而人伦稍整。
光泽胜国时习渐侈，非复曩时淳朴，而学术亦为风会所移，竞尚六朝雕绘。即一二主持气运之士，确守理学遗风，卒不见售。迨定鼎以来，地芜人稀，谋生不瞻，幸齿让之风，犹有存焉。然产多赋重，民多安贫守分，祗营耕织，不善事商贾。市无酒肆茶馆，妇女无出游。府主汪公颁条约注释，教民兴行，风俗渐盆淳矣。酒席犹然，簋二用缶为耻。县令王公吉下车时，即以崇俭禁靡劝谕四民，随引西山、果、齐两先生以为证。其一时翕然敦尚行谊者，咸赖上人之作兴云。
泰宁旧志云：其俗纤俭，其民少为商贾，耕织自给，不事浮华。文云：其地最僻，不与四方商旅交，故习俗淳厚。文云：有林泉鱼稻之乐，弦诵相闻。五魁之地，俗质尚义。由今论之，虽文物寝新，共知讲学明理，而乘身毒之唾，拾柱下之沈，以奸吾儒正谊，动以才术昧其天良者，盖亦不乏。明季万历迄崇祯数十年间，科名鼎盛，往往有台阁贵宦，而声色壮丽，百倍于前，遂使衣

[book_title]邵武府续志卷二
建置志
邵之规模远矣，然兴废之数，天与人因焉。而制度之间，在创之不可巳，与守之不可变，有融通之理，增焉损焉。若夫耗实以夸名，娱上以戕下，罔所取焉。念昔之为镇为路，而外其山以固圉，内其学以作士，而神所凭依，文武所矜式，以及邮亭靖治，岂曰逄迎？貤榜高题，风宣奕世，谅亦守者创者，辙有攸合。传曰：水涸而成梁。史曰：剡木为舟，以济不通。况乎人民所聚，徒叹临波，则守之不可巳，文创之不可变也。续建置志。
城池
东门城楼，崇祯十四年毁，卫弁曹大器重建。顺治五年，山寇窃发，与豫章叛卒相倚。时臬司周亮工赴任，经邵婴陴固守，命投诚绅衿黄甲葵、丁人杰等增高环城垛口二尺。顺治十六年，令胡扬俊捐俸倡造城屋贰拾间，仍率通县一百七十里合力盖完。康熙五、六年，周围城墙垛口渐次塌圯，赖汪公率府厅县捐俸加高三尺，屹然壮观。康熙七年，县令王建造周城炮台肆拾贰座，亨泰坊九，曲水潆洄。学宫为通城血脉，年久壅塞。于顺治十三年，太守刘玉佩捐银伍拾两，并各乐助，遴廪生谢光惠以首其事。自西城水瓮起，至学宫内外三泮池及北城水瓮止，尽行开濬结砌。其学宫费，按院成公性、学道孔公自洙各捐银伍拾两，自圣殿、尊经阁、明伦堂、棂门牌坊俱于是年修理。其右坊圯毁于康熙八年，太守汪公同司农柳公、学师王侯聘各捐俸建成。康熙十年五月内，连雨弥旬，洪水涨溢据四隅。乡约冯自谦、夏云凤等各报所崩之城统计数十丈，城楼倾坏二所，其民间屋宇田苗直如泽国。县令王公遍阅具详。在倾圯既多，而城池关系独难延缓，奈无额款可以动用。郡守汪公星夜报文，仍檄镇防厅县于本月十六日殚力兴工，将崩颓之处一一修筑。大工既竣，民乃安堵。
光泽垣墉雉堞悉仍旧制，而城西北隅滨水，多为漂圯。顺势十二年，县令边公靖筑堤设埠，增大四门城楼，楼监砖屏，屏开小木门，可以外视，施炮稍称壮伟。康熙五年间，奉郡守汪公檄劝士民捐赀乐助加修城垛。县令刘公祖向旬日之间鼓舞增修，每垛增高五尺，屹然笏列，亦闽西一小区也。忽康熙十年五月，洪水连旬，漂荡汹涌，水门俱没，自北而西倾倒数百丈，根底砖石尽付波涛，兴工创修，为费不赀。县令王公募匠筑造如前。
泰宁在昔无城，遇警则各藏寨呰而巳。明嘉靖间，始克创建。崇祯十一年，汀寇窃发，令袁公世芳加峻城垛一级，寇未窥境。清顺治三年鼎革后，四郊小腆蠢动，驻防弁曹公尔楷、贺公逢圣、鲁公云龙等，设炮台数处守御，城赖以完。十二年，令王公誉命奉宪檄，益加完缮，捐俸泒丁银若干，重新修造，加高五尺，每垛盖以石版，每间筑以土床，于动要有铳台，于探远有望楼，周城饰以石灰。池从北关一带回环至小西关，流下杉津，直抵水口而去。其西北无水之处，皆濬为池。北城薄𬬻顶山后一坑，民凿为塘以畜鱼，亦俨然汤池耳。天启癸亥，民众于杉津桥下竖立以坝，高二丈许，潴水以缓其流。虽惑于术家之论，亦足以为固城之助，近亦冲圯。然丁亥、戊子之寇，邻徼城陷者，相望风靡。泰以弹丸之区，十万众环而功之，不克，虽曰地利，岂非人和哉？
泰邑叶家窠地势较高，抱主山之下关也。小西门原直向叶家窠开，故窠内之水洄入小西门，钠于南门街之沟中。门虽顺水，不知下关更高，复逆忞其元神水矣。沟颇深，水抵大南门，合通邑之沟水出口。此前人作法之善，故邑内家给人足。后人不识，谓门顺水矣，妄移玄坛庙以塞其门，改向水南开窠内随主龙之血水遂溜至溪，不得入城。元气既泄，当年之生聚不可得矣。于今肯如旧制，庙后之门迹偤存非难也。
大南门放水之法，传自名师笵越凤，因明天启年间建江御史坊表队道毁焉，致大街中每十年必有火患，后其坊亦毁。顺治十一年，佥议修水路，幸旧法并图犹有存者。邑令王公誉命久其请，始行修复，而祝融之患息。
康熙十年五月内，水势泛涨，街区成港，大南门崩城十五丈，坏城屋二十一间；小西门崩城七丈，坏城十间，且疾风震雷飘城瓦数百余间。城乡近水田苗簜成涂泥尤苦者大田一里，既受本邑泛滥之患，加以建邑下流之动，如依口、善溪、双坪、浦溪、池潭等坊村山崩水涝，各处桥梁水圳尽付逝波，男妇被溺死伤尤惨。嗟兹耕耘方殷之时，受此滂沱淹溺之患，民其鱼乎，将何以生？县令洪公念城垣重地，生灵性命系焉，于水退时，一面议设捐恤，一面劝谕乘时垦种，仍一面捐备率属漏夜兼工，先砌城基，其余瓦屋木料垛口及农工稍睱，遂竭力修筑完固。
建宁谨按本邑因高为城，中俱实地，强半临溪，势极易守。惟拱辰门外左为狮子山文稍左为饶家山，庆礼门外稍南为软坳，其山皆与城对峙，可以窥城中。且西门左右一带，内地峻而外无居民，守者多怠，有警则此宜严备。康熙十年五月初十日以后，雨水横溢，茫无津涯，凡启圣祠、演武厅淋漓倾侧，巳不可支。再如神庙民居田庐坟墓强半没入泥中，其居民溺死者有刘细长、吴幸等。至于镇安联云：二桥士民心殚力竭以求利济，顷皆覆之颓波，且水势浩浩不没，城头仅一板，德春门左扇椎荡无踪矣。城之在在崩卸巳近百丈，从来水之为患，未有甚于今日者，县令陈公、典史王锡吉、隋会镇营吴守备、李千总遂一细勘，乃捐资募助，而城垣始获修整，灾民赖以安居。
公署
附宫室，楼阁，亭台，堂塔。
布政司衙门顺治五年圯，基址尚存。武平道衙门顺治肆年圯，基址尚存。道衙门在府西魁善坊，康熙陆年因两道奉裁，今十年新设巡道兼摄廷建邵三府事汪公以按临不时，命县增修，以待驻跸。邵武府治明崇祯年，守李衷纯修谯楼及大门甬道各稍易。向年守彭堣重修，向仍旧。清顺治四年，守陈诘新正堂、后堂记：廊宇仪门。康熙三年，瞧楼腐甚，赖汪公新之。六年，正堂柱檐溃，亦汪公新易之。康熙七年间，汪公重建，师帅、保厘二坊。常平仓圯废已久，郡守汪公于康熙八年，即废地创建义仓一所于射圃前，坐西向东，籴谷五百石贮之。僚属绅士乐助有差，仍遴义士司其出入，亦朱子社仓法也。庶凶年有备募，疏载艺文。髅于论楼，即今钟楼，在县治东。明崇祯甲戍年，令金邦柱建。先是钟楼在邵武县明伦堂北，跨九龙之脊，踬卓金𬬰，以镇南午。郭惠娘钳记，备载前志。辛未覆于风，始改建今所。形家者言，以复旧为吉，尚俟有识君子。诗话楼，在东城上，即吉望江楼也，文名三滴水楼。宋时邑人严沧浪常与客戴石屏说诗于此。顺治四年丁亥，方伯周公亮公驻邵，登临赋诗，捐资新之。祠沧浪其中，颜曰诗话。郡人以周公有全城功，因设公位于左，树碑在焉。康熙八年，城守都司胡守金重葺。西北通津有万年桥，万历已酉，洪水冲决，而两头之未圯者，形势岸然。西建八角楼于上，北建祖师堂于上，相望亦西北巨镇。讲堂、在南隅常礼仓左。清康熙八年，合郡士民为司农柳公新建。六虚亭、在熙春山顶。万历年间学道岳建，今圯。秋声亭、在熙春山侧。元黄镇成常游咏其上，著有秋声集二卷。后人慕之，因以名亭。顺治十一年，郡司理何稴嗣建，今圯。紫云台、城西溪上，旧搆有亭，久圯。康熙年仍即其地重建，形势仅二丈余，而眼界甚宽，且石床石壁，皆若天成。前志云：钠樵岚之水，文曰樵溪。金轮堂、在南乡三十七都山峰坪。明万历四十七年善人吴应魁紏建。飞燕阁、在城东三公桥南，俗名燕子崖。康熙八年僧人募建。新东塔，于万历四十一年造。自造之后，逄子午年发解，今木柱渐圯，现议补修。汪公募序载艺文髅老东塔、于巳未年建造，今改为兜率庵，离城五里。光泰建三线，载县志。
学校
郡学、圣殿、明伦堂、启圣祠，汪公任初已经修治，未几而雨漏风推，渐非其旧，周围垣墙圯而莽矣。康熙七年，汪公复手募疏谕教授王侯聘各捐俸整饰之。右坊柱椽既敝，亦属其时鼎建。汪公重修募序载艺文髅。
邵武县学康熙五年丙午十二月，戟门灾，延及两庑。是岁，郡守汪公，令张公，命训导周鼎重董修，诸生出资共襄之。并圣殿、明伦堂，重加建葺，使戟门较旧制稍低，得从殿际遥见前峰，庶几文章愈秀卓也。嗣任县令王公公辅，复助银伍拾两，以竣其事。邵武县学明伦堂左，空基一片，周围宽十有余丈。明鼎既迁，垣颓地旷，营兵踞种成圃。康熙十年，教谕举人陈嘉章，首事生员陈箕畴、王在镐、符旭、罗大纶、赵声远等，倡具公呈，经徐总镇严谕退还，因于是地创建启圣祠。祠之上，特立文昌阁，规模一新，久瞻仰焉。
光泽县学址，前志巳详之矣。沿清朝奠鼎以来，戊子之岁，江右守弁倡乱，山寇响应，躏我城邑，延毁文庙。厥后上台加意招猍，飞鸿稍集，通庠弟子员髅，皆肘见踵决，安能倡兴鼎建？仅营小砖龛，祀先师于瓦砾建蒙守道鲁公延孔、署府运副李公正茂，各助银伍拾两，议创制焉。文缘明季人文寥落，丛议迁基，遂尔筑舍盈庭，迄无成效。迨康熙四年，贡生上官临，生员黄缙、龚名芳、危树美、陈南贤、黄甲标、丘应箕、饶世道等廿余人，议以原基先竖明伦堂，订簿请之于郡守汪公，蒙属文捐俸施田，助学兴工。于康熙四年十月内，监造明伦堂，栋宇一新。五年间，汪公以事按县，亲诣其堂，慰勉诸生。以时事多艰，圣殿难就，暂祀先师于堂。康熙九年三月，本府教授王公侯聘摄庠篆，朔望与县令刘公祖向拜谒先师，每病其陋，各捐俸倡首于十月内创建两庑为左右翼。适本府督粮柳公文标，来署县事。遂与诸生讲学明伦堂，以仪门未建，殊不冠冕，即捐俸二十两，欲鼎新之。嗣县主王公吉甫下车而谒文庙，诲谕诸生，见其兴工聿振，欣捐资伍拾金，与学师张公之楚营画相度，丹垩其龛若堂，铺砌其阶若墀，有展拜之地矣。泰崇祯甲戍年，诸生立一词，祀教谕雷用龙于学门内之右，北向𬬻山。学署三，西一，东二。西为教谕衙齐。因前谕周之夔南宫捷去，遂以地灵所钟，故就其地改创文昌阁。东署二，一前一后，旧俱为训导衙齐，今后署改祀无名，亦曰讲堂。独前署如旧，犹为学师齐舍而居之焉。清顺治甲午年，令王誉命于西齐后巍竖一阁，为尊经阁，并饰殿宇诸门。誉命有记，在县志中。建宁县儒学在县治南百步。万历三十年壬寅，民居火，毁及圣宫。先是圣宫后横大街，前逼湍流，屡议迁入，碍于民居，未果。至是俱毁，乃决迁以学田易丁姓地，以学右之地易吴地，圣殿居左，明伦堂居右。既改之后，学中诸士辄罹灾变，论者谓圣庙过高，宾山粗恶，方向弗宜。且阴导黄泉水入泮池，故诸士多夭折之害。天启三年癸亥，诸生佥名具呈于按院乔公，蒙批该县酌议。然而县官新旧之交奉之，犹豫未行。至天启五年乙丑，知县王公都始决意与诸生集谋改创，以谓旧向已亥非吉，宜照宋时基址改向祭丁，以圣殿居右，明伦堂居左，建尊经阁于明伦堂后仪门外左为教谕署，殿门右为训导廨，仪门外左折文为训导廨，为讲堂，为土地祠。祠前另建文昌阁，倚城临溪，以昂青龙之首，可谓周匝无遗矣。但此十余年中，历经兵燹，庙貌非故，两庑倾圯，旧岁护庑之墙，忽文颓倒。康熙九年庚戍三月，署县本府通判柳公发锾若干买砖，学师林公正升协助紏工，整葺完好。
武署
国初设邵武卫守备、千总、经历等员，管理屯田饷务。未几奉裁，屯饷归县征解。总镇府鼎革初，即以邵武卫为之。顺治十四年，堂屋焚毁，镇将马士秀重建。协镇兵饷，自设防以来，每年兑解肆县银贰万陆千柒拾肆两有零。邵原无营房，所以兵民杂处。康熙八年内，总督刘有广咨利弊之檄，汪公详久率厅县官员、绅衿里民，择间空善地，捐助创建，计八百四十余间，以为之居。详文附见。□
一、兵住民房，衅端易起，则捐建营房之策，宜亟行也。查得文武协和，兵民相安，为今日地方第一要务。但邵郡城基褊小，民居湫隘。鼎革之初，城民多避徒于四乡，兵马突来，悉入民房安插。迨至宁靖之后，城民思归复业，兵已占住，力岂能袪？只得隐忍容留，或一房而前后分居，或分左右合处，保无民甘鱼肉，兵肆刀俎者乎？可怪彼时地方官不肯即为画策，后来城守将领，惟顾兵丁安便，因循异视，相沿至今。甚而民间中冓难道斗欧时，闻以弱民与强兵同居，势若伴虎，朝夕生畏，是大不便于民。即有守法之兵，与弱民共栖，终非姻戚，衅端易作，文大不便于兵。虽守令日加诰诫，营将时申纪律，能其显而不能杜其微，能惩其前而不能毖其后。职画夜筹思，欲令兵民两便，莫若查择空地，倡议捐赀，另建营房，拨兵分住，以为久安长便之计。第缔造经营，为力不易，伏乞宪台锡以明示，久令会同协镇议妥兴建移拨，此实安缉兵民之大要也。奉总督浙闽部院刘批：如捐建营房之议，从来兵住民房，不惟鹊巢而鸠居，民欲归而无地。且兵民共处，强弱相杂，诚有羊伴虎眠之势，则营房之建，似难缓于旦夕者也。惟是该府实驻之兵若干名，应建之房若干间，工料之资若干数，详中尚未声明。该府仍会同协镇通盘计算，作何捐助，详细开呈本部院察行可也。
坛庙
府城隍庙康熙元年火，仅存仪门，守陈相文重建。仪门外东增观音堂，西增三官殿，自为碑记。天启元年，邑令商公周祚以县城隍附祀于府城隍未便，于是用乡之义士邹文庆董其事，鼎建于南隅之下水寨。后商公巡抚福建，以文庆贤而有功，旌以扁，仍令岁时司其香火。新关帝庙在迎春坊大街。顺治甲午年游府李元善建，侯佺重修殿宇。老关帝庙后殿荒残，司农柳公见而悯之，隋请郡守汪公、军厅高公各捐助重新。文昌祠在府学棂星桥。明崇祯十五年，诸生徐世樵、杨翰、危衍盛等首倡捐饩新建。邵公祠在亨泰坊儒学对门。邵讳德久，万历年间任邵武守，居官清正，士民望像立祠，春秋致祭。及祠宇损坏，郡守陈相文于康熙二年重新修理。棠爱祠在东隅凤石坊大街。原名报功祠。顺治六年，邵绅、米嘉穗以臬司周亮工、总镇池凤鸣、守陈诘、郡丞洪秉铨、司农叶培恕、令赵之琏俱有全城功，捐赀倡建，设主祀之。光泰建三县载县志。
驿铺
邵武，据前志凡三驿。樵川水马，在城东铁冶街，明嘉靖六年毁，改建南隅下水寨。万历十九年再毁。清顺治四年，令赵之琏建于今所。及后奉文并归县治，其驿遂废。杯墩马驿，万历年裁去，改为公馆。府前总铺，东路入铺，东北路五铺，南路六铺，西北路六铺，通共二十六铺。更城外东厢三铺，南厢八铺，西关二铺，北厢二铺，入烟册。
光泽，据前志凡二驿。杉关马驿，顺治十六年九月裁。杭川水驿，原在城西，于顺治十七年正月裁并，归县治供应。县前总铺，东路二铺，西路七铺，通共十铺。
泰宁无驿，惟县前总铺，东路七铺，西路四铺，南路一铺，通共十二铺。建宁无驿，惟县前总铺，东路一铺，南路四铺，通共六铺。
论曰：庐舍相环，载之周礼，监潦监濯，尚称盛制。迨烦务而民劳，健督而力殚，在今之世，问前旌戾止，去迹留清者，有之乎？问扫庐以俟，而一肩行使，驱车覆名者，有之乎？问夙驾晨兴，所揽惟风俗，所咨惟疾苦，不事他求者，有之乎？如其有之，则霜桥月店，欢动居行，将羽檄星轺，有如云之望矣。嗟乎！寒溪供忆，悯其遗者谁欤？
坊表
邵武自府前八坊起，通共一百二十坊。更有屏翰三藩坊，崇祯十三年，守杨公汝翼为分守岭南道恭政，邑人陈之美建于凤石坊右。岁月淹久，兵燹频加，坊之存者，盖亦鲜矣。然美名也，故不忍削而不传。广节坊、清宁坊，并为广宁坊。福民坊、中镇坊，并为福镇坊。
论曰：立坊之意可知，而并坊之意不可知。虽然，何不可知？求者因坊以为断，应者咫尺而烟疏，分之则不足，合之则犹将绝而补焉，以勉为之也。盖坊不可并，而名并也，无如何也，非初竟也。
光泽共三十一坊，泰宁十六坊，科第十五坊。更有侍御坊，在南门内。天启二年，令朱仁成为万历丁未进士江日彩立，祭酉毁。恩荣坊，在县前。天启五年，令伍维屏为万历丙辰进士都谏李春烨立。通共三十三坊。建宁共四十一坊。
津梁
邵武桥，合城内外都远近通共一百二十八座。长虹桥，旧为长春桥，在南石岐山下。顺治五年戊子寇警，防将鲁云龙烧之，以绝寇路。自是行人病涉焉，已。亥七月，郡守原公体蒙倡议创复，未几解任去，未获就功。嗣此郡守汪公丽日与郡丞张公三异、总镇王公𬭅，率士民醵金竣其役，凡七载而而后落成。仍循旧址，为梁一十五道，屋一百一十四间，广二丈二尺，延一百五十五丈。原首事典史金启位，今募首义士宁正卿、池腾紫、朱象乾等，有郡丞张公三异碑记。通泰桥在邑郊，跨白渚溪，为郡泰通津。顺治四年毁于寇，康熙六年丁未募众重建。比关浮桥即八景中北桥春舫，每为洪流冲荡，破碎沦溺，虽承桥之人多疏，而严治无益。郡守汪公率县令王公凡二次捐修，欲民利涉。康熙十年更水毁三舟，隋复修补渡共十八处。
光泽桥共三十座。杭川桥于顺治年间僧人募化重建，固江闽往来之冲也。杉阳司税即于缆口征收官渡四处，私渡五处，泰宁桥共三十九座。更治内桥藏于衢下而不露者三座，官渡一处，私渡一处。
建宁桥共五十六座。
论日：甚矣久其业之难也。创者欲深喻乎守之心，而守者或不及乎创之时。他不具论，即绥安二桥，盖亦可鉴曰：镇安桥在朝天门外，跨河潭之上，宋绍定元年建，后圯。元至正二十一年文建，明洪武三十年毁，永乐十八年文建，址崇八尺，屋如旧制。翼以栏楯。正统二年圯，随募建，更加崇广。嘉靖九年，二墩圯。二十三年又建。万历三十八年毁。天启四年又建。崇祯三年毁，随建随圯。崇祯十五年又建，未获就功。清顺治十八年又建。康熙十年二墩圯。日联云：桥在青云岭畔，为邑城下关，谓得石梁架溪，既济通行，且可聚一邑之气。万历四十一年建石址甫六，涛倾其半。天启四年又建。清顺治四年半圯。康熙七年募建，仅成二墩，未获就功。九年，郡判柳公捐俸五十两，付义士倡建十年，众期其成矣。五月，洪涛复，三墩圯。二桥之建，知在何日。乃由斯以观，成之迟，不觉毁之速；成之劳，不觉毁之频。夫岂时非利欤？地或堆出于岸，而立基非善欤？抑人事多乖，苟利其赀者，有诸涂饰之巧，不胜浚削之工，故易败欤？何以由来若是欤？噫！久其业之所以难也。渡共六处。

[book_title]邵武府续志卷三
赋役志三
民之输赋，分何所辞？及事而立一名以权之，谓“恤私如公”何不知谓急公而私之难非一，如私何巳事而按其图以索之，谓“煦下如上”何不知谓报上而下之匮既久如下何可叹？不仅邵阳之例，览邵阳之例，固犹是莫巳于叹也。仁人君子他端之待下巳厚，斯事可或薄欤？抑存诸中者不失其厚，斯事亦未为薄也。于是实疏前则无废后。观续赋役志。
邵武府肆属总目
户口人户叁万玖仟捌佰陆拾陆户。男子陆万陆千贰百肆拾贰丁，共征银壹万贰千玖百柒拾陆两柒钱贰分，妇女伍万柒仟肆百壹拾壹口，共征银玖佰陆拾捌两壹钱捌分。官民田地池塘壹万陆拾肆顷陆拾柒亩陆分，共征银陆万陆仟玖佰肆拾贰两伍钱柒分，本色米壹万叁千捌百捌拾陆升。起运存留钱粮载各县志。外附征寺租杂项税共银肆千肆百柒拾壹两捌分，外绅衿吏承削免银壹千陆百玖两伍钱壹分，岁有增减。外匠班银贰百捌拾肆两柒钱，逐年征解数目不同，不在额粮数内。外杉关税银清增贰千伍百两，递年征解十分之六，不在额粮数内。外本府额征樽节克饷银壹拾伍两。不在额粮数内。康熙拾年，增设延建邵巡道，应供钱粮若干，另载巳裁。明季邵武卫守备壹员，千总壹员，百总肆员，屯丁伍百壹拾叁户，屯田壹佰捌拾玖顷陆拾伍亩捌分，共征银贰仟贰拾叁两玖钱叁分，并邵、光、建叁县征解本色米肆拾贰石壹斗陆升，并邵、光、建叁县征解。<
邵武县丁粮
户口人户贰万壹百壹拾贰户，男子叁万贰千叁百柒拾丁，共征银伍千叁百陆拾玖两零捌分；妇女贰万肆千伍百贰拾口，共征银肆百壹拾壹两陆千叁分。官民田地塘肆千柒百柒拾顷陆拾伍亩贰分，共征银贰万捌千肆百叁拾壹两玖钱陆分。以上丁口、田地塘通共征银叁万肄千贰百壹拾贰两陆钱柒分。起运各部正价并新增及泒运水脚银壹万伍千肆百贰拾壹两捌钱陆分。起运钱粮，明季解司，例佥现年里长帮解，所费不赀。国初沿之，偏累现役，屡至消乏。顺治捌年，司理何柄署县事，谋诸绅衿，乃革佥解陋规，惟照粮均泒，每民粮壹石输水脚银叁分，粮不盈伍石者并免，民以为便。续增壹分陆厘，又曾壹分贰厘，要视解银多寡为损盆。
上供颜料，向俱折色解省，自清顺治拾叁年，奉文各直省颜料俱照单开采，置本色物料解京上用。守刘玉佩令李居一以经费钱粮不足，集绅衿里老公议，照粮乐助，每民正粮壹石输银伍分捌厘，本年征银如数，随估物值路费给解官办买入京。拾肆年县尉金启位回，因称蜡朱等件时价腾贵，始议增银贰分。及巡检汪永运增至壹钱零陆厘外，令一百七十啚现里各补帮点银贰两，较前额殆倍之矣。康熙柒年，众以物值巳贱，则增数宜除，具呈府。郡守汪公、县令王公久舆请酌减贰分陆厘，计正粮壹石，只输银捌分，其贰两出自现里者槩除之，民困少苏。然郡邑地瘠民贫，不事商贾。比岁金生栗死，计田间收获以纳，正赋不给，重以乐输，得无惫乎？俟后物价若低，不累解官，所当为民建议悉捐者也。
存留本省兵饷俸工驿站支发银壹万捌千柒百玖拾两捌钱壹分，本色米玖千壹百壹拾贰石柒斗贰升，给省兵并本府镇兵月米。秋粮米解省旧例佥点粮殷，现里领解，一切舡脚使费、失水赔补等项，悉责解户，中产立尽。顺治玖年，壹百柒拾里佥控院司，檄下司理何柄议确，随酌定官解民帮，每秋粮米本色壹石，贴水脚银壹钱伍分，著为例，民甚便之。续奉文增解省米贰千石，因议增水脚，每本色米壹石加银壹钱。万历肆拾陆柒捌年间，泒征每亩玖厘，共银肆千肆百贰拾陆两叁钱柒分。顺治拾贰年，奉交课铁翎鳔、螺壳、牛角弦、箭盔、刀甲、胖袄，照依田米加增银叁千肆百壹拾壹两贰分。顺治抬叁年为始，颜料蜡茶照依田米加增银贰百肆拾叁两伍钱壹分。顺治玖年、拾叁、拾陆年，康熙元年节次俸文，裁扣院、司、道、府、厅、县薪蔬、烛、炭、帏褥、修宅、家伙、迎送伞扇各役工食、廪膳，暨裁府照磨、训道、驿丞、卫官俸银，吏书、驿站、宾兴等项银贰千壹百陆拾柒两玖钱伍分，仍解部克饷。又归并永安所屯田伍顷伍亩伍分，共征银伍拾肆两柒钱肆分，本色米肆拾贰石壹斗陆升外绅衿吏承削免银伍百伍拾捌两玖钱陆分，顺治拾肆伍年为始，俸文裁扣解部克饷，岁有增减外，匠班银壹百叁拾叁两贰钱，征解逐年数目不同。外府征寺租、酒税，本县樽节、纸赎等项克饷银贰千陆百肆拾贰两玖钱伍分。
光泽县丁粮
户口人户柒千贰百户，男子原额壹万壹千伍百肆拾玖丁，内除死亡缺丁肆千陆百玖拾陆丁伍分，无征银捌百叁拾贰两伍钱玖分，实在人丁陆千捌百伍拾贰丁伍分，共征银壹千肆百壹拾两陆钱壹分。埽女原额壹万捌百伍拾玖口，内除死亡伍千壹百叁拾贰口，无征银捌拾陆两壹钱伍分，实在妇女伍千柒百贰拾柒口，共征银玖拾陆两壹钱肆分。官民原额田地贰千零叁拾陆顷玖拾捌亩，内除荒芜田地玖百伍拾肆顷肆拾柒亩，无征银伍千玖百陆拾壹两玖钱柒分，实在田地壹千零捌拾贰顷伍拾亩，共征银柒千壹佰肆拾伍两零玖分。
以上丁口田地原额，通共征银壹万伍仟伍佰叁拾贰两伍钱陆分。内除荒芜无征银陆千捌百捌拾两柒钱壹分，实征银捌千陆百伍拾壹两捌钱肆分。起运各部正价并新增及泒运水脚，原额银陆千贰百肆拾叁两捌钱壹分，内除荒芜免征，止照熟粮征解。存留本省兵饷奉工驿站支发，原额银玖千贰佰捌拾捌两柒钱伍分，内除荒芜免征，止照熟粮征解。
本色原额米肆千陆百玖拾伍石叁斗，内除荒芜无征米贰仟壹佰柒石陆斗玖升，实征米贰千陆百柒拾柒石陆斗伍升。照万历肆拾陆柒捌年间泒征，每亩玖厘，共银壹千捌百柒拾壹两玖钱伍分。顺治拾贰年俸文课铁翎、鳔螺壳、牛角弦、箭盔、刀甲、胖袄，照依田米加增银壹千肆百肆拾贰两伍钱肆分。顺治拾叁年为始，颜料、蜡茶照依田米加增银壹百零贰两玖钱捌分。顺治玖年、拾叁、拾六年、康熙元年节次俸文裁扣院、司、道、府、厅、县蔬薪、烛炭、𫹴褥、修宅家伙、迎送伞扇各役工食、廪膳，暨府照蘑训导、县丞、驿丞、卫官俸银，吏书工食，驿站宾兴等项银壹仟贰佰伍拾肆两贰钱柒分，仍解部克饷。康熙贰年春季垦复一则民田贰拾顷柒拾叁亩肆分陆厘玖毫，应于伍年起科。康熙贰年冬季垦复一则民田壹百顷贰拾壹亩玖厘柒毫，应于陆年起科。
从来出财者田也，出赋者人也。光邑戊子以后，人经死徒，田土榛芜，及飞鸿渐集，而无米难炊。县令即计亩而征，何由照数而纳？十余年来，所以官民交困。况节有无妟之费，县令边靖，痛悉民情，具文上请，未免官尜，而事止一费也。后县徐起鴫，亦从荒芜起见，遂有本邑贡生上官临等赴省行控，而多方敛赀，仅付之巨壑，又一费也。下民思脱烦苦，年年有言。其时会令赵之瑾，索通邑豁荒之费以千计，然后行事，又一费也。更所费者，下情始达，查勘即来，坐索烦销，不可记载。粮既荒而苦倍于熟矣。适司府有漏赧迁荒之檄，光邑里民吴金五等、绅袊上官临等，公具呈词，内称田荒粮累缘由，呈县详府。郡守汪公看得光邑荒亡流离之苦，自戊子年来，遭金、王二寇屠戮，再遭广东巨寇张自诚盘踞十有余载，村落画焚，百里无烟。两省官兵驻札会勦。兵燹之馀，继以天灾流行，老幼沦亡，田地荒惨，节经招抚流移，仅增至十里，仍存无主荒田玖百伍拾肆顷余，有累熟包荒之苦。欲责追督之县官，县官无民可追；责之经承，经承无家可赔。若责见在之孑遗重纳，恐哀鸿甫集，而又见其流亡矣。事出万难，合无哀吁，转请复题蠲免，以苏悬累。申详藩司何公既痛切斯民，覆加切实看语，同福安、福宁、崇安、闽清、晋江、闽县、罗源等州县卫所，清出漏报迁荒绝户田亩，汇详两院，题蠲在案。今而后，流离可复，旧业可臻，光之民有生气矣。康熙捌年冬季内，垦复官民田共柒拾贰顷叁拾玖亩陆分，应于拾壹年起，科文归并邵武卫屯田壹拾陆顷柒亩柒分，征银壹百柒拾叁两叁钱玖分。内除荒芜田柒顷贰拾捌亩陆分，无征银柒拾玖两陆钱叁分，实在田捌顷柒拾玖亩，共征银玖拾叁两柒钱伍分。外绅衿吏承削，免银贰百壹拾玖两肆钱。顺治拾肆伍年为始，俸文裁扣解部克饷，岁有增减外，匠班银肆拾捌两，征解逐年数目不同外，附征寺租、酒税、盐𬬺、板枋、纸赎、陛科等项，克饷银玖佰叁拾柒两壹钱叁分。光邑寺租一项，除熟田应征外，虽曰瑞岩五寺，计荒田肆拾玖顷伍拾捌亩，每年该征银肆百叁拾陆两有零，其实通县为累。汪公按缺额而稽其敞。康熙肆年冬，以漏报迁荒等事，备细上闻。其略云：查寺租一款，实赋役民田之外，附加征饷。前任县令王廷佐、徐起鹏开报荒粮，只造民田正赋，而寺租竟致遗漏，至今荒额虘悬。及后县叠详吁控，始得蒙恩题请。兹奉驳查，委系前令漏报，并无朦混情弊。伏乞宪台轸念僧道逃亡，与民一体，邀恩特赐转详题覆，庶残黎生聚有日，而荒地亦渐次开辟矣。后奉题镯，于康熙伍年伍月内，蒙院司檄下蠲免附征杉关税额。自万历年间，每年征银柒百叁拾叁两叁钱零。天晵年间，增至壹千叁百叁拾叁两。崇祯年间，续增至贰千伍百两。
本朝于顺治柒年间开征，照续增贰千伍百两为额。其征税之官，俱经藩司详委各府县首领佐贰等员，至顺治拾陆年，俸文归县征收。自开征以来，委官十分完不及四，县令则俱经征十分之六，每年解壹千叁百余两。其坐征之处，原在东关夫人庙，今移于西关杭川桥头。
泰宁县丁粮
户口，人户陆千捌百伍拾捌户，男子壹万壹千玖百陆拾柒丁，共征银贰千贰百玖拾贰两叁钱柒分，妇女壹万叁千伍百玖拾捌口，共征银贰百叁拾叁两伍钱柒分，列为伍拾贰啚。其中或二姓朋为一户，三姓朋为一户，或带管畸零阿户，十年一造。康熙元年，本县廖编审溢壹千玖百陆拾口，实在壹万伍千伍百伍拾捌口。官民田地壹千叁百捌顷零贰亩，共征银壹万壹千壹百壹拾玖两贰钱玖分。
以上丁口田地，通共征银壹万叁千陆百肆拾伍两贰钱叁分，起运各部正价，并新增及泒运水脚银肆千陆百零壹两柒钱肆分。存留本省兵饷俸工，驿站支发银玖千零肆拾叁两肆钱玖分。万历肆拾陆柒捌年间，泒征每亩玖厘，共银壹千贰百肆拾叁两肆钱。
顺治拾贰年，奉文课铁翎、鳔螺壳、牛角弦、箭、盔、刀、甲、胖袄，照依田米加增银玖百伍拾捌两壹钱捌分。顺治拾叁年为始，颜料蜡茶照依田米加增银陆拾捌两肆钱。顺治玖年、拾叁拾陆年，康熙元年，节次奉文裁扣院府厅县薪蔬菜、帏褥、修宅家伙、迎送伞扇各役工食、廪膳暨吏书工食，驿站宾兴等项银玖百贰拾陆两壹钱，仍解部克饷。外绅衿吏承削免银肆百肆拾玖两贰钱伍分。顺治拾肆两年为始，奉文裁扣解部克饷，数目不同外匠班银伍拾肆两，征解逐年数目不同外，附征寺租、酒税，本县樽节纸赎等项克饷银伍百陆拾捌两玖钱捌分。
建宁县丁粮
户口，人户伍千陆百玖拾陆户，男子壹万叁百伍拾陆丁，共征银叁千零柒拾贰两陆分。妇女捌仟肆百叁拾肆口，共征银壹百肆拾两陆钱捌分。官民田地壹千玖百肆拾玖顷贰亩，共征银壹万肆千贰百捌拾肆两贰钱陆分。以上丁口田地，通共征银壹万柒千肆百玖拾柒两，起运各部正价并新增及泒运水脚银伍千伍百柒拾肆两贰钱陆分，存留本省兵饷俸工，驿站支发银壹万壹千玖百贰拾贰两柒钱肆分。万历肆拾陆柒捌年间，泒征每亩玖厘银壹千捌百肆拾两玖钱陆分。
顺治拾贰年，奉文课。铁翎、鳔螺壳、牛角弦箭、盔、刀甲、胖袄，照依田米加增银壹千肆百壹拾捌两柒钱。顺治拾叁年为始，颜料蜡茶，照依田米加增银壹百零壹两贰钱柒分。顺治玖年、拾叁、拾陆年，康熙元年，节次奉文裁扣。院司道府厅县薪蔬、烛炭、帏褥、修宅家伙，迎送伞扇各役工食、廪膳，暨照磨县丞、巡检、卫官俸银，吏书工食，驿站宾兴等项银壹千肆百贰拾贰两柒钱壹分，仍解部克饷文归并邵武。
永安卫所屯田壹百陆拾捌顷伍拾贰亩伍分，共征银壹千柒百玖拾伍两捌钱。外绅衿吏承削，免银叁百捌拾壹两玖钱。顺治拾肆伍年为始，奉文裁扣克饷，岁有增减。外匠班银伍拾柒两陆钱，征解逐年数目不同外附征寺租、酒税，本县樽节纸赎等项克饷银叁百贰拾贰两零贰分。
恤典
邵武县存恤孤老，夏冬衣布银柒拾柒两，孤贫月粮银壹百贰拾两。顺治拾叁年，奉文全裁，于该县赎榖预备仓粮内，给布给粮。
光泽县存恤孤老，夏冬衣布银贰拾柒两，孤贫月粮银壹百两。顺治拾叁年，奉文全裁，于该县赎榖预备仓粮内，给布给粮。
泰宁县存恤孤老，夏冬衣布银叁拾两，孤贫月粮银柒拾肆两贰钱陆厘贰毫肆微。顺治拾叁年，奉文全裁，于该县赎榖预备仓粮内，给布给粮。历代皆有恤穷典，宋曰居养，元曰孤老，明曰养济。今清朝不废。凡境内贫民病老，月给米叁斗，岁夏布一疋，冬布一疋，死则棺一具。
泰所养之地，宋置于东门大巷右隅。明天顺间，徒于城隍庙街外。成化间圯于水，邑令范公迁于酉郊社稷坛之东，地名蓦湖。更悯其汲之远，立一井于门前，从坛之左路达于义塳，下书地一片，曰漏泽园，为其葬所。原房屋二十二楹，天启六年，议鼎新建屋，原屋基后系雷响合族祖坟山，遵奉按院姚守道、茅、府主朱、县主伍，以官基换响基，丈量监界，仍论响族义助房屋三十间。工竣，蒙按院扁旌，尚义可嘉，守道扁旌，以风好义，立案勒碑。据旧志曰：泰之恤典，贫者或未养，养者或非贫，其有夫妻子孙者，醉饱余资，且为债主置田产。恤典之设，其意当不如是，亦宜察而汰之，谨而入之。
建宁县存恤孤老夏冬衣布银贰拾伍两，孤贫月粮银捌拾贰两。顺治拾叁年奉文全裁，于该县赎榖预备仓粮内给布给粮。养济院旧在县治西书锦坊。明正德间，县令周公必复徒建水南贞节坊侧，又有仁寿庐在县东。宋宝祐间，邑令廖买地一区，创屋一十二间，廅堂二间，厨厕各一所，以待道路疾病。又拨绝户田若

[book_title]邵武府续志卷四
官师志四
官之有制，非第怙以名也。盖守与民近，今尢近皋比。范士亦曰：朝廷设尔师，以及司马、司农而下，布列有位，意取胥匡，皆未易也。魏公曰：已之为政，是否固不可以自明，后人得其行事而著详焉。乃何以使人见而爱，爱而传？感镂石骨，树影犹歌。何以使人见而指，指而恚？虽一日揽得为之势，而百年无曲附之词，则荣固俨然而受，实可渊然而思。至于名宦数人，既著伟声，更详远迹，以为法焉，以为戒焉，其不容躐名以居文何如？邵虽一区，取鉴不异。续官师志。
邵武府
明朝知府
阮自华、南京，安庆府人。潘师道、湖广，兴国州人。李衷纯、浙江余姚人。彭堣、江西，南昌人。杨汝翼、南京，华亭人。吴文祎、浙江湖州府人，崇祯十五年任。朱慈食，江西，建昌人。
国朝知府
陈哲、顺治三年任，顺天人，由国史院供事。孟凌云、直隶赵州人，拔贡。顺治七年任。崔升、辽东籍满州人，贡士。顺治九年任。纪耀、直隶清苑人，由进士顺治十一年任。刘玉佩、北直宛平人，由保举。十二年任。以原体蒙、山西阳城人，由已卯副榜，十四年任。王彦宾、辽东杏山人，壬辰进士，十八年任。陈相文、浙江余姚人，康熙元年任。即本府同。汪丽日，江南六安州人，由拔贡。康熙三年任。
明朝同知
李五美、湖广麻城人，举人。黄朝英、贵州黎平人，举人。杨定国、云南大理府人，举人。俞献策、四川绵竹人，举人。王士瑞，浙江台州人，举人。
国朝同知
洪秉铨、浙江仁和人，由官生。顺治三年任。李似楠、北直昌黎人，由贡生顺治九年任。祝赓、山东城武人，由恩贡顺治十年任。郭永静、直隶抚宁人，由拔贡十二年任。陈相文、浙江余姚人，由拔贡顺治十五年任。张三异、湖广汉阳人，由进士康熙元年任。高举，辽东沈阳人，由笔帖式康熙九年任。
明朝通判
国朝通判
杨士升、浙江仁和人，由生员顺治三年任。谢天龙、陕西汉中府沔县人，由贡监十年任。高之章、顺天涿州人，由拔贡顺治十四年任。柳文标，江西德化人，副搒贡监。康熙四年任。
明朝推官
欧阳充材、江西吉安人，进士。刘绍光、广西桂林人，举人。胡维元、江西瑞州人，举人。朱士景、江西吉安人，举人。王廷柏、南京松江人，进士。张星炳、广西人，举人。刘嘉宾、四川人，举人。阙正网、河南汝宁人，举人。黎遵指、广东人，举人。朱健，江西人，举人。
国朝推官康熙六年八月十一日，奉文裁革员缺。
翁声业、浙江钱塘人，由举人顺治三年任。郝翀翰、河南阳武人，由进士顺治六年任。何柄、江南长洲人，丁亥进士。顺治八年任。陈适度，山西平阳府猗氏人，进士，十四年任。
明朝经历。王逄泰。江南人，由贡生历任三载，升江西益王府长膳。宋国章、江西人，由贡生历任四载。俞文清、江南人。由贡生历任三载，升湖广按察司经历。任方舆、陕西人。由贡生历任五载，升湖广益阳县知县，官至北京兵马司指挥。濮阳绍祯、江南人，由廪监历任三载，升浙江按察司经历。蒋久昌、浙江人，由廪监历任五载，升江西布政司知事。徐荀龙，浙江人，由贡生历任三载，卒于任。
国朝经历
徐之锡、直隶人，由监生历任二载，卒于任。王九吉、直隶人。由吏部供事官历伍载，升江南凤阳府霍丘县知县。陈宗禹，浙江人，由吏部办事。康熙三年闽六月初七日到任。
明朝照磨
夏之时、浙江人，由监生历任四载，升江西建昌卫历经。邢祖尹、江南人。由监生历任四载，升陕西布政司照磨。汤而芳、江西人，由监生历任四载，升福建汀州卫经历。扈立朝、山东人，由监生历任四载，升浙江杭州卫经历。曹志宁、徽州人，由举人南阳县知县降。历任五载，升云南武定府推官。刘之澄、江西人，由拔贡历任三载，升山东青州蒙阴县知县。王三俊。浙江人。由进士顺天府推官降，历任三载，升福建兴化府推官，官至福建巡海道。
国朝照磨
杨则春湖广人，由监生历任三载，卒于任。朱万选浙江人，由吏员在任三载，卒于任。许嗣禄。直隶人，由吏员到任，奉裁。
明朝司狱
国朝司狱
翁世英、浙江金华府兰溪人，由吏员。顺治九年六月任。魏志成、陕西西安府华州人，壬吏员。顺治十二年九月、雷起龙湖广岳州府巴陵人，由吏员顺治十六年九月任。张云龙、陕西西安府华阴人，由吏员。十七年八月任。张森兰。浙江绍兴府余姚人，由吏员。康熙元年九月任。
明朝教授
国朝教授
周缵祖、江西临江府新淦县人，由举人顺治三年九月任。杨春芳福宁州宁德人，由岁贡。顺治十年二月任。游光复、福州府候官人，由选贡。顺治十一年十一月任。陈圣泰、福州府候官人，乙未进士。顺治十五年三月任。王侯聘。福州府候宫人，由举人。康熙四年十一月任。
明朝训导
国朝训导
顺治十六年九月内奉文裁革一员，歹于康熙三年四月奉文全裁。武胤邰兴化府平海䘗人，由恩贡，顺治。八年十月任。潘正开泉州府南安人，由岁贡。顺治九年四月任。林日勋延平府南平人，由岁贡。顺治十一年正月任。林登鹤泉州府安溪人，由岁贡。顺治十五年五月任。
邵武县
明朝知县
袁崇焕、何久中、车应泰、张应泰、赵林翘、金邦柱、冯良谟、王士瑞、熊兆行。
国朝知县
赵之琏、河南洛阳人，由生员。顺治三年九月任。吴至远、山东海礼籍，直隶迁安人，贡生。五年十二月任。赵良士、直隶保定府新城人，由举人。顺治十年二月任。李居一陕西凤翔府岐山人，由生员，十一年十月任。胡扬俊、山西太原府交城人，由丙戊进士，十四年十一月任。张醯、江西抚州府金溪人，由进士。康熙二年四月任。王公辅，四川剑州梓橦人，由举人。康熙七年三月内任。
明朝县丞
高继隆、吴道极、廖学古、俞若虞、王美政、王之绶、唐文经、陈明玄、俞清。
国朝县丞
张问明、江宁籍，徽州歙县人，由贡监。顺治三年九月任。徐应星、常州府江阴人，由选贡。顺治十年九月任。李裕栋、山西汾州府平遥人，由拔贡。顺治十三年六月任。许胤昌、大名府长垣人，由岁贡。顺治十六年六月任。王弘声、辽东辽阳人，正红旗下监生。康熙元年七月任。王来宾。顺天府：良卿人，由监生。康熙八年八月任。
明朝典史
姚文耀、王大焕、叶汝清、周之品、何栋、李治龙、柯奇芳
国朝典史
柴万锺、浙江仁和人，由吏员顺治三年任。金启位、浙江会嵇人，由吏员顺治十二年九月任。支丕杨山西闻喜人，由吏部供事十八年四月任。路楷直隶宛平人，由吏员康熙二年十一月任。
明朝教论
王敦仁、夏景明、王汝梅、汤徒学、陈晶奎、范延鉴、俞有益
国朝教论
杨九鼎、浙江仁和人，由贡生。顺治三年九月任。㓋亨衢福建泉州人，由举人顺治六年十一月任。吴鼎震福建晋江人，由举人顺治十一年正月任。陈嘉章。福建安溪人，由举人。康熙五年十二月任。
明朝训导
陈杰、黄明衮、黄𤈶、袁国瑞、熊文璨、方一鹗、罗炳、杨乔迁、范名修、吴明经。
国朝训导康熙四年四月内，奉文裁革。
林新开、福建绍安人，由贡生。顺治九年四月。周鼎重。福建古田人，由贡生。顺治十五年二月任。
明朝水口司巡检
国朝水口司巡检
杨永昌浙江宁波象山人，由儒士顺治九年任。范凤冲浙江宁波人，由吏员顺治十二年任。张化德。陕西西安人，由吏员顺治十五年任。
明朝樵川驿丞
国朝樵川驿丞于顺治十七年正月，奉文裁缺。
张星灿。顺天大兴人，由吏员顺治九年任。
明朝拿口驿丞
国朝拿口驿丞
何梦豸湖广岳州府人，由吏员顺治九年任。陈华浙江绍兴人，由吏员于顺治十三年任。傅友祯、浙江绍兴人，由吏员于顺治十六年任。孟启运。陕西西安人，由吏员于康熙六年任。
光泽县
明朝知县
程隹相、人，由举人万历年任。翁应祥、江南人，由举人万历年任。殷聘之、比直人，由举人天启年任。许用卿、江南吴县人，由举人崇祯年任。汤一统、江南芜湖人，由举人崇祯年任。谢士经、广东人，由举人崇祯年任。俞墨华、江西安礼人，由进士崇祯年任。王道焜、浙江人，由举人崇祯年任。徐州彦、四川巴县人，由举人崇祯年任。李栋隆、江南人，由举人崇祯年任。谢申之，湖广人，由举人崇祯年任。
国朝知县
林宸谟、江南人，由贡生顺治年任。屈上、陕西蒲城人，由贡生顺治年任。高爽、山东武城人，由进士顺治九年任。姚宸中、江南太平府人，由恩贡顺治十年任。边靖、顺天大兴人，由镶蓝旗教习贡生。十二年八月任。王廷佐、陕西西安府人，由举人顺治十六年任。徐起鹏、陕西宁夏卫人，由贡监顺治十八年任。朱经、江西吉安府人，由岁贡康熙二年任。赵之瑾、辽东沈阳人，由正红旗下荫生。康熙三年任。刘祖向、河南开封府人，由进士。康熙六年任。王吉江西安福人，由进士。康熙九年十月任 。
明朝县丞
国朝县丞于顺治十六年九月奉文裁缺。
张懋贤江南松江府人，由贡士，顺治三年十月任。李荣春浙江杭州人，由吏员，顺治六年任。牛成龙山西平阳府人，由岁贡，顺治十一年任。
明朝典史
国朝典史
聂霖、顺天大兴人，由内院供事官。顺治九年九月任。李友逄、顺天大兴人，由吏员。顺治十四年十月任。胡时新、浙江杭州人，由吏员。顺治十六年六月任。高镇岐、直隶深州衡水人，由吏员。康熙元年九月任。冯端倪。浙江仁和人，由吏员。康熙七年六月任。
明朝教论
徐来熙漳州人，由举人任。陆衡州推官。陈橒、泉州人，由举人任。欧阳一夔泉州人，由贡士任。陈庆贻泉州人，由贡士任。余煌清流人，由贡士任。黄应朋泉州人，由贡士任。祀名宦。罗天与福州人，由贡士任。
国朝教论于康熙四年六月，奉文裁缺。
吴之京、浙江钱塘人，由恩贡。顺治三年十月任。詹士墀、福建长乐人，由举人。顺治六年十月任。黄中㷪、福建南安人，由恩贡。顺治十二年三月任。林逄震、福建晋江人，由恩贡任。苏文濬泉州晋江人，由举人，顺治十八年任。
明朝训导
陈所闻、陈九式、陈衷粹、建宁，浦城人。李燧汀州，连城人。唐振尧、兴化，莆田人。雷同升汀州，清流人。
国朝训导
康天陛兴化莆田人，由岁贡。顺治九年任。傅延飙漳州漳平人，由岁贡。顺治十五年十月任。欧机福州候官人，由岁贡康熙五年任。张之楚福建，平和人，由岁贡康熙九年十月任。
明朝大寺寨巡检司
国朝大寺寨巡检司
汪永、浙江会嵇人，由吏员。顺治十三年六月任。王忠陛。浙江会嵇人，由吏员。康熙七年六月任。
明朝杭川驿驿丞
国朝杭川驿驿丞于顺治十七年正月内，奉文裁缺。
金聘良。浙江会嵇人，顺治九年九月任。
明朝杉关驿驿丞
国朝杉关驿驿丞于顺治十六年九月内，奉文裁缺。
张愫陕西富平人，由吏员。顺治十三年五月任。王之燧陕西咸宁人，由吏员。顺治十六年七月任。
泰宁县
明朝知县
吴伯升、江南武进人，万历四十六年任，有宦迹。朱任臣、浙江钱塘人，由举人天启二年任。伍维屏、陕西人，举人。天启五年任。徐尚达、乌程人，由举人天启七年任。黄大春、江西礼城人，由岁贡崇祯三年任。袁世芳、湖广武昌人，由恩贡崇祯六年任。李云庆、者县人，由举人于崇祯十年任。邹守常、礼城人，由进士，乙酉年任。吴祥杰。四川人，岁贡。丙戍年任。
国朝知县
许文胄直隶东安人，由恩贡。顺治三年九月任。吴兆、江西建昌人，由举人顺治四年任。王秉直陕西南郑人，由进士。顺治五年五月任。王誉命、江南上元人，由恩贡。顺治八年闰二月任。廖有恒、四川潼川州人，由举人。顺治十七年八月任。洪济，江南无为州巢县人，由进士。康熙八年十一月任。
明朝典史
国朝典史
王之辅浙江钱塘人，由吏员顺治三年九月任。王朝聘、北京人，顺治五年任。缪维廷浙江山阴人，由吏员顺治九年七月任。王政顺天大兴人，由吏员顺治十三年任。张正佺顺天府人，由吏员顺治十六年七月任。张士伟浙江会稽人，由吏员。康熙五年十二月任。
明朝教论
周之夔闽县人，举人。崇祯元年任。韩之庆浙江人，由岁贡。崇祯五年任。雷用龙清流人，岁贡。崇祯六年任。刘大奎福州候官人，由岁贡崇祯八年任。吴明俊南平人，由岁贡崇祯十一年任。方鸿俊莆田人，由岁贡崇祯十二年任。林萃祉漳浦人，举人，崇祯十三年任。蔡骧福清人，举人，崇祯十七年任。
国朝教论
马瑞征浙江钱塘人，由选贡。顺治三年九月任。裴士谅、清流人，顺治八年委署。黄日升、福建晋江人，由举人。顺治九年十二月任。
明朝训导
庄毓序、泉州人，岁贡，崇祯二年任。孙珽、人，岁贡，崇祯三年任。史一中、泉州人，岁贡，崇祯五年任。陈大观、沔阳人，由岁贡。崇祯九年任。居继祖、融县人，由岁贡崇祯十四年任。邓焲。闽县人，由岁贡崇祯十七年任。
国朝训导
伍必昌清流人，顺治七年委署。卢日新福建永定人，由岁贡。顺治九年三月任。尢俊福建晋江人，由岁贡。顺治十四年十二月任。魏丹韩、福建莆田人，由岁贡。林国炫福清人，由岁贡。康熙六年九月任。
建宁县
明朝知县
胡士龙、承天人，由举人万历四十三年任。金应谏浙江人，由举人天启元年任。倪成章潼川人，由进士。天启二年任。王都江南金坛人，由进士天启三年任。郑尔说江西上饶人，由进士崇祯元年任。左光先桐城人，由举人，崇祯十七年任。
国朝知县
许麒生、浙江仁和人，由选贡。顺治三年九月任。杨宏功、湖广事阳人，由随营生员。顺治五年九月任。传元弼、辽东东宁卫人，由国学生员。顺治六年十一月任。温光涵、山西太原人，由生员。顺治九年十月任。袁植、陕西凤翔人，由贡监。顺治十七年七月任。陈于逵，湖广岳州府：临湘人，由进士。康熙九年六月任。
明朝县丞
祝锡祯、浙江龙游人，四十五年任。邢天泽、戴懋忠、茒遂梁、蕲州人，由选贡崇祯七年任。顾之璞、南通州人，由选贡崇祯十一年任。徐启琏。
国朝县丞于顺治十六年九月，奉文裁缺。
徐赓时浙江永康人，由选贡。顺治三年十月任。陈国枢浙江山阴人，由吏员顺治七年二月任。
明朝典史
施其学、王之诰。
国朝典史
郑文谟、江南广州人，由吏员。顺治三年十月任。陈旭瑞、浙江于潜人，由吏员。顺治七年二月任。张文升浙江会稽人，由吏员。顺治十三年正月任。王锡吉浙江金华人，由吏员顺治十八年二月任。
明朝教论
黄鼎之闽县人，由举人。万历四十七年任。陈国祯南平人，由举人天启四年任。郑继垣、莆田人，崇祯四年任。王叔颖、侯官人，由举人崇祯八年任。唐如皋闽县人，由举人崇祯十三年任。胡宗熹汀州人，崇祯十五年任。沈贵仁、江西人。张思慎、陈士章。松溪人。崇祯十七年任。
国朝教论
孙之芳浙江仁和人，由拔贡顺治三年十月任。石砥中龙溪人，由举人顺治六年十二月任。张可仰福州候官人，由戊子举人顺治十年七月任。林正升福州长乐人，由举人康熙四年十二月任。
明朝训导
王汝楫、云南人，万历四十一年任。林有麟、天启五年任。顾绶、云南人，天启六年任。谭如桂、临江人，天启六年任。毛明葩、台州人，天启七年任。刘自坠、长汀人，崇祯三年任。余应云、广东，人。叶鸣鹍、泉州人。詹缙翰。泉州人。
国朝训导于康熙三年四月，奉文议裁员缺。
沈期掦连城人，顺治九年任。方尚来永春人，顺治十五年任。
明朝西安巡检司
国朝西安巡检司于顺治十六年九月，奉文裁缺。
朱国良、江南上元人，由吏员。顺治十二年十一月任。黄明弼。陕西耀州人，由吏员。顺治十五年九月任。
名宦列传
鲁史，万历甲辰义经第一，浙江余姚县人。知邵武府事，文名噪海内。及莅樵城，犹不得书展其才。日与僚属酌酒赋诗，笑傲烟霞，流连风雅，而翰墨尤遒逸精绝，佥称为风流太守，有苏长公之风马。然虽适情诗酒，而剖决庶务，明断如神，庭无滞牍，诚一代救时良牧也。
潘师道，万历癸丑进士，湖广兴国州人。任知府。严明风厉，笑比河清，令行禁止，人不敢欺。最严私宰之禁，犯者必置之法。关节不通，讼狱不滞，剖决如流，人咸服其神明。旋以卓异调繁福州府，士民拔卧号泣，如失慈母焉。
阮自华，怀宁人，万历戊戍进士。为人记诵博奥，行事每跌宕疏放。晚年淮邵郡，暇时宾客满堂，酒酣则分简赋诗，古风乐府，自比李于鳞。又遨游山水间，兴至作草书数十幅不倦，于学校中多培植之泽。有诗载题咏类。
王逄元，河南濉州进士。天启二年任府事。洁巳爱民，礼贤饬蠹，其美行善政，见之诸学祀牒为多。府学公呈略云：水孽持躬，金玉砥节。当物利极盛之时，务崇俭约；即民庶承休之日，尤切抚绥。材方新试，口碑巳播三山；任未期年，纶命遂调瀛海。邵武县呈略云：优士崇文，宫墙荷泽；厘奸剔弊，民庶兴歌。光泽呈略云：教养兼隆，仁惠丕暑。推理学以课士，本恺和以牧民。泰宁呈略云：治郡如家，捐俸以葺城务；教士如子，广额以剡真才。创立义仓，大兴水利。至于诠诗刊布，羽翼葩经，道源日濬，理蔀重开。建宁呈略云：簪缨世族，望重中州；甲第才名，政优樵水。建与梁而新学校，严胥吏而劝农桑。其奉调时，遮道攀留，为立祠于尊经阁后。盖功德在人，久而不忘。于康熙九年四月内，五学佥请上文设主入名宦祠。
邹得鲁，湖广人，知邵武府事。秉性刚毅，衙役舞文弄法者，立毙杖下，关节不通，正已率属。四邑官吏皆惮之，一时政府肃清。
杨汝冀，华亭人。崇祯十四年任府事。宽厚长着，水孽自持。作兴学校，时勤季课。卒于官，士民吊者日以千计，为互祠于东门城内。
清陈哲，直隶人。顺冶三年任府事。廉正有守。鼎革初，恊和文武，招徕多方，狱讼平友，悉惬人情。有全城功，郡人德之。
纪耀，北直人，知府事。仪度端楷，为政持大体，宽而有制。期月，丁内艰去，人以任浅为憾。
原体蒙，山西泽州人，顺治十四年任府事。廉静寡欲，左右不得关其说。讼简刑轻，耵服毡衣，自入樵至，去官不易。退食后，惟尜究性理、学庸诸书。推官陈适度与公同乡，道义相契。及原公因从囚兵变，累陈公同贬，陈亦无怨言。既去，人多思之。
陈主谟，广东人，崇桢十六年任通判，英敏有为。邵俗喜服毒图赖，人有告某服毒者，公云：吾能医。即命驾至其门，呼服毒者出。至通衢，公令以粪灌之，使其呕而复灌，如是者数四，其人哀恳云：毒已书出。公命枷之，朱书服毒图赖，每五日令游四门，至一月，去枷重责三十，然后召二比而谳其曲直。自公在邵三年，无敢服毒者。
朱士景，吉安人，崇祯七年任邵司李，力持风采，悉心兴革。先是，邵粮厅每年于值役粮里中，檄县佥殷里八人，以克斗级。其终嵅本衙门支应各费，书属斗级，常至破家。县令佥点时，籍此为苞苴薮，通邑苦之。公请于上，不许。佥里嵅设工食若干，募人承役，只司妆出槩量一切支应。书行禁华，合郡欢呼。又于操塲旁设义塳窀屋，凡无主骸，柩岁收安厝，至今赖之。
何柄，江南崇明人，顺治七年任推官，精敏有为。先是，邵粮厅每岁解米邵武厅每岁解饷赴省佥殷里领解，书吏因缘为奸，多点富户，贿脱者金以百十计，力不能免者乃应役。上下需索，中途舟损，至省收兑留难销筭，耗费至数百金，鬻产舍，卖妻孥，至不能偿，因而自书者，屈指可数。公恻然悯之，为力请于上，议本仓米每一石公助水脚银一钱五分，县饷每粮一石公助水脚三分，存贮公帑，官收吏解，并不干预里长求著为例，民获苏息，万姓欢呼。后因解米及银皆逾前额，米每石加至二钱五分，粮每石加至五分，咸视所解若干以为损益。
龚迁擢，陕西人，康熙二年任司李，秉正疾邪，严饰四邑衙蠹，凡被害赴诉者，必为申理，蠹役悉加重刑，四邑狐鼠为之屏息。公卒于官，民咸哀之。继公任者马淑援，号阔庵，肃清蠹役，四邑户胥闻公名，皆为股栗。
吴甡，万历癸丑进士，江南扬州府兴化县人，知邵武县事。韶年科甲，俊爽英明，催科断讼，迄如老吏，无微弗烛，人不可干以私。旋以卓异调繁泉州府晋江县。所历皆显宦，以枚卜终，士民至今思之。
袁崇焕，天启元年知邵武县事。明决有胆略，悉心爱民，申冤理枉，善于听讼，无微不烛。超捷有力，为民救火，着靴上屋，走岩墙如履平地。散救火之券，赈被火之民，井井有方。后以边才特用。
金邦柱，苏州人。崇祯九年知邵武县事。慈恺厚重，清慎有为。凡舆梁道路，公悉心修建。县学泮池，旧作石枧于南郊，接水入城。至学因无守枧，役夫为田圃家截去。公乃于去水处置石闸，视其盈泄，募人司之。魏乡绅助田三十石，胆其役，城中自是源源不竭。通庠为建祠，立碑于水枧之旁。丙子大饥，公捐俸煮粥于实严寺，日活千人，躬诣各乡劝粜。时富户闭粜，公多方开谕，皆为出粜，有不从者惩以法。仍计家口耵需若干外，余悉照价匀买。道遇饥民，解金赒之，全活甚众。溺女私宰及锢女使不嫁者，皆有禁。任两考，士民爱之，为立祠宇于钟楼前，又建石亭于长虹桥左，至塑像设座者，不可胜纪。
趟之琏，河南洛阳人。顺治三年，随征入闽，授邵武县令。琏本从军起家，不事毛锥，然遇事机敏，尢恤民。民有受兵虐者，赴诉必为理之。会山寇蠭起，舆江右叛帅结为声援。寇数万屡薄城下，驻防官兵不满二千人，外援弗至，势危甚。琏简阅城内外壮丁，得二千有奇，试其有勇艺者，俾为长，部署如兵法。琏亲冒矢石，率之击贼，所向无不披靡，城赖以全。邑人树碑四城之𬮱，以彰其绩。寻以他事挂议落职。上台知其能，委蜀南平、尤溪、沙县三邑，皆有政迹，后卒于樵，老幼咸为堕泪。
林登鹤，泉州人。顺治十七年任府学训导。端方恺悌，闭户读书，足不越宫墙一武。训诲生徒，终日不倦。捐俸修学，贫者济之。月课校文，无间寒暑。任樵八载不携宅眷，主仆二人，破屋二间，怡然自得。奉裁去官，行橐萧然。
周鼎重，古田人，顺治十五年任邵武县训导。醇谨有守，诚一不欺，接士以礼。时学宫倾圯，功费浩大，前此屡议建修，迄无成功。公舆黄生金铉力肩其事，躬诣生徒门，多方勉谕。士感其诚，皆为踊跃。工作大舆，不数月，圣殿、戟门、棂门以及廊庑，遂成巨观。隐已冬倡议，至丙午夏告成，人咸颂明季及清为师范首。
光泽县
教谕黄应朋，由泉州贡士，守已以正，必择言而后言，必择行而后行，毫不苟以私。而与诸士交，有微善则进之，有微不善则婉以喻之，曲以导之，务期其化而后已。盖大端敢诸孝弟，不在乎声华靡侈之仪。至于文课，则尤勤励于经术。其他支言邪说，槩欲删绝，常自持风气之先，不为风气所夺，雨时士习故大振也。崇祯十四年举，祀名宦。
泰宁县
吴伯升，武进人。万历末由举人任邑。性劲而和易，质廉而仁厚，百费俱捐，一水自励。时邑中士夫显要居多，凡贫民有讼，必值剖得失，不为情夺，故卑贱皆得以申其志，一时肃然，毋敢有越其幅者。民有隐曲，善慰以遣。间有不法，不轻加重刑。当岁先明德行以报，学宪深为贫士优恤，独以介节不屈，势力难撼，关索当道，挤之去位。去之日，士民遮道饯送。及关外，有三富民感恩者，持金数百，赠遗于道。伯升曰：我子孙后日贤，何藉于此？如其不贤，受此无益。谢之以义，民为泣下而别。迄今惠声籍籍。
徐尚达，乌程人，由万历间任邑入祀牒云：学识醇明，文章淹雅。历官三载，傅闻桃李春熙；著绩千秋，想见桁杨口卧。吏惊神令，民诵慈君。声播越南，懿政可垂于奕世；芳留闽土，惠泽未泯于人心。父老啧啧，能言树德之碑；士子殷殷，犹重爱棠之荫。象德歌功，无惭俎豆；傅贻清白，何忝馨香。清顺治十一年，学宪孔行祀名宦。
王秉直，南郑人，顺治间由进士任邑。真率宽裕，接人应物，和风蔼然。当兵马交驰之际，军储委任得人，不至乏绝。尤念文风士习常进，诸士媞媞不倦以挽之，盖父母之岂弟者也。
王誉命，上元人。顺治间由贡任邑。精敏有为，勤于政治，修理学宫公署，加筑城垣，鼎创三桥，不惜心力，捐锾赎以举事。防兵驻扎城内，民恒以扰害告。誉命秉间为谋，损赀撤去，亦殊功也。常以赋役不平，深为民虑，当大造，誓神均役。后为有力所挠。居十载，以忧迁乡勇，护送江西界外。或曰：其才处常济变，绰绰不乏。
建宁县
本府同知苏万杰，浙江余姚人，由举人万历四十七年来视县事。敏练宽明，擒巨盗，剔夙蠹，民心大服。移摄福宁海防后，复来署，县民愈悦。累官至云南参政。
倪成章，潼川州人，已未进士，天启二年任。清慈宽厚，未及一年，以丁忧去。后拜南台御史，历尚宝司卿。
温光涵，山西清源人，顺治九年任。为人深沉简重，𫫾笑不苟。适丁海上用兵，督府羽书星驰，种种严括。公初时力陈地方残破情形，为民请命。既不获已，乃始设法泒微，或效役，或输银，务使贫富均便，劳逸不偏。至若两造平友，克详克慎，从未有滥入之刑，安抚之功，如功谓仅见矣。顺治十五年十一月，生员廖焕带家僮往城外书馆，忽遇醉兵黄明者，前而执其僮曰：此我家人也。焕骇愕争辩，遂两相斗殴，挟之同至县堂。时黄明忿言无状，公目摄之令退，明亦归营无恙。不意把总刘得功心谓此奇货可居，阴与恶兵王虒商计，将黄明诱至幽室，夜令虒等用木石搥杀之。明晨舁明尸，破焕之门，蜂拥而进，恣情淫掳，拆屋劈仓，通邑惶窜。公闻之，禁遏不能止，惟有据实文报。随蒙按院李公核奏，奉有严旨下抚院及转批府刑。而问官狥情曲延，一载不行审结。乘间又有弁党陈龙跃者，仍于此案借题，株连无辜富室，各破产买脱。挨至顺治十七年三月，始捋犯弁刘恶兵王拟罪解宪。既发出，复狥情不差，兵押解友纵魆归建宁。先是，公于十六年冬被劾解任，尚羁城中。得功等既归，日夜舆署防周俊辈谋，谓‘此案之决裂，皆由温县当日申文，不为隐蔽；今留此失权势，此愤又可雪矣’，于是四月初九夜二鼓时，倒旗倡乱，以报复为名，大索温令，攻其旅馆，杀其幕宾，繋公父子拷鞫如囚。次日，城门四闭，逐室搜掳。到晚刻，焚县门暨东城楼民居六十余间，拥饱橐，开西、北二门而去。缚公父子于马前，茧足跟奔至里心，值大雨，乱入民舍离弁，遂唤小校带公父子至，高喝曰：汝肯降我否。公昂坐，不誉又曰：汝今尚能说我淫掳耶？公怒目曰：杀则杀矣，勿多言。众捽其子祭旗，随拥公于门外，乱砍而死，委尸鱼池中。十二日，近乡义民闻其害我贤侯，揭竿重围，叛卒虽奋身拒战，而众寡不敌，或被伤，或婪赀，踉跄出隘而散矣。是役也，乡民忿怒争先耳蹈锋镝，念公为地方而丧身也。使公在昔无恩及人，岂能不号令而致此乎？且又醹金买槥，殓祭成礼。公死已十余年，民之追思无巳，为设神主，暂寄祀于将屯之社庙。特祠之建，谅在旦晚。
谭如桂，江西清江人。天启六年任训导。刚廉自重，慨然以风教为巳任。遇生严，毋敢自即于匪彝。贫不能贽者，割薄俸以给之；其弗率者，裁抑之。又捐俸倡修烈女祠，且买店屋，岁入税以供修茸。闻王宠妻何氏幼寡贞淑，则造其门，具袍笏拜者四。举义士朱台、黄惠表其门，为之传。又步行遍诣诸蒙馆，勉其师而抚劝诸童子，袖纸笔以赏其能者。尝曰：天子命我司训于兹土，一切民皆吾弟子，岂廑廑为青衿师，何隘耶？当事或以利诱之，毅然不屑，其廉介殆天性也。

[book_title]邵武府续志卷五
戎备志五
兵者，古治具也。有明分锡殊勋，沿为世胄，久而慕尚虚靡，缓急迄罔㪽济。国初从而厘其獘，每要害之冲，各立镇防，乃赫然干城矣。虽鸱张之旅，莽伏之祲，悉潜弭于悠悠歌雅中乎。乃邵阳西畛江潮，东连海岳，英拔之气，蔚为大文；碧水岚光，应滋奇武。岂无技而能者，岂无切乘风之愿，企安邦之烈者？岂无忠谋忠力之不掩者？裒然星垣，匪能不以此重。况乎经纬一体，允自圣朝，而射圃多才，复翩翩奋起哉。续戎备志。
镇防中军附。
都督同知池凤鸣，辽东辽阳自在州人，顺治三年任。中军参将吴，镇江西抚州。府宜黄县人，顺治四年任副总兵。张承恩，北京昌平州人，中军参将李元善，河南开封府人，都督㑒事马士秀，陕西延安府绥德州人，中军游击窦廷桂，北京人，都督㑒事王𬭅，湖广荆州府长宁耵世职，康熙二年任中军游击。刘英，北京天津衙人，康熙年任都督㑒事。徐登第，辽东广宁衙人，康熙年任中军参将。侯全，河南彰德府人，康熙年任。
建宁县镇将
王用，真定人，顺治四年任。鲁云龙，金溪人，顺治五年任。箫永芳，辽东人，顺治十年任。中军佘宁附。张人杰，苏州人，顺治十三年任。佟四维，辽东人，顺治十七年任。李化龙，榆林衙人，康熙二年任。李得胜，山东沂州人，康熙三年任。
武歵
池凤呜，辽东人，顺治三年任副总。初莅邵舆，地方相安。及四乡寇乱连岁，舆师赖其驱除。文武相恊，驾驭骄将，往往得其死力。
王之纲，北直人，顺治七年任延建邵汀左路总兵。因邵乡寇警，提兵来镇，驻守道衙门。兵屯西北城内，纪律甚严。有兵擅取民间一蔬者，必治之。雨月以来，兵民和恊。公亦善书画，舆文士交，具轻裘缓带之致。及返汀，樵民焚祝以送之。
张承恩，北直人，顺治八年任副总。魁梧善骑射，每临阵，必先登。时会勦官进才，衔枚疾走，运筹设伏，不旬日而平之。且治兵甚严，不许放马践踏及买榖米谷，辕门设鼓，以达下情。
王𬭅，湖广人，康熙二年任副总。宽厚爱民，自奉俭约。东路乡寇李桂孙依山恃险，剽掠出没，民无宁土。三府会勦，迄不能平。公秘计令部将诱之降，大张筵宴。及桂孙来，遂就擒。余党勦抚兼行，东路乃平。居民建亭，镌碑东桥左，以志不朽。
总镇徐登第，辽东人。文武寅恭，制兵爱民。镇樵二载，兵丁守法，使市易交通，四民乐业。屡为督抚倚重，特调镇海澄，兵威整肃，海寇不敢犯境，八闽咸颂之。后仍住邵，升漳州副总。
建宁李化龙，陕之榆林人。少负大志，值世乱，不欲坐弄毛锥，圈豢自固，遂决意仗剑徙戎，投身于平西王幕下，获以材官用。随征黔蜀，屡立奇功，进秩游游，防守永宁镇。既而枢部念闽海多事，移蓈绥城。盖以上游之锁钥，付公迁之，实重任之也。先是，庚子之变，兵民相疑之结，尚未尽释。公下车，洞悉其隐，戢兵抚民，一惟恬静。理之久久，行伍闾阍各贴然忘其所以。暇则延接士绅，询民利病，轻丧缓带，雅有儒者之风。康熙三年十月初九日丙夜，蟠蝴隘塘兵口报江贼四百余进隘。公闻之，即傅令各披挂，质明出师，趋至里心，已四十里。甫晨炊，公讯乡民，知贼夜潜渡于此，往北而去。公控马呼众，尾后疾追，从间道肙险行。又数十里，为蓝田渠村，贼巳俘掳，排前一坊去。今顷严塘，从高阜望之，尚见旌旗飏树杪。时正亭午，士饥马罢，左右请攒营蓐食，公不可，曰：兵贵神速，趁其营垒未定，蹴之可以立破。且今耵俘者，半富室之妇，衿门之女，苟需之晷刻，若辈身污名毁，为民上者，忍不即救，谓责任何？于是共计严塘前路，从灌坊入，虽稍近，犹恐严傋。越此十里为三溪，则贼巢之后户也。抵三溪，有二山径，皆穿崖以达。公单骑冲前部，标按辔踵之，触石披箐，不顾冞阻。公奋臂扬鞕，击其中坚，射住阵锋，手刃数贼，贼亦辟易豕窜矣。奈缘兵皆枵腹以求食，故不得不散索于民房，而队伍未整，贼从高远了见突自山蜂拥而下。公复舆拒战，顾身边仅数骑，日巳西挂，不料赋暗用乌𬬰射中胁堕马，贼伙乘胜，乱剌身毙。幸而身首未离者，盖茅贼耵持，皆𬬺耰棘荆，非利刃也。嗟乎！公之功既巳登纪国书，赠爵荫后矣，而公之心事，虽舆日月争光可也。论者曰：公穷日不食，而走百里之远，按之师行五十之例，似乎犯兵法之不利。要其一念之迫切，祗为女妇全名节，勿肯刻迟，又何暇于首鼠兵法之可否，而遏其迈往之雄心哉？自古名将，尽有用不法之法，竖勋盖代，而为国忘身者，必以成局绳之遇矣。佘久欲为公立傅，因进师败北之颠末，仅以影响闻，故不敢捉笔，兹悉得之随征书办范学仁之口。盖范非荷戈之卒，故得匿高窃觇。且其人素信实，谅言之不诬。吾邑士庶，每念公之忠勇，愧未建祠特祀。余不揣为先述武功之列，借为邑乘千秋光也。
武科
邵武县明崇祯癸酉科吴之兰，字九畹，中直武举，钦征将材，历升督标援勦江楚、应皖中权营参将。兰之忠勇，盖久著矣。岭南海寇刘香卤掠势甚炽，时兰制战艘，彷戚南塘遗法，环舟火器罔不具，躬冒锋镝，斩乂多功。及勦江西天井，单骑入塞，招降叶定国等二万人，非仅间谍者。此再勦湖湘燕子窝，设奇制胜，其伪浙王、江西王、福建王皆破阵擒缚，得加功一级，赠一代。至乙酉，归隐九龙山，老而不仕。

[book_title]邵武府续志卷六
秩礼志
韩吏部夫子庙碑曰：天下通祀，惟社稷与夫子所为。尊其功德，辨其等级，礼酌其中，确乎不易。是故百世而下，崇其制者是，𤎺其仪者非。穿求之议，或失之烦。未若循肃穆之文，叶不吴不傲之度，得鞠恭而事集，终祀而志逸也。兹与四封约，大礼斯在，既无可变，亦不贵奇。即时逄嬗，代，苟明据确，然而坠者罔勿修，缺者罔勿补，繁者秩礼脊者则罔勿正，期不违制作之初，共晓夫功德之尊，等级之辨而巳。至若格于天神，毖于人事，因时勿坠，适俗为容，举而措之，又何能违焉。续秩礼志。
祭先师礼
前志云：万历三十九年，提学道冯烶详定。二月十八日先师忌辰，八月二十一日诞辰，舆史傅所载不同，大约此二辰，每岁所必有也。夫子之于亲，臣之于君，苟值兹辰，咸敬而礼焉，云昼伦也。而况圣道煌煌，器舆书存焉，为伦之所从正乎？元帝诏曰：千古而上，非孔子无以明；千古而下，非孔子无以法。即此言之，义亦可推而知。且其礼维鹿与兔，以洁告虔，猎有不获，仍易名取代，又何约也？所宜诚以行之。谅舆香花檀刻，希福田、邀利益者，至不相等。
祭启圣祠礼
祭名宦祠礼名附见。
府祀载前志。增知府王逢元。
邵武县祀知县张仕逊、陈孔硕、刘纯、孔公俊、王拯，县丞谢源、郑銮，如前志。增知府王逢元。
光泽县祀知县尹洙、上官均、况达、刘俊、钟华如前志，增教谕黄应朋，知府王逄元。
泰宁县祀镇将邹勇夫、知县吴逵、章元振、陈㧑、定定、王可宗、徐琛、戴鼾、郑时举、教谕凌翰、主簿张彦圣、福建提学道宗臣。如前志增入钱吾德、徐尚达，知县徐寿、李孟诚，训导王义，郡守王逄元。
建宁县祀唐镇将陈岩、宋知县赵纺夫、尉洪天骥，明知县马升、江一桂、何孟伦、教谕陈激衷、巡检许缮。如前志，增提学道宗臣，郡守王逢元，县令王都。
以上戊日正官莅祭，仪注皆同于府
祭乡贤祠礼
府祀载前志。邵武县旧有祠所，后并入府，祠废。
光泽县祀李深、李郁、李吕、李闳祖、李相祖、李方于、李应龙、黄涣、高谈、危一。如前志。
泰宁县祀邹应隆、何道旻、江宁宗、邹昌。如前志增入邹长孺、邹榧、邹括、丁从龙、郑和、李孟诚、邹允降、李卓、萧重熙、江日彩、丘秉忠。二李孟诚既列名宦，何又入此，恐误。
建宁县祀谢诇、谢皓、刘刚中、俞礼、李安期、张于英、丘敬、黄元实、余志、冯顺德、张诚、吴纲、李宁。如前志有云：陈岩，唐观察使，为本邑人，当改祀乡贤。有云：黄元实，泰宁人也，宜削其位。李安期虽逸士耳，然当日必经商确大典，固不以显晦之迹论。
三县祭日仪注舆府同巳他文载前志者不书，而名宦乡贤独再书者，惧滥也。且其中巳有待辩而定者矣。世远人遐，叹滐湮失。至若朱文公教枉天下，而闽之亲灸尢多，所宜忱奉罔或替。岁时既久，摧剥非一。杨诚斋云：烟横尼丘，苔侵鲁壁。此几近之。守汪公见而戚焉，爰新其楹角，陈设尊严。文公一位，无舆并也。左台溪何先生，右果齐李先生；左另厨，中大夫朱公震、季克、吕先生伯起、任先生成之、叶先生、运判卢公奎；右另厨，佐乡赵先生德柄、黄先生大年、吴先生梦达、俞先生辰、州判何公兑。妥奠一区，椒馨攸毖，既明乎理学振起之功，且非别氏所滥及者。
祭社稷山川各坛礼、祭属坛礼、祭城隍庙礼、庆贺礼、开读礼、救护礼、鞭春礼、上任礼、乡饮礼、习射礼四县俱如旧志。
六卷终

[book_title]邵武府续志卷七
选举志七
天下之才，聚于三途，代嬗而禜不异，世远而名逾新。盖道在斯人，始未尝恃天姿，顾俭厄以自励，卒之声光拔起，而风生云从，显赫遂不可及。夫天下予固有夺不能夺禜名之著，天下舆亦有废不能发禜名之存。是故三途皆贵，百世惟馨。况入子显亲之志，谁曰不然？恐鸡豚之逮，椎牛之祭，犹不若名之禜未艾，即禜之实未有艾也。柰何英姿众贝，画者尝多，荣名可共，曷顾此而思？续选举志。
邵武县
明乡试
天启元年辛酉科何望海字若士，邵武县学亚魁。崇祯三年庚午科张能恭；字礼言。邵武人，府学解元，以荐举题授知州，未任。崇祯六年癸酉科陈其柱；字檠宇，邵武人，府学。选广东开平知县，未任。崇祯十二年巳卯科，黄兆丹字映紫，邵武人。府学。任直隶乐亭知县。
进士<
天启二年壬戍科文震孟榜何望海。任广柬揭阳知县，博学有文名。
国朝乡试
顺治五年戊子科李惟华；字答洛，邵武人，府学解元。任山东阳信知县。顺治十一年甲午科冯可参、字典三，邵武县学。黄彦慱；机之子，以官监中顺天乡试。初榜名犯御讳，因更令名。顺治十四年丁酉科，张得芳字伯馨，府学。建宁县人。顺治十七年庚子科，吴迪化；字允迪，邵武人，府学。以春秋中式第三。康熙二年癸卯科吴震；字惊伯，邵武人。府学。康熙五年丙午科蔡奎；字左娄，邵武县学解元。康熙八年巳酉科，黄金铉字守正，邵武县学。
进士
顺治四年丁亥科，吕宫榜簧机；字次辰，克谦之子，随父中浙江乡试，星是登第，累官吏部尚书。顺治十八年辛丑科马世俊榜冯可参；任，山东炜城知县。康熙三年甲辰科严我斯榜，黄彦博；机之子。明府学岁贡王三槐、魏朝明、任广东提举。郑之侨、王之宾、上官应宿、王新德、张观国、张治本、吴士毅、黄守纶、饶世翰、任闽清县学教谕。何篅、谢相、涂应凤、李士章、吴登明、高廷宪、盛王祯、黄兆科、任延平府学训。陈起潜、王士勋、黄宇参、李炳然、傅金说、丘有为、黄应蛟、王御之。
恩贡
黄蛟腾、任、黄甲葵、任广东通判。高崇礼、江海、李翔、任新城知县。李天毓、梁师孟。顺治五年恩贡，考授通判。
清府学岁贡
吴凤飞、顺治肆年，任罗源学训。应登第、顺治五年，任尢溪学训。黄甲登、顺治六年。张仕缙、顺治八年，任黟县知县。吴自严、顺治九年，学行举介宾。熊国枢、顺治十年。黄道昌、顺治十一年。黄中色、顺治十二年。任南靖学谕。董京顺治十三年。袁𮣳顺治十四年。廖绍网、顺治十五年。余昌世、李友桃、顺治十六年。陈大侃、顺治十七年。黄肇轩、顺治十八年。李应琳、康熙元年。危衍盛、康熙八年。黄养性，康熙九年。
恩拔贡
朱宿、顺治四年，拔。王亨应、王锡祉、顺治八年，恩考，授通判。陈梅芳、顺治十一年，选。邓之本顺治十八年恩。梁师孟。顺治伍年恩贡，考授通判。
邵武县
明朝岁贡
傅以兴、符令行、王士凤、陈治原、李梦雷、吴嘉祯、郑之美、徐大用。
选贡
谢观国、郑之贤、龚于田。
国朝岁贡
饶烶、任湖广武陵县丞，有政声。元体乾、张三捷、任顺昌县学训。高士彩、任长泰县学训。施鸿、现，任娄县丞。官于朝、任，沙县教谕。梁日高、陈萝鲁、王泰永、任龙岩县学训。邓上衮。
恩贡
谢于京、董大伦、通判，改授郃阳线丞。张文明、冯重华，历任广平府同知。
拔贡
黄士冕，任，陕西宝鸡知县。
贡监
张孟玫、顺治五年副榜，准贡。应曰谟、考，州同。
杂途
盛时佑、天启四年，任六安州吏目。吴文魁、天启四年，任平乡县典史。鲁学圣、天启五年，任宝应县典史。吴之獬、天启七年，任分水县典史。盛其文、崇祯元年，考升凤县主薄。林良佐、崇祯十一年，任县典史，舒城。严希明。崇祯十三年，任兰溪县典史。
乡饮宾明无考，今载顺治肆年起、康熙三年止。
张治本、四年正月，大宾。米嘉穗、四年十月大宾记。至顺治十七年，共乡饮十四次。高崇谷五年正月大宾。张于屏、五年十月大宾记至顺治十四年，共乡饮八次，应登第十六年十月记至康熙二年，共大宾四次。董大伦、十七年正月大宾，高佐十八年十月大宾，记至三年共四次。吴凤飞、康熙三年正月，大宾。
介宾
王履芳、二次。王亘、吴弘矩、周文郁、陈所蓄、二次施药济人，贫不计利。江春芳、李，天。毓、王履衡、谢步安、李春开、杨椿、二次。吴环斗、虞祖尧、吴际昌、黄准闲、官瑮、黄启俊、周国恩、吴自严、黄兆盛、二次。张仕绅、李如龙、王万椿。
耆民
吴文忠、杨文璧、二次。吴鸾祥、江潮午、王佣之、林燧、胡忠声、吴江、饶思德、陈燧、黄大用、傅国泰、王士楚、上官忠、二次。吴三伟、黄应宫、龚仲乡、陈国伦、恭仲奇、黄烨、李大鲲、高文相、吴明璇、龚应乡、吴嘉瑞、二次。何子高、吴应魁、吴际盛、梁继孟、黄道会。
光泽县
明朝乡试
邓应淳，万历四十六年戊午科。字叔庞，十三都人。
国朝乡试
黄正标，顺治十一年甲午科。字伯准，在城人。详绩儒林志明朝贡士。丘有梅、一都人。傅宗说、五都人，任教谕。李玄端、在城人，任教谕。游圣廷、十六都人，任教谕。陈一熊、一都人，任教谕。朱大相、在城人，任主簿，升经历。李天民、三十都人，任经历。官亮采、十五都人，任知县。李子章、在城人。累任知县，擢晋阶知府。见绩士歵志。官廷命、十五都人，任知。邓秀挺、十三，都人，县。邓秀伟、十三，都人。李应年、在，城人。丘仰龙、十九，都人。邓秀士、十三，都人。邓时夏、十三，都人。黄以永、在，城人。黄元纪、二十二，都人。吴良甲、五，都人。曾光国，五，都人。
国朝贡士
吴其龙、在，城人。高万锡、一都人，拔贡。黄大捷、在城人，恩贡。高凌汉、二，都人。光丙、五，都人。龚必兆十六都人，任训道导。陈所望、二十七都人，任训导。陈图十，都人。上官临、在城人，恩贡。廷试不授州同。鲁德资、四，都人。邓梦禹、十三，都人。黄尚球、十三都人，恩贡。高登甲、二，都人。何水清，十四，都人。
监生
李天德、三十都人，任鸿胪序班。李贽、三十都人，授兵马副指挥。吴养中、在，城人。曾光霁、五，都人。郭网、在，城人。官廷相、江士式、二十，都人。郭好古，在城人。
杂途
饶文逵、任山东章丘县丞，有治歵。陈其学、二都人冠带省祭。傅尚贤、十七，都人，任益阳典史。官明德、十五都人，任经历。陈其政、一都人，任望江典史，兼大雷营都指挥使。李廷辅、任，典史。危福宁、十七，都人，任典史。曾廷爵、一都人，任巡检。曾谟、十八，都人冠带省祭。龚君俊、二与十二都人，任典史。李茂芳，一，都人冠带省祭。
优老乡宾
黄以齐、在城人，八十二岁，冠带。黄仲琏、二十二都人，八十岁冠带乡宾。郭明达、在城人，八十岁，冠带。官世熙、在城人，八十五岁，冠带。陈袭，一都人八十岁，冠带。
泰宁县
明朝乡试
江振鹏天启元年辛酉科举人。崇祯甲申年，选广西怀远县知县，升云南通州知州，未到任，随升工部营膳司主事，卒于官。廖愈高，天启元年，辛酉科举人，四川岳池县知县。江愈敏，应天启元年贡，七年丁。卯科中顺天乡试。丘嘉彩，崇祯九年，丙举子科人。
明朝进士
江愈敏。崇祯元年戊辰刘若宰榜，海阳县知县。
国朝乡会试俱缺。
明朝贡士
江济南、字鸿巽，官合州州同。居官有为，归休有守，历举宾筵。黄宸、陈九德、江四山、廖弘道、黄弘宪、聂廷立、潮阳县丞。萧闻宇、阮江，通判。吕从文、有传。李开泰、邹光岳、襄阳，主簿。邹钟岳、济宁，州判。周宗谟、授训导，以孝友著。瑞溪人。李成龙、将溪保人。萧维乔，朱口，保人，官连城。江思达、官，汀州。童时迁、詹九苞、陈九畴、丁明时、谢明良、江延桢、字□□，宫□水知县。梁应隆，字元吉，官福宁学正。吴应登。
国朝贡士
江知经、梁应台、字璇奎，官平海教授。李为龙、江恒、李之白、萧蜚声、江兆球、江泓源、字汲福，官莱阳知县。江其涛、叶光汉、严而恭、李光天、吕益、江应昌。
建宁县
明朝乡试
艾如芝、字函一，在城人。天启元年辛酉科，任四川平武县知县。黄弼、字君赞，号印蘧，在城人。以选贡中顺崇祯六天年癸酉科会试，中甲戍、癸未县副榜，任知县。太平县工部员外。黄开先。字甲甫，号周翰弼之侄。以选贡中崇祯六年顺天，癸酉。科亚魁，任浙江象山知县，颇有政声。
国朝乡试
陈愫、字素心，在城人。以选贡中顺治捌年顺天安夘科，任陕西咸阳县知县。熊臣忠字亦良，在城人。顺治十一年甲午科解元。有传见人物志。吴思煕、十一年，甲午科。任四川。巫山县知县。谢国杰、字钟岳，在城人。顺治十一年甲午科，仕山西襄陵知县。张得芳、字伯馨，在城人。顺治十四年丁酉科、永乐丁酉科义之九代孙。
明朝进士
徐大绅、字箎光，万历十九年辛夘科，余见进士。李春熙、秉𫄠五孙。万历十九年辛夘科，余见进士。
国朝进士缺
明朝贡士
廖鸣儒、在城人。廖成贤字赤许，在城人。选和州判，陛升灵川知县。何思鲁、字尊孔，在城人。泰昌元年恩贡，任湖广巴东知县。吴之彦、字士魁，在城人。泰昌元年贡。任余姚县县丞。王立名、字惺如，在城人。天启元年选贡，任余姚县主簿。黄开先、字申甫，在城人。天启元年府选。余见举人。余大经、字诚甫，在城人。许元、字青阳，在城人。李伸、字遇知，在城人，任沙县训导。黄弼、字君赞，在城人。崇祯元年思贡，入北雍，考积分，御擢正卷第六。本监祭酒给扁营之。徐中宁、字弼之，在城人。崇祯元年府学选。任温州府通判。董邦廪字心闲，蓝田人。应崇祯三年贡，任崇安县教谕。徐中台、字伯朗，宗望之玄孙。崇祯五年贡。仕惠州府通判，升庐州府同知。谢汝明、字日升，在城人。崇祯八年贡，授盛京唐山县知县。居家有孝友声，居官有清慈声，致改养亲归。谢玄若、字小玄，在城人。崇祯八年拔贡。吴师立、字启善，在城人。任宿州州同。崇祯十年贡。丘光岳、字华四，饶村保人。任漳浦训导，十二年贡。余有声、字澹生，在城人。任河州判官。十四年贡。徐大旭、字耀寰，在城人。任兴化府训导，十六年贡。詹圣恩、字因心，在城人。十八年贡。杨希超、字谓王，周平人，府学贡。任南安训导。密大聘、字叔衡，在城人。廖元迪、字征吉，在城人。廖拱奎字星聚，在城人，选贡。杨淑修。字冲而，楚下保人。恩贡。
国朝贡士
陈恂、字质夫，在城人。顺治五年拔贡。陈愫、字素心，在城人。顺治八年选贡，见举人。王亨应、字有大，在城人。考定通判。徐中行、字得之，在城人。府学。廖宾贤、字肇兴，在城人，文瀚之孙。任大田县教谕，建宁府教授。余昌胤、字元甫，在城人。恩任元氏县丞。杨大机、字辰玉，在城人。府学。任建安县教谕。徐中升、字日如，在城人。考州判。熊国枢、字汝旋，在城人。府学。任歙县县丞。赵文升、字呈曦，在城人。任建宁府司训。朱嘉祥、字长卿，在城人，拔贡。任晋宁州同。丁之柱、字石公，在城人，考州同。聂芳、字桂侯，铙村保人。任巢县知县。余昌世、字名必，在城人。府学。连江县训。董京、字韵生，蓝田保人。府学。谢国屏、字元邦，在城人。徐中极、字仪自，在城人，堂之玄孙。任晋江训导。熊国宾、字师芜，隆下保人。任侯官训导，改永福。陈大侃、字二如，在城人。府学十八年贡。李玉如、字能白，在城人。顺治十六年贡。谢晋、字允众，在城人。十八年贡。谢国恩、字翰南，在城人。康熙元年恩贡。李应琳、字召英，在城人。应康熙五年贡。徐大儒、字能一，在城人。康熙八年贡。

[book_title]邵武府续志卷八
人物志八
天下之大，惟人物赞之，即操术不一，必有振其墟里者焉。语云：水圆折产珠，水方折产玉，自然之符也。况邵居八闽上游，万峰如绣，合辟烟云，乘其气而植礼，饮其和而生聚。若夫姤其灵而名贤卓起，当不乏耳。且此数十年中，大匡斯始，湏才更殷，必有若而人起而贲之。即如清门吉德，兰佩嘉修，以及霜涧之幽期，深闺之淑秀，原始而要终，允无可訾，则尘下之珍，亦青史所不弃矣。乃旧而有所立，岂可湮而罔所传？续人物志。
理学 名臣
忠义
李翔字飚举，邵武县亨泰坊人。幼失怙，事母以孝闻。母病，翔焚香于掌，祈天七书，夜至𫍯感神，母疾随愈。少倜傥，以诗酒自豪，补郡弟子员，中崇祯巳卯乡试副榜拔贡。次年北上廷试，适边警求言，翔慷慨上书，语侵权贵，几不测，赖一二巨公力护免，翔名由是重于时。甲申，闯寇犯燕，闻变，沥血草檄，誓殉国难。迨唐藩入闽，翔时任江西新城县令。先时旧令谭梦开籍献款名，多括民财，众共攻杀之。阅月乱未定。比翔至，即日捕渠魁黄东来斩之，余党乃解。未几，邑三都民因争斗不平，揭竿起，鼓噪数千人，肆掠城市。翔谕之勿止，乃密遣义兵三百人出城，裹红巾从南门入，称官兵且至，乱民少却。诘朝，复鼓而进，翔亲率兵壮败之，诛首乱数人，仍为较定斗式始安。是时，旴江以北已悉归大清版图。王师略地渐逼新城，翔与同事盟神歃血，矢以死守。及势日蹙，或有引兵潜潜；同事叹曰：男儿死耳，国恩未报，奚遁为志愈奋，躬擐介胃，先士卒，日夜不遑息。城陷，犹赴战，手刃三人。度事去，因大呼曰：我新城令也，何不杀我遂被执。见渠师，直立不跪，骂不绝声。帅恚甚，责四十棍，血溅囱飞。然犹怜其忠，械往南昌，系于狱。饵之降，勿应；予酒食，勿食；啮指血题诗狱壁，有“取义成仁死不难”句；遂触柱气绝。帅命舁出斩之。事闻，赠太仆寺少卿，谥“忠壮”。论曰：李翔当胜国之季，以弹丸孤城抗百万王师，殆不知夫命矣哉及读讨逆闯一檄，知翔耻为冯道久矣，一死宁复悔耶末俗贞烈气衰，翔无文山之任而效文山之忠，庶几明致身之义者。昔孤竹二子，尚父称之义士；阙、黼殉元，明祖为之立祠。由此言之，翔亦足以传矣。
明元体中，字孩若，邑东朱坊墟人，元昭武路总管水镜将军之裔也。少为郡诸生，工制艺，兼韬钤，能马上运双戟，左右刺，无不中者。际崇祯末年，国步多艰，遂南游吴越间，为董大司筑城于海澳，击破海寇数十艘。由是荐绅交称之。中丞萧公试以后营守备。庚辰，分汛杉关，因势据险，战守之具略备。七台萑苻窃发，中率精锐数百讨平之。光泽李东球倡乱，集党数千，号百花英，又有赛花英者，众亦数千，互相攻击。行将揭竿起，中统五百人驻止马，扼其吭而绝其援，束球就擒。癸未，流氛入袁、吉二州，江右骚然。闽西风鹤巡抚张公肯堂行视杉关，见中所创磊木石棚数十处，问其费，曰：以金八百。问所出，曰：皆中鬻产物也。张亟题荐，有雄当虎豹，学本孙吴等语。会二京相继失守，豫章诸地悉入清图。唐藩即位于福州，擢中总兵，属以恢复之任。中所部精卒，别赴调去，临期招募，仅得三千人。督师蔡檄催出师，中请𫤸期简练，弗许。乃统新卒二千，衔枚夜走四十里，始远洵口，值清兵有备，伏起，中陷入陈，勇气百倍，刺杀数十人，斩一骑将。围愈合，四面大呼曰：元将军可降矣！中瞋目持槊，疾声叱曰：有断头将军，无降将军也。竟力战而殁。
风节
清修
明吴嘉泰，字通实，东厢进贤坊人。处厚之裔。登万历丙午乡荐，考授知州。值父年七十，泰甘清贫，矢志奉养，不就仕。处昆季最善，即一钱一粒，悉均享马。年四十卒，时两孀一孤，赡无十亩。居无立锥，合郡惜之。
张能恭，字礼言，东隅迎春坊人。博学有大志，自少以孝友称，及长分柝，凡祖父所传屋产，悉让之亲叔，惟自筑居授徒以奉母。其胞弟之日用，咸取给焉。领饩后，馆于光邑，岁暮方束装归，适贫人黄汝莅为债主所窘，欲投河。其邻赵士显来告，恭立解馆谷十金，代选而不命偿。莅生得全文祖父遗谷百石，历贷于十六都之高坊等乡。乡多贫者，每累逋不能偿，恭心悯之，概焚其劵，其周急乐施如此。崇祯庚午，豋乡试第一。有同年黄熙义暴卒于寓，乃捐宴金拾两助殡，复代措七十金为赙，同榜无不高其义云。丙子岁饥，恭力陈预备之策，考前贤成议，著义仓五规。随出赀买谷叁拾石，为绅士倡，民赖以账。先后公车凡六次，两院会荐，题授知州职衔。时以母病，辞不赴选，日杜门著书，廉介自守。清顺治五年举孝子。次年会试，归旋卒，年四十有七。所篡述巳刻有李忠定奏议选十卷、禹贡订传一卷，未刻有春秋五传合选、天地大文二集八十卷、梁溪全集选十二卷，藏于家。
黄应蛟，字士腾，西关熙春坊人，郡廪生。性狷洁，操行廉谨，生平未尝有所千谒。家贫，以馆饩自给，泊如也。事继母孝，温清定省无缺。于熙春山舍集徒讲授，多所造就。应崇祯末年岁贡，以未仕终其身。
高崇礼，字君厚，邑之桃川人。性严峻，不苟言笑。幼从其兄崇谷受乐终身，父师事之。家贫，以馆谷养亲，师表甚严，其门下多知名之士。事父母至孝，侍祖母陈氏病，扶抱寝兴，三年如一日。值鼎革，遂避山谷以自乐其志。
仕歵
高崇谷，字柳营，邑东水口寨人。至性孝友，勤于謮诵。登万历壬子科乡试第一。初署归安、清河二学教谕事，浙中名流多就学奇字，其所赏识如夏君曰瑚辈，率以巍科显。崇祯初，累官至户部山西清吏司主事。奉命祭诸陵寝，及齐牛犒边，俱称旨，朝廷嘉之。寻督饷宣府，兼理屯田马政。凡兵饷运到，朝妆夕发，胥吏无所容其奸。或挽输不前，辄设法先给军士，以故戍卒无哗，廛市不扰。会中贵人用事，使如谷求铁千斤，谷心知为金也，竟弗与，因得罪。解组归宣府，兵民扳辕祖道者，莫不泣下。及归里，益端介自持，凡赒恤邻族，辄厚与之，而不问其偿。常遇异僧，授以守中之术。年逾耋，矍铄如壮时。晚举一子，人以为阴骘之报云。
陈之美，字𫄡存，邑东拿口人。登万历丁酉贤书，成已未进士。初授户部主事，提督通仓，厘剔有方，粮蠹为之一。清代之日，惟赢羡镪五百，𫇴豆称是，书籍其数授代者。历迁员外郎中。时魏珰方炽，或说之交𬴐，铨曹可致，美正容却之。出为浙江宁波太守，会海寇犯境，美指授方略，悉讨平之。祝融为虐，将及黄堂，即友风灭火，人谓太守廉明所感。将及瓜，捐任内赎锾盆，以俸入凡五百金，分给六学，置田以赡贫士。众为镌碑纪德，并录其善政，寿诸剂劂，名曰泽甬芳程。迁观察副使，分守欧越，补任饶南。饶滨湖，故多啸聚，兼以流寇震邻，缮城凿池，庀战守之具，浔阳上下无烽燧。惊淮藩涵玉手书古社稷臣四字褒之。事闻，朝廷知其能，擢天津粮储。未莅任，改调广东参政，分守岭南。整饬纪网，一以廉法率下。未几，请告归里。里中形胜，如奎耀阁有建，李公堤有筑，皆捐赀倡始。迄今拿川人文鹊起，盖其作兴之力。著有仕学窥斑传世。
米嘉穗，字秀实，参议荣之再从侄也。少负文誉，事继母以孝闻。万历戊五举于乡。崇祯辛未，授山东郓城令。郓介曹汶，固大盗渊薮，蒹豪右，肆甚蠹，罔上为虐，徭重而不均，夙称难治。穗历任，首立均役、轮役二法，访巨豪李三善、王如鉴置诸典。捕役宋显荣罗织良民，立杖毙之。撤戍卒之扰民者，设乡兵以为卫。时有巨盗宋尚营、张九河、闫振武者，阳就抚，阴剽掠如故。穗书策擒之单车诸贼穴妆其党，悉入籍为氓。会总兵刘泽清援菜败衄，道出郓，人情汹汹，疑有异常事，欲遂勦之。穗曰：不可。请捐金犒师，令引兵而东，卒解菜园。大兵之后，文值凶潦，民有道殣，穗悉发廪谷六千石，沿乡赈济，所全活七千余人。将报最，以他事忤权贵，调知德平县，随迁南直隶南城正兵马。值有伪印之狱，穗恐株连冠绅，亟置要囚于法，案遂寝。丁母忧，归籍，筑室遁园，啸咏自娱三十余年，非公事不谒。郡县间有利弊，当事辄就之咨访。崇祯丙子，岁瀳饥，首籴米以哺贫民。顺治丁亥，寇猝起，公私无备，槪出贰百金，庀战守之具。丙申，寇再警，适硝黄告匮，复助金五十，以资采买。郡东长虹桥毁，则建议兴复，捐百金为倡，其居乡好义急公髅如此。所著有澹庵诗集，与大宾一十五次，寿七十七终。
王洵，字惟信，东隅凤石坊人。为人旷达多识，以邑学生登万历庚子乡荐。已未授湖广承天司李。有冤狱渫二十年弗结者，洵廉其实，所活三十余人。他如积奸杨道南、章时雨辈，洵皆置之法，民蠹以清。郢人士各刻像祀马。会监军自襄抵河，凡糗刍挽给之劳，洵皆亲董其役，以故兵不扰而民不惊。司院嘉其能，交章题荐。天启祭亥，擢苏州督捕丞。未几，以缉私铸触权珰怒，遂拂袖归。崇祯初，魏珰即除，朝议复洵原职。值洵年六十，不果仕。有吴楚浪吟诗集传世。
高佐，字辅明，在城东隅人。佐天性纯笃，饬行力学，举万历戊午乡荐，历五十年，产不增置，门无杂宾，欿然如素士。为福山令，清净宁一，爱士恤民，以清直罢归，屡举宾筵。年八十疾革，命死后不得用浮图，正襟而逝。
郑言，字思行，南厢人。由岁荐授江西瑞州新昌学训，作兴人文。召诸生肄业齐房，夜分亲至各舍为之励。时文风丕盛，言力居多。擢苏州崇明谕。归时囊箧萧然，杜门课子，不干预外事。与乡饮大宾十五次。年八十有九，终。
梁文烨，号还淳，东隅人，瑛之孙也。幻颖异好学，以古人自期，遇不平事，辄持正排解之。尢善事亲，先世未厝诸柩，烨悉独立营葬，不涉族人。领万历三十九年岁荐，历官镇海学正，加意育才，凡诸生亲柩力不能葬者，每赙资之。致仕十余年，与大宾数次卒。子师孟，另见儒林髅。
吴起龙，字德溥，西关熙春坊人。幻聪敏笃学，年十四补邑弟子员，因食饩马。父一山以选贡入京廷试，久绝音耗。龙思亲念切，遂携仆沿途寻访。及抵都，遍觅勿得。时寒途劳瘁，哀恸迫切。至家成疾，遇异僧施圭七乃痊，人以为孝感所致。尤善书，楷草皆仿王右军笔意，远近珍重。历试棘闱，几得复失者再。应万历末年贡，铨部考选第一，授江西上犹令。居任清慎，有渠贼以苞苴行饵，龙怒寊之法，士人仰望其丰采。马归林下，督课子侄，暇则诗酒自娱。郡守鲁史以总修郡志请，龙与有力，举乡饮大宾十次，寿八十终。
朱文兴，字任卿，东隅人。少游郡庠，为文庄重典雅，试辄冠军。补饩后，当謮书学舍中，值文庙灾急，抱主出残编襆被，弗之问，率庠友为重建计，而身董其役。先是，文庙密尔民居，及即灾，悉为死砾塲。兴乃倡议与同堂生各捐廪一季，赎其地归学，以免后患。郡东灵杰塔方建，始终兴有劳焉。郡志之修也，总裁实出其手。凡诸有裨郡治者，无不竭蹶从事。应万历乙夘岁荐，授延平府学训，时进诸生而课之，剑浦人文由是蔚兴。学使者钟公惺校士至延，檄所属报劣，兴独无以应，钟辅重之，方拟荐擢，会丁艰回籍，不果。服阕，补山东朝城县谕。作人爱士，如在剑浦时。迁淅江处州经历事，年已匕十，遂告归。郡守阮公自华雅敬礼之，造其门，以乡宾请。年七十有三卒。所贻子若孙者，惟书画而已。
于屏，字绥侯，童年补弟子员，即食饩，事父惟谨。及母黄氏孀居，尢爱敬勿替。万历乙卯，举于乡。自迁葬祖父母五柩殚，心力不涉诸弟侄辈。戊辰仅列副榜。后令蜀之金堂，甫三日，流寇猝至，屏督乡勇御之乡，获其侄鸿业，剐目剖心，弗顾也。以援绝势孤，与久任城陷者同罪。次子鸿仪，匍匐走数千里，击登闻里擎冤，乃获释焉。及里居，则娱情书史，课训子若孙。凡郡有大利弊，必毅然陈之，计八与宾筵。
郑之贤，字立宇，南厢六铺人，言之孙也。天资灵异，年十岁，事父母以孝闻。入庠后，足迹不履公门。以邑癝生，应泰昌元年选贡。天启癸亥，授湖广澧州安乡令。初抵任，凡里长马户夫头，例有常餽，约千金许。贤日：此陋规也。却除之，永著为令。先是，县有驿马四十匹，悉泒民间牧养，供应往来，无少休息，民力疲甚。贤廉其状，而申请改为官牧，民咸德之。他如隆学校，禁火耗，惩轻生，雪沉狱，善绩尢多。会洞庭水溢，邑中田禾尽没，民皆就食他方，税粮无征，贤仅以巳俸贰百两抵解，因课不及额，调北直柏乡谕，寻罢归，举乡宾十二次。
周弘机，字龙中，南厢二铺人。天性瑞谨，言动必闲规矩，时以道学目之。为文沉劲雅赡，沈文宗深器马，召肄业三山共学书院中，机由是精理解，著述甚富。历试乡闱，以数奇不售。尢善堪兴。郡丞万尚烈建东塔，造长春桥，机与有力。天启丁夘，以岁荐入北雍，授苏州常熟丞，理捕事，介节不移，致仕归，授徒讲学勿辍，未几卒。
张治本，字平寰，南厢二铺人。平生孝友，父母皆八十余，行年六十，孺慕勿衰。友爱胞弟尢恺。至天启六年岁贡，授福清县学训，升永定县谕。舟升江西袁州府教授，俱以师范端严，为督学所嘉，举乡宾三次。年八十六卒。
郑之侨，字德润，南厢二铺人。端直不阿，敦孝友，遵父遗命，让弟产千金。遇亲友，凡排解赒拯，无不慨然为之。天启七年，以岁荐任云南大和丞。爱民如子，不忍以刑加。上台咸雅重之。委摄广通篆。邑有富民居楼直逼琴堂，前令欲毁之，富民以赂免。有援是以献谀者，叱勿听。通邑咸诵其廉。未几，致仕归，署府事，延郡司李吴公嘉瑞知其贤，以大宾请。
王泰永，字迓衡，清节坊人。性孝友，言动不苟，恂恂有长者风。为诸生数十年，不履公庭。顺治六年，以善人举，按院朱旌之。由岁贡任龙岩学训。有新生入泮，贫不能贽者，概弗问。且优礼文学，无愧师范。值裁缺归，举乡宾二次。
危用中，字守公。八岁失怙，事母至孝。年十四入泮，文名籍甚。训弟纯中成名，登万历庚子科贤书。兄弟同爨四十余年，无异心。万历甲辰岁贡，授泉州惠安学博，迁四川大竹县令。清核钱粮，惩创奸胥。甫一季，忽遘疾，卒于官，士民悼之。
张仕缙，由岁贡任江南徽州府黟县尹。为人中正不阿，古道照人，为士林所推重。于顺治十六年五月莅黟。维时海氛猖獗，逃兵乘机变乱，乃鼓集乡勇，精备器械，发兵直抵祁界，斩其渠魁刘养心等伍人，杀战马三匹，夺白马一匹，生擒先锋李龙刃于通衢。徽太守兰公爱其忠勇，屡题叙该县联络有方，战守有具，贼来拒敌，当阵擒杀，可谓留心地方云云。其他兴利除害，育士爱民，种种善政，不及详载。年七十二，终于任。
光泽县
明上官希稷，字师忠，万历癸酉恩贡，授浙江嘉兴别驾。催科政简，抚字心劳，单骑劝农，兴利除害，民甚德之，乐输恐后，挽运有功。值岁歉，发粟赈民，典吏必以请后发。稷曰：拘法则民殍，若待请，将索民于枯鱼之肆矣，岂恤民之道哉？冒谴吾甘之，汝曹无与也。活民者众，当道嘉其廉能有为，咸推重之。后以直道见仰，解绶乞休，著摄生录以行世。
李子章，天启辛酉选贡，崇祯庚午举贤书，授湖广新宁令，洁已爱民，得为政大礼署武岗州事，适岷藩争立，章按谱处置，当道重之。丁内艰制终，补广阳山令。地近海连苗最为难治，章兴利厘奸，靡争不举。奏最擢雷州司马。会海寇猖獗，章身亲矢口，守御有方。星报兵宪陈公之美发兵扑灭，民赖以安。后交荐晋秩中宪大夫，政勤心瘁，卒于官。士民哀悼，立祠祀之。李应年崇祯岁贡任福州长乐县训导，端庄简默，诱迪有方，升青田县教谕。至任见文庙倾圯，即捐资百金重建大殿。署庆元县篆，值岁大荒，公发仓粟以赈民，得活者几万家。寿七十三乞休旋里，抵家七日而令终焉。
泰宁县
吕从文，字岐阳，笃学励行，由岁贡选浙江常山县训导，修学却贽，捐俸周贫。署龙游县印时，姻亲李行人以出使道经其地，文以一刺通谒外，不交一谈，其凛持官箴如此。及归林下，积书万卷，接文士无虚日，贫者周之。尝置棺百具于定光庙中，以俟贫死者取其有报闻，仍给米助之。又结砌明宦定定公父子墓。老而好学，应宾筵三次，
江济南，字涵巽，邑庠生，沿例入太学，选四川合州州同，奉檄督征著叙功钦赐银币。在江津定远二县，有去思遗爱碑。致仕后七正宾筵，置义田以赡宗族，割居宅以广𬱙宫。焚劵赠贫，捐赀解纷。会县督修𬙎峰城级出私橐银三十余两以给工匠，不支网银。邑令洪赞曰：服官殚厥职，两致去思碑。义田敦族好，割宅宏𬱙基。排纷兼焚劵，素行罔或亏。急公讵偶然，城级赖以支。造福真累累，好义久不衰。宾筵国大典，非君雅不宜。古道纵凌夷，典型尚在兹。言念江州牧，高风齐峨眉。
萧闻宇，字慎初，朱口人。天启丁卯岁贡，崇祯元年授广西怀集县令。其地獠僮出没不测，掠库劫狱以为常。城每书闭。闻宇赋性温平，政治和洽，顽慝革心。凡建桥梁平盐价制包侵，率多惠政。升云南沅江府通判，以继母耄赋归，居林下二十余年，末尝释卷。尤精于医旨，凡以病告者，不谕远近，不顾寒暑，必往调诊，随手全活。郡邑礼于上庠者八次。谢天秀由贡官顺庆通判，性端悫刚介，有狷士风。居官清慎，约已爱民，署篆所至，人怀其惠。
建宁县
徐大绅，字箎光，少时父禁其学，弗与赀。公嗜学愈笃，其从祖源述深器之。公常就彼乞米，袖而之右庙中书夜謮，为督学黄安耿公所首拔，旋命预府学诸生试，即超食廪饩，盖异数也。次年科考冠府学，即举于乡。越岁登第，为万历壬辰榜，授嘉兴府推官。逾一考，以清介忤乡绅，仅迁宁波府同知。丁酉、庚子，分考江西、浙江，竟以是年卒于任，年仅三十五。宦橐萧然。在浙八年，历两任皆大郡，仅傋数椽以栖四子，田无半亩之增，子孙不免冻馁，可谓清操绝俗者矣。殁十年，慈溪冯公烶来督闽学，特祀公于乡贤祠。冯公，宁波人，知公浙中之政为不诬。
李春熙，字皞如，举人，秉𫄠之五世孙。万历辛夘领乡书戊书，戊戍登甲第，历任南直太平、广东肇庆、河南、彰德三府推官，北刑、南户二部主事。公在太平，凡应安、徽、宁、池、广六郡有冤者，俱争就太平理，赖以活者数百人。尝有杀人者，数年不得主名，公𬨎轩所至，必得贼乃去。筑杨家坝、梅塘圩，护民田数千亩，且护城，民食其利，不费公帑一文。后十余年，公过其郡，百姓手香以迎，追送数十里。其在肇庆，监军征交趾，禁妄杀，削冒功，即俘获交人而非入犯者，亦遣归，又活千余人。捷闻，当殊擢，以不通京师书，仅稍迁刑部主事。在部掌六曹章奏，所论救弹驳，皆人所难言。最赫然者，论奏代王鼎匀父子一案，载在皇明通纪。其一典礼明、彝伦存、国是，辨李文节廷机之公清，折诸贫人之贿狱。疏虽留中不报，而直声震天下矣。然竟以是谪彰德。稍迁南户部，筦库、筦仓、筦兑，岁省费数万，而输解者颂声溢津馗矣。又让榷关之最腴者不居，曰：吾奈何少守贞而老倚门也？竟以名高取忌，乞终养归。归而筑一室以养母，室未成而公卒。郡守阮公祀公于乡贤祠。其所著诗文集，梓未竟。
廖成贤，字赤许，在城人。少负气谊，重然诺，遇事刚果直行，不肯。脂韦随世。岁壬寅，学宫毁，公倡义重新，任劳任怨，鬻已产以资其不足，不令人知。万历巳未，以贡谒选。授和州判官，有能听，升灵川县知县，未任，丁内艰，服阕，补永淳县。县固粤西之僻瘠地也，民染瑶俗，士不知学。公至，循循以礼义诲人，课士文业，陋风大变。而且虚心以决久滞之疑狱，捐俸以筑水圯之城垣。累累善政，上下交誉。考绩时，既膺两台最举矣，另又蒙台省合疏题奖，正拟上迁，奈病卒于官。
徐中台，字伯朗，在城人。由贡生拣选惠州府通判。判有两公，则职督捕也。惠之四区，攒山濒海，深菁荒洋，鹬冠啸聚，搜剔甚难。公至，廉得其要领。思弭盗，必先清保甲，毋论在城与乡，每朔望限各亲递有无失事之结状，绳以连坐之法。旋即擒巨窝陈采真、盗魁陈敦弟、赖亚三等，次第解宪正法，萑符敛迹。他如督修城垣，操练精壮，禁八桨之飞渡，编船户之号籍，江氛稍靖，皆其力也。嗣而署归、长兴三县事，谳狱征输，爱民课士，具有循吏之规。按院李云鸿特荐为粤倅之首，随櫂庐州府同知，坐辖江防，值流寇出入之衢，扼要水陆，尽力拮据。忽遭国变，归里养亲，嘉遁以全其身，亦进止有道者矣。
聂芳，字桂侯，铙村保人。以明经授巢县知县。巢界江湖之间，地瘠民刁，旧令以不能官而羁留者数人。公至，更弦而奏，务与民休息，持巳以洁，事上以恭，征输以时，刑罚以恕。督𬂠监司，每课吏治，辄以公为江北诸令冠，拟举卓异。他如招抚湖南保之流民，均二十里之粮册。而且新县直、饰谯楼、修学宫、创桥庙，凡有利于地方者，皆力成之。七年，卒于任。
刘冀，宋开封府尹，客坊保人。其父先流寓于江西广昌县，是以旧志失载。今其后裔大参刘伸、兵部郎大年、知州大巩等，仕宦累累，既于先朝请两台学宪檄本县崇祀乡贤矣，且其政歵懿行，虽不载于郡邑志，往往见于他书，故为补入。
孝友
王一章，字君恕，南厢人。天性纯孝，持已端方。家贫力学。既为诸生，父每出遇雨，章亲持雨具以往，虽夜分，必持火谨候。鲁值父疾，夜焚香祷祝，愿以身代，翼日乃瘳。母蚤卒，继母某氏，性颇严，章竭尽诚敬，得其欢心。居丧尽哀，寝苫枕块如礼。既葬，每遇大风雨及节朔，必奔趋墓所省视，至必悲泣。抚院佟、按院成，俱旌孝子。常为子订配，后女患痿痹，女氏使人语章，请别娶，章勿忍弃，竟娶归，命子调治之，寻愈。晚年潜心理学，德业愈进。年六十八病革，不能言，取笔屡尽，母自欺，作好人十余纸，亲友争相持去。所著有辟异说、醒酒说二卷，未刻。
明官懋勋，字德甫，郡庠生。天性至孝，尚理学。长从礼城徐匡岳先生游，讲明修身为本之学，毋死，泣血三年，庐于墓，通郡称之。崇祯间举孝子，年七十有八，与乡介著有孝思录、孝经注释。
孟养浩，前朝邵武卫镇抚。家中落，不能充𫗴粥。值母病危，浩哭祷于神，割股和糜以进，母病寻愈。及母死，浩哀毁以终。
张希圣，八都太源人。生母杨氏，年六十七，左脚忽生一疮，三年医治不愈。圣清夜焚香告天将已，左脚割肉如疮大，禀命于母曰：时得一药，儿为裹于母之疮处，惟愈方可解脱，切勿私自窥视。疮过半月而愈。母因疮愈，每欲持素。圣代母清齐三年，易母以晕食。时军厅邬署府任以孝子奖之，至今相传张孝子云。
许魁郎，邵武旧卫军也。天性至孝，家贫业樵，竭力养母。母素喜果，百计供甘，惟恐不得其欢心。一日，母病思炙，魁割股以应。
黄金铉，字守正，天性茂淳，洁清自持。髫年失父，事母余氏极其诚敬。家贫力学，菽水尽欢，乡党称其纯孝。康熙六年三月，佥举孝子，奉张部院行陆学道查奖，且勉弟崇儒倡修圣殿，素行所感，已登孝廉。
杜杰、抚院佟，给扁旌表。张鸿誉、按院朱给扁旌表。张鸿举、按院成，给扁旌表一门节孝。何炜然、按院李，旌表。李如日学道陆，给赏旌表。
光泽上官世安，宁时震，邑庠生。天性孝友，秉衷仁恕，事父母晨昏敬谨。母病目时，以舌舐之，菽几旋愈，人咸谓孝感。抚弟世昌，聘娶均产，策励入泮，族里推焉。且平居无疾言厉色，而周给排难。岁荒平粜，有贷不能偿者，辄焚劵。恬淡嗜书，善谈道。素别号侣阳，葺数椽于溪山别墅，放怀鱼鸟。著娱情集三卷行世。
泰宁廖应龙，依口保田民也。有母耄而瞽，奉养唯谨。顺治九年九月十六日昧旦，忽有千余游兵破依口长关，老幼奔窜。龙率弟负母前遁，自执钯踵其后。兵将逼矣，龙一人且却且拒，如是者久，母得以全。邻亦有兄弟同时负母而逃者，见兵势迫，遂捐其母，已独生焉。以弃母与全母者较而论之，则龙与魏志内鲍出击贼还母事同一辙，可嘉尚者矣。
建宁李崇教，邑庠生，性严毅，耐劳苦，贫居陶然自适。父病，割股和药以进，父乃立苏。厥子万捷，克承家训，母病，捷乃割股投药中，母饮之而愈。知县王良臣申详督学郑公三后以奕世克孝旌之。恒诲其子曰：人生惟耕謮为要，其坏人心术者，不足为也。
李明贤，赤下保人。质性端谨，母亡后，即断荤茹素。念父老且多病，晨夕侍寝处。有故外出，虽丙夜必返。及父殁，遂于停枢之旁，苫寝其侧。凡遇饮啖，必肃容先献。如是者十九年。通庠上其事，直指李公赐以孝声茂著扁额。
儒林
梁师孟，字太岩，顺治五年恩贡，考职别驾。秉性刚方，遇事果断，守巳以正，持家以严。崇祯末年，诸寇倡乱，空城逃窜，孟独恬若无闻。年登八十余卒。其子若孙俱贤且孝，恪遵家训，舆人颂焉。鲁思孔字一吾，邵武邑庠生，乡贤真保之裔也。事母菽水承欢，疾则躬侍汤药。常赴三山试，有贾附舟，遗金五十两，孔得之，戒舟人姑勿解缆。少顷，贾哭至，孔亟提金还之。买请以半为寿，孔力拒勿受，授从百余人。廉直端严，无愧师表。年八十六举乡宾，邑令袁公崇焕嘉以扁曰：潜德儒宗。
吴应铉，字穆生，郡庠生也。资性聪敏，少负大志。崇祯末年，闯贼犯逆，闻京都失陷，绝水火者七日夜，号哭骨立而死。其友李欣春素与吴善，闻吴死，亦悲愤相继而终。
王锡祉，字繁倩，迎春坊人。少颖敏，善属文，以髫年冠多士，时督学王公溁深叹赏之。崇祯祭酉科房考，赵公珽拔取首卷，大总裁亦为击节，以字越额数，遂置副榜。家贫，事继母以孝称，兄弟友爱尤笃。应顺治八年恩荐，授通判衔，年五十六。
王之宾，字赞尧，十四都洒口人。髫年补弟子员，三试皆冠军。为人端方慷慨，虽燕处必肃衣冠。雅好施济，凡修建桥梁道路，施棺木，置渡舟，力所能为者，无不为之。应崇祯辛末科岁荐，年八十终。
徐大用，字寓庸，南厢达道坊人，邑廪生。生平谨厚俭质，笃学不倦，以孝事继母，友爱幼弟。举优行，应崇祯四年贡，年七十一卒。
蔡奎，字左娄，南隅人。父廷俊，原籍卫百户，雅好文史，督子以学，奎乃潜心举业，事父并继母，拮据承欢，贫无少间。甲午补邑弟子员，矢意行善，诸凡言动，悉遵先轨，且喜酣咏，然为文盆高华逸旷。科试，学道陆公嘉拔，遂饩之。丙午登乡荐第一。明春父殁，奎公车归，祭葬咸如礼，而奉继母尤厚。年三十八游还，卒建州道，通郡悼之。
光泽黄正标，字伯准，杭川人。始生岐嶷隽颖，方甬矿入乡校长，益务学，博物敦行。值戊子寇火之余，丁少田荒，税额不减，征徭骚然。标著数千言，条其利病，以达当事。由是蠲荒征熟之令下，民稍苏焉。壬辰寇讧，亲知流离，标贫甚，家无蒹辰之积，严冬时衣单衣，辄约已周，人无吝色。为文宗唐宋大家，隽才逸气，每下笔浩然。甲午登乡榜，授山东青城令，未任卒。
文苑
明邵武朱德政字星卫，南厢人。天性耿介，不与人世缘。卜筑白渚溪上，日诵咏期间，韩欧文皆手录以读，故为文如行云流水，有大家风味。崇祯辛巳，文宗郭公之奇补试，政五艺立就，遂入上庠，由是声名籍甚。逆民某欲以女妻政，许拨奁田叁拾石，政厉色拒之。其节行不苟如此。所著有毛诗补说，未竣而卒。
泰宁江峤，字惟镇，私淑朱子之学，孝弟端谨，笃志力行，以五经教授乡里。尝语学者曰：正心诚意在格致后，原非一味寂守。当时时持醒此心，使动无不当，便是身修。见罗呼为老友，世称仰齐先生。
揭日，字中天，淳厚博学，异典秘笈无不淹贯。为人循循履道，毫不妄及。以故士出其门者，皆品行卓立。孝事继母，曲尽其职。天启间试优等，应饩本学，具文申补。适母丧，有劝以俟文动报忧日，力不可让于下手。学宪历举德行，人皆敬之。今没三十余年，子嗣式微，敢志之以深品行之仰。
隐逸
丘嘉彩，字白夫，崇祯丙子举人，崇祀乡贤教谕丘秉忠之次子。器宇不凡，姿性敏异，以网常名教自任。凡事有关于国家之大者，莫不殚究。若邑有议兴革可贻久安者，皆侃侃不辞。乙酉年应监军阁部传冠之召归，遂挈家奉母于白水漈之肖岩。岩极陡峻，题曰：尺地可安，幸妻孥能偕隐；高天堪问，与日月以争光。自采枯枝，摘野蔬以度活。庚戍秋，将父遗田宅尽付侄万瑛，因授诗曰：余自当穷厄，含悲籍汝贤。伤时遭不偶，惜节暗相怜。涧藻逾秋洁，山松更晚妍。寸心珍重在，日月伫高悬。足迹不入城市者二十余年。所著有易经妄测三、师友志、悲秋等集，标字画之，款曰丘园。邑令洪诗日：季世功名薄，所遇随遭逢。苟图抒壮行，但言俱在公。赫赫担圭爵，堂堂秩保宫。徒然耀金紫，大义等贾风。丘生迈世雄，感慨心忡忡。謮书淹六经，胡乃数奇穷。愿挈妻孥隐，尺地且韬躬。网常名教责，暗自伤痴聋。家世亦云萱，田宅颇云礼。一旦付伊侄，等之若毛鸿。高天不可问，素心乃转恫。守雌今巳矣，浩叹兼山翁。
乡行附义夫。
明陈九皋，字汝孚，南厢人，郡增生。为人淳厚不欺。年五十乏嗣，诸友劝其置妾，皋勉从之。乃积三十金娶某妇。妇年方少，见皋已艾，有怨色。皋遂送妇，妇原聘概不索偿，里人义之。文宗熊公尚文按临，戒提调者毋滥举优行。试之日，命通庠公填卷面，众皆举皋，因拔置优等。续妻生子一，以为厚德所致云。
官庆，字详甫，南厢人，琚之鲁孙。为人刚直朴诚，慕义好施。凡修郡学，建舆梁，皆捐资助焉。且施药济人，族邻人有贫者，咸给粟以赈，众重其德。御史龚公表其门曰尚义，举耆宾旌以冠带。
何达，字非闻，邑西古山人。颖异孝友，由诸生挟策南雍，博洽无方，以奖掖后学为巳任。本境田瘠水艰，稼数不登，达捐资修筑济川陂圳，溉田千余顷，遂成沃壤。里有画锦桥，毁于阳侯，达独鸠工庀村重建一新。
丘元举，号镛山，藩司司椽也。世居城东郭外，乐善好义，尝施棺于人，人有不能葬者，悉捐赀以代瘗焉。
张俊英，漈霞人。生平尚义鲁，与明季乡宾治东下坑桥为踵接孔道。天启末，洪水圯焉。英先捐银二百两创建，辟沙碛丈余，蟠其址上，则屋楹秩然，永且固，里中至今犹称之。
邓凤梧，拿口人。顺治丁亥年，建州陷，邵界山寇蠭起，时江西兵至拿口，抄掳焚杀，絷梧马前，加创于颈，令先导索山中富室，梧宁死弗从，兵立磔之，其村落知交皆免于难。
吴拱德，十二都龙峰人。顺治戊戍年，邻寇杨宝入界，掠男妇九人，德子亦在内，寇索赎，德倾橐持三十金请寇所欲，并赎九人。寇怜其义，许之，更令益以十金乃可。德跽曰：九人饥疲，命湏臾矣，能再延一日夜乎？求释，众人以吾子质于呰寇，即遣八人还。德再贷金往，乃易子归。
谢光惠，字连若，府学廪生。孝行醇笃，勤修嗜学。母蒋氏病三年，朝夕亲汤药，调饮食，每夜焚香露祷，并率弟妹泣叩灶神，母病渐愈。常董修学宫，凡捐助给工，出入无所私。学宪宋公、陆公，皆以优行奖之。
光泽县
上官临，在城一啚人，选授州同。戊子寇乱，田地荒芜，人民仅存什之三，额粮一万三千有奇。邑令奉上招集劝垦，仅熟粮五千余石，而征比则仍照额粮。时邑令高爽详请除荒征熟，卒不获免。嗣康熙元年，抚院命司李龚廷折查实报部，君即慨然自任，偕庠生陈大雅领文赴省，叩诸上台，导行部费约三千余金，邑贫莫措，倡率众里贷之。藩弁遭其折算，藩卒络绎不绝，众终不能完致临竭产，独赔二千余金，亦无怨言。处已犹益恂谨。邑有大利病，咸咨规画。家训谨严，其子铨，童而英敏，能文，应成大器。
龚上策，在城人。事亲最孝，娶妻黄氏，相夫有道，奉舅姑尤加敬谨，勤俭治家。年二十二卒，遗子四人。上策以妻有内助，毅然不再娶，惧后之来者，不能如黄氏之克养我父母也。自是事亲胜妇在，而加勤教子倍笃。生平慷慨方正，济难扶倾，宗族乡党，咸称为义以成孝者。
泰宁县
雷一声，号禹门，自称无怀居士，孤情峭性，不屑为今人，幼颖异有大志，与李大司马同学友善。司马贵显后，三十余年不欲一见。祖茔为人所侵，父鸣春破产直其事，族众偿以圭田。一声引范文正芳规，劝父勿受，以存明禋大典，族众多之。邑令洪美之曰：余乡大宗伯董思白讳其昌先生，与理学陈眉公讳继儒，小字仲醇先生学相师友，及董贵显，而陈不往，董因搆一楼曰来仲，盖望仲醇之来也。两人风义何等，今阅雷遗事，正相仿佛。雷之高不仅此也。劝父勿受圭田，以存明禋大典，又与文正义田事合。贤哉雷子，宁独族人多之，世当共多之也。
江豫，字象予，太仆日彩四子，耿介豪迈，有国士之风。生平厉廉隅，疾恶如仇。事关纪纲，义形于色。崇祯间，邓寇蛊乱于乡，见祥异志。皂隶夙蠹于邑，豫倡义，两请于上剪除之。明季乱成，知时事不可为，遂决计肥遁。及雨京陷，清兵入，挈家避地南石呰，以世受国恩，义不屈辱，乃自矢曰：与其泯泯而生，曷若轰烈而死。兵抵境攻呰，豫躬操兵械，率众捍陴。及城溃，豫格斗击杀敌者，身被重创而死。
江复，字来初，豫之弟。性宽厚和蔼，恂恂有孺子色。与寒士交，以兄事之。时周人之困，则锄其德色，意欿如也。然义所当为，又勇赴焉。明末，慕石辋山峦奇峭，挈家而隐。清兵入境，临难不易其志，同兄豫俱慷慨就义。妻戴氏亦赴壑而殒。豫复二子，几于摘之义士，周之顽民矣。然许由洗耳，无损帝尧之神圣；夷
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:01:34-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>