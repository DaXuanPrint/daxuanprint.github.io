<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="龙江船厂志序,龙江船厂志卷之一,龙江船厂志卷之二,龙江船厂志卷之三,龙江船厂志卷之四,龙江船厂志卷之五,龙江船厂志卷之六,龙江船厂志卷之七,龙江船厂志卷之八,龙江船厂志全文在线阅读,龙江船厂志全文在线下载,大玄古籍书库">
<meta name="description" content="《龙江船厂志》是记叙明代官船厂的专著之一。船厂旧址在今南京市挹江门和汉中门以外三汊河一带,面江背城。早在明太祖洪武初年,就在此处设置规模宏大的造船厂。郑和下西洋船队的部分“宝船”即由此厂建造,所以后人将其称为“宝船厂”。后来由于多方面原因,造船任务日少,船厂面积减缩,部分土地开为农田。明世宗嘉靖十五年。(1536)明令缩小规模,改组新厂,并正式命名为龙江船厂。《厂志》撰稿人为李昭祥。八卷。成书于嘉靖三十二年(1553)。龙江船厂为明开国初所建,位于南京西北隅龙江关。郑和下西洋时,部分大型宝船于此建造和起航">
<title>龙江船厂志_李昭祥_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">龙江船厂志</span> <br/>
          作者： <span class="inputVal" id="bkauthor">李昭祥</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地方志,完结</span> <br/>
          字数： <span class="inputVal" id="bknum">[book_length]88637</span> <br/>
          说明： <span class="inputVal" id="bkdec">《龙江船厂志》是记叙明代官船厂的专著之一。船厂旧址在今南京市挹江门和汉中门以外三汊河一带,面江背城。早在明太祖洪武初年,就在此处设置规模宏大的造船厂。郑和下西洋船队的部分“宝船”即由此厂建造,所以后人将其称为“宝船厂”。后来由于多方面原因,造船任务日少,船厂面积减缩,部分土地开为农田。明世宗嘉靖十五年 (1536)明令缩小规模,改组新厂,并正式命名为龙江船厂。《厂志》撰稿人为李昭祥。八卷。成书于嘉靖三十二年(1553)。龙江船厂为明开国初所建,位于南京西北隅龙江关。郑和下西洋时,部分大型宝船于此建造和起航。本书即记载该厂历史、规模、造船等情况。</span> <br/>
          封面： <span class="inputVal" id="bkimg">Z_11728.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]龙江船厂志
[book_author]李昭祥
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地方志,完结
[book_length]88637
[book_dec]《龙江船厂志》是记叙明代官船厂的专著之一。船厂旧址在今南京市挹江门和汉中门以外三汊河一带,面江背城。早在明太祖洪武初年,就在此处设置规模宏大的造船厂。郑和下西洋船队的部分“宝船”即由此厂建造,所以后人将其称为“宝船厂”。后来由于多方面原因,造船任务日少,船厂面积减缩,部分土地开为农田。明世宗嘉靖十五年 (1536)明令缩小规模,改组新厂,并正式命名为龙江船厂。《厂志》撰稿人为李昭祥。八卷。成书于嘉靖三十二年(1553)。龙江船厂为明开国初所建,位于南京西北隅龙江关。郑和下西洋时,部分大型宝船于此建造和起航。本书即记载该厂历史、规模、造船等情况。
[book_img]Z_11728.jpg


[book_title]龙江船厂志序
我圣祖奄有四海，定鼎金陵。环都皆江也，四方往来，省车挽之劳，而乐船运之便。洪武初年，即于龙江开设厂造船，以备公用，统于工部，而分司于都水。然官无专主，岁惟部堂札委司官一员督提举司官造焉。后定都燕京，南北相距水程数千余里，百凡取办于南畿。船日多，工役日繁，奸弊日滋。正德十三年，议准咨吏部注选本司主事：贝，居厂专理。然岁无定法，损益因革，或同或异，未有成志。
嘉靖庚戌，李子元韬由名进士出宰剧邑，更历老练，擢任斯职慨规制之弗一，患记载之靡悉，是上无道揆，下无法守也。财殚力疲，利未见而害有甚焉者矣且国家建官之初意哉！于是潜心尽力，博考载籍，名物度数、沿革始末，一一书之。越两寒暑，萃成为志。授予读之，予观其目录有八：首之以《训典》，日《谟训》、日《典章》，具载焉，尊王命政令自上行者也。然《训典》者何？故次之以《舟楫》，曰《制额》、曰《器敷》、日《圃式》，具载焉。而非人孰尸之，故次之以《官司》，曰《郎中》、曰《主事》、曰《提举》，凡役于厂者具载焉。然人非周知其所莅，亦奚以从事？故凡厂以内曰《山川》、曰《道里》、曰《署宇》、曰《坊舍》，具载焉。动资于财，故次之以《敛财》，曰《地课》、曰《木价》、曰《单板》、日《杂料》，凡厂之所需者具载焉。财聚弊牛，故次之以《孚革》，曰《律己》、曰《收料》、日《造船》、日《收船》、日《佃田》、曰《看料》，具载焉。然处之过不及其失均也，故次之以《考衷》，曰《稍食》、曰《量材》，具载焉。七者备矣，而曰《创制》、曰《设官》曰《遗迹》，有一弗详，亦焉得为全书？故次之以《文献》终焉。纲目相属，先后有伦。上不得以立异，下不得以行私。财不告匮，人不告劳，触之迎刃而解矣。岂非司厂者之一大快哉！
昔周公相周，以大圣人之才知不有余裕哉？而着为《周礼》。无亦曰：「文武之政，布在方册」，举而措之，易易耳!我朝《诸司职掌》、《大明会典》，《周澧》也。此志固一船事耳，然非元韬之才识宏远，思虑周密，亦安得补造典于百年之余哉？即微以占巨，由今以观后，予于李子将来之树立得之矣。李子名昭祥，云间人，予丁酉主试应天取士也。因序之。
嘉站癸丑日长至。赐进士及第、奉政大夫、南京尚宝司卿、前翰林院侍讲、国史编修、司经局洗马、经筵讲官、校正历朝《宝训》、《宝录》、同修《会典》、《宋史》，泰和欧阳街撰。

[book_title]龙江船厂志卷之一
训典志
在昔盛时，上有道揆，涣为谟训；下有法守，陈为典常。故百工厘而庶绩凝，所以率之者，有具也。河滨之器，罔有苦窳。神圣所风，默而成之。太上立德，由此其选矣。文告肇兴，防范斯密，明征保定，与治同归。逮我皇祖开基，殪汉蹙吴，率舟楫是资。首建专局，用司厥务。神谟所存，利用不匮，垂裕无疆。列圣嗣兴，乘时损益，凡以羽翼旧章而已。易爻之秘，彖象莫弹，系传乃行，此成规所为附见也。百工之所信者，将于是乎在。乃志训典。
○谟训
洪武年敕
昔圣人也朴，民俗亦厚，制不饰华。六曹之设内，工官居数中之一耳。其所司之工者，皆无异伎，国无奇役。然而公务虽简，其成也必精，其废也必当。一举而无再为，一废矣无复造。所以民逸者多，劳者少，因是而官贤，称君圣德。今之人受职任事，则又不然矣。凡临事之际，必因公而役私，因私以弊上。于国则不利，于民为害。是以神人共怒，祸及身家，往往有之，未尝有福臻而愆消者也。然罪者已往，存者复为，是不隔禽兽也。所以古人重其事而选人，在福民之福，固国以奉天地。是以前贤能体君心，而以务事工，得家保而国昌。今朕设工部，实法古制，特以尔某为工部某官，当敬事信工，无弊上下，咸合汝贞。良哉！
宣德三年敕
朕惟工部掌天下百工、山泽之政令，度民力、因地利、天时，以成国家之务。夫天地生人，虽有贵贱之分，而好逸恶劳，情无不同。过用人力，则不堪命。惟以身体人，用人之力如己力，斯民不病焉。国家用度，皆出于民，过用于上，必过取于下，财匮民贫，何以为国？惟以身体国，用民之财如己出，斯财不竭焉。凡所举作，审度缓急，为之节制，以息民力，以纡国用，斯为良哉！古者役民于农隙，当思用之以时；古者山林川泽有厉禁，当思用之有制。今天下工匠，数倍祖宗之世，而畏避卜逸者日多，当思抚绥安养之道。至若屯田、水利之政，皆有成法。比年因循废弛，罔闻实效，当思兴举作新之方。尔其懋哉！夫侈用伤财，掊克之端；厉民循欲，敛怨之阶。《书》曰：“民为邦本，本固邦宁。”节用所以爱民，爱民所以爱国。臣之职，以道事君。尚率尔属，惟公惟清，辅予于治，庶几明良相成之美尔！惟钦哉。故谕。
嘉靖六年旨
访得南京进贡船只，起数甚多。管运内官，廉靖守法者固有，贪刻害人者不无。沿途多索人夫，勒要折干银两，不遂所欲，动辄搜求。甚至殴打职官，绑缚夫役，里河一带俱被其害，甚非朝廷恤民之意。便着兵部行南京内外守备，查进贡起数，可省则省，可并则并。如起数系定额，难以省并，装运之时，照例着科道、兵部官监视。务要尽船装载，不许多拨，听其夹带私货，搭人索钱。其管运内官，务选老成安静的去。凡奸贪刻剥，好生事端之人，俱不许差造。都察院还出榜禁约，人夫照例上水二十名，下水十名。合用廪给口粮，俱照关文应付。敢有似前多索夫役，掯要折干银两，生事害民的，抚按、巡河、兵备等官，将本船为首一人，拿与被害之人对问明白，干碍应参官员，指实具奏。
按，舟楫之务，冬官之一端耳。然敬事信工，节财爱民，则无异道焉。窃尝伏读仰窥，我祖宗及皇上倦倦之意，惟欲损上益下，俾家国俱昌，公私并利，以臻至治而已。至于洞察留都贡献船只之扰民，并省从约，严禁运官，谆谆不已如此，其节爱盛心，即虞廷咨。吁，交儆之义，何以加焉！方今造船者，能无成之不精，废之不当，因公营私，病国而害民乎？能无侈用伤财，厉民徇欲，而不知以身体国乎？拨船者，其无不稽厥实，多与以滋夹带之弊乎？圣灵孔赫，国典于昭，有一于此，知不免矣。《书》曰：“率作兴事，慎乃宪。钦哉！屡省乃成。”《诗》曰：“王之盖臣，无念尔祖。”敬揭首卷，相与佩眼焉！
○典章
《诸司职掌》凡在京并沿海去处，每岁海运辽东粮储船只，每年一次修理。其各术征战、风快船只等项，若缺少损坏，当修理者，务要会计木、钉、灰、油、麻、藤及所用工具，依数拨用。如有不敷，亦常预为规画，或令军民采办，或就客商收买，或外处拨支。审度利便，定拟奏闻。行下龙江提举司计料明白，行移各库放支物料。其工程对象，照依料例文册，然后兴工。如或新造海运船只，须要度量产木各便地方，差人打造。其风快小船，就京打造者，亦须依例计造。木料等项，就于各常堲支拨。若内外有船只，务要周知其数，设或需索运用，酌量劳逸多寡拨与。其各河泊所带办鱼油、鳔，每岁催督进纳备用。
《大明律》凡造作不如法者，笞四十。若造军器不如法者，笞五十。若不堪用及应改造者，各并计所损财物及所费工钱，重者坐赃论。其应供奉御用之物加二等。工匠各以所由为罪，局官减工匠一等，提调官吏又减局官一等，并均赔物价、工钱还官。
凡造作局、院头目、工匠，多破物料入己者，计赃以监守自盗论，追物还官。局官并覆实。官吏知情符同者，与同罪；失觉举者，减三等罪，止杖一百。
《会典》国初造黄船，制有大小，皆为御用之物。至洪熙元年，计叁拾柒只。正统十一年，计贰拾五只。常以十只留京师河下听用。成化八年，本部奏准：照快船事例，定限五年一修，十年成造。其停泊去处，常用厂房苫盖，军夫看守。
新江口战船，永乐五年，额设一百三十一只。宣德以后，增至三百一十九只。至成化十年，堪操者止一百四十只。拆卸未造内三、四百料者，俱改造二百科陕船。
洪武初，置江淮、济川二卫马快船，及南京锦衣卫等风快船，以备水军进征之用。既建北京，遂专以运送郊庙香帛、上供品物、军需器仗及听候差遣，俱属南京兵部掌管。
又，永乐五年，改造海运船二百四十九只，备使西洋诸国。
正统七年，令南京造遮洋船三百五十只，给官军由海道运粮赴蓟州等仓。
登州卫每年装送花、布、钞锭，原设海船一百只，正统间，止存三十一只。
《职掌条例》凡修造战巡等船，先年，本部札委司属官一员，前去龙江提举司督造。正德十三年，本部会议题准：注选本司主事二贝驻扎管理。
又，凡留京预备黄船一十只，例该五年一修，十年一造。如遇该修造之年，官单领驾，咨送本部，札付督造主事，督同提举司官吏、匠作料计合用物料。会有者，行龙江抽分竹木局等衙门开支；会无者，行拘上、江二县铺户买办，给作修造。遵照钦限完工，仍付原差官军领驾。料价支芦课，工食支班匠银两。
又，南京各卫，永乐年间，额设大黄船二十四只，内渡江并千料远年朽烂在坞、不堪修造船九只，止有一十五只。又设小黄船三十六只，俱照例五年一修，十年一造。先年，该修理者，就行督造主事并提举司官吏、匠作会办修理。结申到部，奏行工部，转行本部，覆查明白，奏奉钦依，然后改造。
正德十四年，该南京外守备衙门题准：今后大小黄船例该改造者，南京工部委官覆勘明白，即便会计工料，奏行本部，转行成造，不必覆查回奏。其会有、会无物料、工价俱同前。
又，嘉站七年，咨送到预备黄船五只，内三只该修念者系是楠木。内二只该改造者，系是川杉等木。本部差官赉价四路收买，绝无川杉木植。题奉圣旨：这船只既限期紧急，准暂用楠木改造，钦此。（以上黄船例。）
又，新江口战船，原额一百七十八只，划船三卜七只。三板船三十只，巡船九十只。
正德九年奏添哨船一百只，造完九十七只，除正德十五年行取四十只赴京，见在五十七只。通共三百九十二只。该五年一修，十年一造。先午，修理物料以五分为率，官出三分，军出二分。
成化二十三年，南京内外守备题称：会同南京工部议得，巡船卫冒风浪，易于损坏，比之战船不同。除修理战船仍照原拟事例遵行外，其见今及以后巡船并在船浮动什物，但遇损坏，俱行南京工部支给官料修理。如各官军不行看守用心撑驾，以致不久损坏并遗失器具者，痛加惩治、追脐等因。
工部覆奏：备行本部从公查照，如果前项巡船曾经会议，相应修理，别无违碍，就将该用物料查会，关支采办。仍委官一员，严督龙江提举司官吏匠作，及南京中军都督府差拨官军，同原船旗军相兼用工。如或奉部虽经会议，事有窒碍者，宜从径自奏请定夺等因。到部时，本部右侍郎黄，因曾经会议，不复奏请，即将战巡等船慨与出料修理，自后各船官下不复出办。
弘治十六年，本部因料们不敷，题准将改造战巡等船会无物料，分派直隶苏、松等一十二府，广、和二州征解应用。其匠作工食：系修理者，奉司随宜斟定；系改造者，定立则例榜示，俱于班匠银内支给。
又，嘉站七年，为议处重大事宜，请圣裁以裨修省事，南京礼部等衙门条陈内，一严点闸，减修造，以纡财用。据督造船只主事方鹏呈称：本职督造新江口战巡等船四百只，每船一只，成造费银二百余两，修理亦不下五十余两。例约五年一修，十年一造，劲费料银数万两。切见船之所以速于修造者，其弊在于撑驾官军视为官物，不加爱惜，及将随船什物私相借贷，以致易坏故耳。合无比照无年题准止阳等门查点军器事例，本部委官时临泊船处所点闸，及将前船十只编作一帮，每日轮流一军看守等因。
该工部覆：看得前项处置，甚切时弊，相应依拟。但事干兵务，恐非工属一官所宜独任。又一月二次点闸，不无烦琐。合无添差兵部委官一员，公同兵科给事中一员，每遇季终会同点闸。如有官军不行爱惜，抛弃磕损及将随船什物私相借贷，轻则责令赔修，重则公同参究提问。其编帮轮守之规，亦依所议施行，仍每季终，龋躩管船官军不致遗失损坏结状查较。如此则法令既严而战具常完，修造亦有节矣。
奉圣旨：是，依拟行。钦此。
又，嘉靖十三年，为条陈操巡急务，以修职业，以靖江洋事，该操江兼管巡江、南京都察院右副都御史潘题称：新江口战船，见在两班止用一百二十二只，余船无军领驾，置之无用。欲于一百二十二只之外，添存二十八只，共凑作一百五十只。外，再欲将原船改造轻浅利便船五十只，共定作二百只，发营驾操。其余船只俱要除革等因。该本部修造战船，虽系本部职掌，其应添应减事体，例系兵部掌行，本部难以议拟，复咨兵部议处。今该前因通查案呈到部。臣等看得南京兵部尚书刘龙等议开，操江都御史潘所奏，裁革新江口战巡等船事情，与先年南京工部右侍郎何塘所奏大略相同。但船料大小，船只名色各异。操演取用之际，亦各有所宜。必须斟酌应用多寡，量为去留。要将四百料战座船量留二只，二百料者量留三十八只，一百五十料者量留十二只，一百料者量留十六只，三板船量留十一只，巡船量留十五只，巡沙船量留五只，一颗印四百料巡座船量留一只。划船量留十五只，浮桥船量留五只，哨船量留三十只，共一百五十只。就将见堪用者存留，应造应修者照数补完。其余不堪应用船只木料，发回提举司改造轻浅利便船，务合式样，大小知中，可以过风、可以容众、便于撑驾者五十只，共二百只。比与本官原奏减数目相同。及仍要遵照旧例修造一节，为照前项船只，既经南京各官会同议处，事体已为允当，相应依拟。合候命下本部，一咨兵部转行南京兵部，将前项战巡等船，悉依原议大小名色，照数存留并修造二百只，其余船只尽行裁革；一行南京工部查照售例，照依年限修造。其该管官员务要严督，造作如法，不许板薄钉稀。仍令领驾各军小心爱惜。若不及年限损坏者，照例责令看守之人赔修还官。如比则船非虚设，财无妄费，江防不弛而警急有备矣。
奉圣旨：是。钦此。（以上战巡船例。）
又，后湖额设楼座船二只，平船一十只。该三年一小修，六年一大修，十年改造。南京光禄寺掌醢署，额有供应打渔船二只，在金水河采捕鱼鲜。五年一修，十年一造，工料出办与黄船同。（以上湖船、渔船例。）
又，凡山东登州卫海船，原设一百只。
正统十三年，减免八十二只，止造一十八只。岁拨五只，装运青、登、莱三府布花钞锭一十二万余疋、斤，前去辽东赏军；余船湾泊海滨，以备海寇。
弘治十六年，山东巡抚都御史奏减四只，其十四只分派湖广、江西各四只，就彼成造，；浙江、福建各三只，每只解银五千两，赴部买料成造。
正德四年，为遭风损坏官船事，题准不必打造。今后各布政司每三年征价解部。三府布花准收折色。正德五年，户部奏准，仍复打造。
嘉站三年，本部尚书崔议得：海船之设，本为装运布花，防御海寇，今布花已收折色，若资此以为战舰，恐遇风则奔驰莫止，临阵则重大难旋等因。奏行查覆。
奉圣旨：是海船工程，依拟停止。今后各布政司不许科派扰民，钦此。（以上海船例。）
又，嘉靖四年，为修武备以固畿甸事，南京内外守备衙门题准：铸造佛朗机铜铣六剐，打造蜈蚣船一只。
查系广东按察使汪铉奏，有佛朗机番船，长十丈、闸三丈，两傍驾橹四十枝，周围置铣三、四管，底尖面平，不畏风浪。人立之处，用板捍蔽，不畏矢石。每船二百人撑驾，橹多人众，无风可以疾走。各铣举发，弹落如雨，所向无敌，号门蜈蚣船。其铳管用铜铸造，大者千余斤，中者五百余斤，小者一百五十斤。每铳一管，用提铳四把，以铁为之。弹丸内用铁、外用铅，其火药制法与中国异。统一举发，远可百余丈，木石犯之皆碎。自古铳之猛烈，无出其右。是年行取列广东船匠梁亚洪等三名，发提举司，先行料造蜈蚣船一只，长七丈五尺，阔一丈六尺，及南京兵仗局铸佛朗机铳六副，给发新江口官军领驾操演。（以卜蜈蚣船例。）
又，南京各术快船额设七百八十八只。
宣德十年奏准：每船物料以十分为率，官给六分。军余自备四分，中府委宫于造船厂督造。
弘治十年，该南京兵部奏准：改造快船一只，南京工部给银七十两，本部出草场地租银二十两，本船钉板算银十两，共一百两。本部委官督造。
正德十二年，又该南京兵部奏行会议，原给银一百两不敷成造。南京工部添银二十两，兵部添银一十两，其底船不许变卖，存留改造扁浅船，装载芦柴等用。除去板钉银一十两，每船共银一百二十两，每年成造六只。
嘉靖元年，又该南京兵部车驾司奏议，每船一只，兵、工二部各加银一十五两，共银一百五十两，每年成造一十二只。
嘉站四年。又该南京兵部议处底船，为照每年成造快船，小甲赔补不下万两，所有底船因仍丢弃，诚为可惜。今后快船听差二、三年，委果损坏，覆查明白，即将钉板估计价值。内除十两资助本船打造工食，余们定三分，南京工部坐二分，兵部坐一分，于该给银内各自扣除作数。兵部覆议，所穴底船，必须会同南京工部差委该司经管官员眼同验估，责只付本船小甲变责，不必拘定年限，挨次成造。咨行兵部会同本部议处施行。
又，嘉靖八年，南京兵部为会议重大事宜，请圣裁以裨修省事。题准：内开修船费多，会同南京工部查议，得旧例成造快船一只，该料价银—百五十两，其底船临期看估扣算。但人得挪移或生弊骗，且官须会勘，未免后时。合无比照漕运底船事例，每只定作银二十两外，给官银一百三十两。今奉钦依，藏造四十只，除底船外，每年共享官银五千二百两。宜酌量各衙门钱粮广狭，以定分数。合无以二千五百两坐派南京户部，于北新关商税余银内支给；以一千六百二十两坐派南京工部，于芦课银内支给；以一千零八十两坐派南京兵部，于缺官及扣剩柴薪银内支给。其户、工二部银两，听兵部每年于正月内支取过部，以便应用。间行遭遇风水，漂流损坏，底船难拘定数，临时扣算，不在二十两之限。所造船式，合查役旧，稍从浅狭，使易于撑笃牵挽。奸人不得多搅装截以缓行，船甲不至添赔工料以受累，且又便江防之用，不失立名风快之初意。至造船之时，兵工二部各委主事，督同该厂把总，指挥等官，照依时俨收买船料，立限成造。务使官钱费有所归，船只坚而可久。（以上快船例。）
按，修造快船，兵部司之，而海船、蜈蚣船废亦久矣，略之可也。然会督之责，协济之费，犹属本部，且遗制遂泯，亦稽古者所憾也。故附录之，以示存羊之意云。
○成规
凡事体遵行已久，卷籍可稽，而未经奏请，或虽经奏请，而条例所不载者，不敢混入。别为成规，附录于后，以便检阅。
一、扁浅黄船卷。查专为进贡荐新之用。先二百料扁浅船三十只，成化二十三年，俱因朽烂，拆卸停造。正德十四年，外守备衙门会议，大船沿途搁浅不便，题咨到部议处。先，料船十只造完，给与南京锦衣等卫小甲领驾，工料比小黄船间有多寡。
一、添设哨船卷。查嘉靖十二年，大胜关备申兵部转行本部，札付提举司照哨船式成造，发该司领驾巡逻，工料如例出给。
一、抽分座船。嘉靖九年以前，原系龙江抽分竹木局打造。嘉靖十四年，始送提举司修理。至嘉靖二十三年，送司改造，遂为定例。
一、计料。船只凡遇该修造，黄船由外守备、战巡船由操江各该衙门移文本部，一行督造主事，一行龙江提举司，相勘应否。督造主事吊查卷簿，果及年限，看验委系破坏，龋躩提举司官吏匠作不扶结状，呈报本部，复委都水司会助是实，札行料计。（近年不复会勘，止是督造主事勘报。）提举司开具工料揭帖，送督造主事酌定，发回誊写，呈堂准发都水司案呈，将合用竹木等料行抽分，委官查会。抽有者，萎会有；无者，谓之会无。查会至日，应修者，札行督造主事及龙江提举司，将会有者开支，会无者收买兴工。工完呈报。仍行提举司将用过物料造册，一申本部，一申督造分司各查照。若改造者，具题候旨。工部移咨至日，方得委官兴工。
一、解领船只。凡战巡船该修造者，该营批差千户或百户解泊桥外投批，督造分司行委提举司官吏查照本船点单，将船上浮动什物逐一点齐。如船身破坏者，查原造文卷，点完板片，方准开桥放入。随禀督造主事亲临覆验，无欠，仍令驾船车士将应改造者，拆卸堆垛，方给批回。修造完日呈报本部，移文原发衙门，差官各具印信领状领驾。督造主事复委官查照本船点单，点齐交割。官军领驾赴营；操江衙门委官躧看，有无坚固。
嘉站三十一年，操江衙门移咨本部，内开查验造完战船八只渗漏，要得重修等因。该主事李照得造船虽十分完固，看守不慎，搁浅撞岸，不日可破。前船八只，俱经督同各官人等，眼同验过出厂。到营未久，岂遂渗漏，彼此推误，终致误事，深为未便。合于船完之日，呈报本部，移咨操江衙门委官前来厂前，与本部委官眼同验看。如式，方始领驾。如有前弊，退回重修，经管匠作如法究治。到营之后，不拘久近，但有损坏，责有攸归。具呈本部，准行遵守，以为定规。
一、会支物料。凡修造合用楠、杉等料，抽分常掁会有者，都水司案呈本部，札行该局，知会提举司差经管匠作，具印信领状，赴虞衡司关领勘合，赴抽分分司挂号发局。查对无差，出给查同，仍赴抽分分司告领准票，前赴该场支领。到厂查验明白，给作领用。
嘉靖二十年带管督造主事沈启查得，会有木植，向来文移止分大次、根数，并无围圆长短。领者、发者，但凭见数关支，节该领到楠木中有空烂弯小，及照两关与提举司相离一十余里，彼此授受原无记号，又无围长丈尺，数里之间，木商辐辏，匠作通同，以小易大，何从稽考。况原料丈尺有限，若料大用小，不无破费之欺；若料小而用大，难免包赔之累。及查黄船小甲所领，每盈所估之数，战巡船所领多系不堪之材。该局不无轻重之弊。议欲会查之时，就将根数、围长、丈尺核实开报，照数派拨。委官并提举司对验相同，方许印烙支出，赴厂验实给用等因。具呈本部，准立定规，札付各委官并龙江、瓦屑二局，龙江提举司查照施行。
一、收买物料。凡会无物料，俱督造主事拘招商铺照数买办，丈量、秤验明白，发提举收贮待用。其铺商随各具到状三纸告标，纳过数目，一存照、一封送都水司查明印记、一发提举司，出给印信实收，申部都水司。案呈，移付屯田司估价，商铺亲自赴库关支。
又，嘉靖二十六年，奉部札：为乞恩悯察亏苦因时估价以苏商困事。据商人杨纪等通状告称：本部造船所买楠木，价比兵部减少。二部相邻，事同一体，乞赐吊查，定立规则，超活商民等因。到部行委司听会同四司官会议得：本部木价虽比兵部略少，但本部围尺，比之兵部每尺短少五分。照尺折算，伊之盈缩，相去不远。相应悉照兵部围尺，铸造铜尺，一样二根。一留都水司备照，一发提举司较定遵守。价值亦照兵部支给。札仰该司官吏，将发下铜尺收贮遵行。
又，嘉站二十九年，该本部尚书潘，看得兵部原议船政书册内，楠木照围计价，自围叁尺起。其叁尺以下者，不曾开载。虽照铜尺围量，仍依时估算价，至今遵行。
又，嘉靖三十一年，为申明旧制裁弊安民事，该本部尚书潘题，各衙门买办木植，遵照旧规，着令编定坐地铺行，领价买用。凡经过行商抽分，完日给票照行，不许拘留抑买。及近年内外木作，类多虚张尺数，责有于无，收小作大。而钉、铁、灰、朱等料，率候委官回齐，一并支价，似为淹滞，以致商铺屡称赔累。今后应总给者总给，应截支者截支。其拘留、折买、减价、齐给、重估、覆料等弊，尽行裁革等因。该工部覆奏，钦依通行遵守。于是行商、坐贾各有定业矣。但各工之用木无涯，铺行之产业有限，而截支之令，卒亦未见施行。窃恐将来铺行之告病，殆有甚于行商者矣，当事者可不预为之支计乎？
又，嘉靖三十二年，该本部尚书孙公看得围量木植，原无一定之规，人易为弊。备行督造主事李昭祥查议得：楠木头稍，俱除鼻量至五尺下篾，稍围比之头团，每木长一丈容其减小一寸五分，以为定式。如稍尖小，不及此式者，每小一寸折减长一尺。杉木围三尺者，自头除鼻，量至三尺下篾，二尺以下者。量至二尺下篾。稍围须及头围一半，如尖捆不及一半者，不拘几尺，除去不量。其木价俱止照头围算给。具呈本部，覆行会议。无异，依拟遵行。
一、规算单板。嘉站二十三年，该本部尚书宋公景因提举司修造船只，所用木植，率以根计。大小长短无从稽核，乃立单板则例。（详儿后）凡木悉归于板，以板丈尺稽木大小长短。船亦如之。又行各衙门，但系本部修造船只，每样取驾一只前来，委官逐一丈量通长、深阔丈尺，揭算该用单板数目。每船置簿一本，发仰提举官收掌。修造之时按籍求之，如指诸掌，公私便之。
嘉靖二十八年，督造主事裘衍吊取稽查，偶值回禄，遂成灰烬。今虽检阅旧案，重录成帙，已非原奉。舛谬良多，上下犹以为据，而不敢少加损焉，是刻舟而记剑也。尝欲细加校厘，未遑毕志，故备记所闻，以俟来者：
一、拆卸旧船。凡船只应改造者，本船钉板即充所造船料三分，止给新料七分，相兼取用。修者每用新板换下旧板，与拆卸一应不堪旧料，俱收入厂、入库，造报本部听候变卖。其修造各船木楂、完头，工完之日，督造主事行委提举司查数，发仰原管作头领卖，价银解部，取批回送验附卷。黄船俱有定数，战巡船查照旧案施行。
（改造每只大黄船，银伍钱；小黄船，银肆钱伍分。修理每只大小黄船，银贰钱壹分。）
（嘉靖拾伍年，造贰百料战船壹只、一百伍拾料壹只、哨船贰拾只、叁板船贰只、划船肆只、壹颗印巡船哈壹叟、巡沙船贰只，共肆拾壹只。完头叁千斤，木楂壹万叁百斤。）
（嘉靖拾陆年，造巡座船壹只、贰百料巡沙船壹只、壹颗印巡船肆只、划船叁只，共玖只。完头贰百斤，木楂捌百斤。嘉晴拾柒年，造肆百料战座船壹只。完头壹百斤，木楂贰百斤。）
（嘉靖拾捌年，造贰百料战船捌只。完头贰千肆百斤，木楂伍千贰百伍拾斤；哨船拾只、肆百料战座船壹只、浮桥船壹只、壹百料战船壹只，共壹拾叁只。完头壹千壹百斤，木楂叁千贰百斤。）
（嘉靖贰拾年，造浮桥船肆只。完头壹千斤，木楂壹千捌百伍拾斤。）
（嘉靖贰拾壹年，造贰百料战船贰拾玖只。完头捌千柒百斤，木楂壹万捌千捌百伍拾斤。）
（嘉靖贰拾贰年，造壹百伍拾料战船拾壹只、壹百料拾伍只、叁板船捌只、划船玖只、巡沙船贰只，共肆拾伍只。完头叁千伍百陆拾肆斤，木楂柒千捌百贰拾斤。）
（嘉靖贰拾伍年，造轻浅利便船伍拾只。完头伍千斤，木楂捌千叁百伍拾斤。）
（嘉靖贰拾伍年，修造后湖楼平船拾贰只。完头肆百斤，木楂壹千叁百叁拾叁斤。）
（嘉靖贰拾贰年，造大胜关哨船贰只。完头壹百斤，木楂贰百贰拾斤。嘉靖贰拾叁年，造抽分座船壹只。完头捌拾斤，木楂贰百斤。嘉靖贰拾玖年，造金水河渔船贰只。完头叁拾斤，木楂壹百斤。）
（修理比改造数少，酌量定拟。）
一、变卖旧料。嘉靖拾柒年，为修造船只变卖木料事，该龙江提举司看得累年旧料堆积朽烂，具申督造主事及都水司禀堂准：今变卖价银贰拾玖两陆钱贰分解部。
嘉靖二十七年，为变卖绳索以杜卷宗事，提举司通申：修造各起船只，换下棕麻绳索，乞行变卖等因，该都水司禀堂行，仰该司变卖价银壹拾两贰钱伍分解部。俱有批回在卷。
一、折征油麻。嘉靖三十一年，为查处油麻以便成造事，该督造主事李昭祥，看得提举司额管油麻田地塘埂共叁千陆百壹拾亩壹分有零，岁征桐油陆千壹百贰拾伍斤，黄麻壹万贰千叁百陆拾肆斤。收时则麻倍于油，用时则油麻相等，以致油恒不足，麻恒有余。要将本年应征黄麻，尽数折征桐油。但查佃户帖内，桐油每斤价银壹分柒厘，黄麻每斤价银壹分叁厘，算该麻壹斤肆两玖钱贰分伍厘折该油壹斤。访得见今时价与此微有不同，万一亏官损民，法当详慎，移文都水司，禀堂覆行。拘审铺户，查照时侨，酌量议拟，每麻壹斤捌两折征桐油壹斤。案呈本部，依拟施行。
一、格眼文簿，龙江提举司掌之。船完，书其岁月与其号数。修理改造则据而考焉。及期者，结申本部；其未及期者，则否。
一、开防出入。本厂围墙颓缺，木栅毁尽，耕牧者杂于工作之间，防范颇难。旧例编有匠丁轮流把守，一应物料，非奉分司批照，不许擅取出外。但出入收支原无典籍汇记，卷案汗漫，率缘为奸。嘉靖三十年，督造主事李昭祥始立出入各壹簿，不拘开支收买，但物料入厂即登入簿。取用之时，匠作赴分司告给小票壹纸，挂号出簿，提举司照票验发。每月终该吏将入簿送分司查对，已支尽者，印着支讫二字；未支者，发回该可按籍稽查。于是出入之敛，一举睫而无隐情矣。
一、派微船料卷。查弘治十六年，本部因料价不敷，题准将改造战巡等船料，分派六隶苏、松等十二府，广、和二州征解应用。其匠作工食，修理者，随宜斟定；改造者，定例刊榜，晓示遵行。（详儿第七卷。）
一、处办杂工。凡战巡船改造，拆船、出钉、箍桶等匠，该提举司移文新江口取讨在营下班军役，不给工食。若黄船仍本部雇匠应役。
一、改造黄船，原系旗甲驾送到厂交收，一如战巡船例。后因各军到厂不法，俱改泊黄船厂坞内。本部估工给料，遣匠修造，亦照新旧三七分数扣给，不复点单查对，彼此称便。近时黄船仍复送厂，而旗甲颇知畏惧，不复似前不法矣。
一，后湖船只。三年一小修，六年一大修，十年一造。该湖移文本部，委官诣湖估计发料。修造亦照三七扣给，而湖禁有入无出、惟工讫告完而已。
一、裁革船数。正德十三年，裁革战巡船贰百伍拾肆只，内贰百料战船柒拾柒只、壹百伍拾料壹拾叁只、壹百料壹拾伍只、令船伍只、三板船壹拾柒只、划船贰拾伍只、肆百料巡座船叁只、贰百料巡沙船叁拾肆只、壹颗印巡船叁拾只、哨船叁拾只，贰百料两头船贰只、蜈蚣船贰只。
一、黄船、公费预备船兴工，必先祭告。出水亦如之，重厥事也。每祭用羊、豕各一，提举司具申本部，支官银买办，仍送胙堂司；及燕，送船指挥。后乃以随船旧旗幕变卖充用，不复具申。故历年皆无案卷，盈缩莫稽。
嘉靖三十二年，提举司备申都水司及督造分司，禀堂详允，转行估价，共得银柒两玖钱有零，准充公用，仍将用过数目及有无余剩，申报查考。

[book_title]龙江船厂志卷之二
舟楫忐
爰自象涣制器，舟楫肇兴，其来尚矣。月令五反五覆，乃告舟备。虽崇卑广狭，厥制靡传，而慎重之意可想也。降乃青龙赤雀，铁轴牙樯，名以义奇，规缘时别，纷乎无稽，而古制日远矣。我皇祖开基，备物制用。职掌一书，巨细毕举，独舟楫之制，旷焉不垂，后有作者将奚考衷焉。矧以备巡幸，则等威攸章；以供荐献，则孝敬攸寓；以固江防，则武备攸饬。尤所不容忽者哉！乃括提举司之所修造者，类而为五：曰黄、曰战、曰巡、曰渔、曰湖是已。黄船之别有四，战巡船之别各有七，湖船之别有二，渔船则无异制焉。呜呼！器数并陈，法象兼着，是亦足以补职掌之遗，备一代之典矣！乃志舟楫。
○制额
北京预备黄船壹拾只：
叁万料肆只内：通州左卫贰只，通州右卫壹只，神武中卫壹只。
肆百料陆只内：通州右卫贰只，定边街贰只，神武中卫贰只。
南京大黄船壹且拾伍只：（嘉站拾捌年将贰只改作香膳船。）
叁百料伍只，肆百料拾只。（俱南京水军左卫旗军领驾。）
南京小黄船叁拾陆只：
（贰百料柒只，壹百伍拾料柒只，壹百料捌只，壹百贰拾料拾只，玖拾伍料壹只，捌拾伍料叁只。）
金吾前卫壹只，金吾后卫壹只，锦衣卫叁只，旗手卫壹只，龙江左卫伍只，龙江右卫壹只，江阴卫伍只，横海卫壹只，留守右卫壹只，留守后卫壹只，广洋卫伍只，和阳卫贰只，水军右卫叁只，豹韬左卫壹只，龙虎左卫肆只，虎贲左卫壹只。
贰百料匾浅黄船壹拾只：
锦衣卫壹只，羽林卫壹只，金吾前卫壹只，金吾后卫壹只，府军左卫壹只，留守右卫壹只，留守前卫壹只，豹韬卫壹只，水军右卫壹只，应扬卫壹只。
肆百料战座船贰只：
沈阳右卫壹只，天策卫壹只。
贰百料战船叁拾捌只：
府军卫壹只，府军左卫贰只，府军右卫贰只，神策卫壹只，沈阳左卫壹只，沈阳右卫壹只，豹韬街贰只，应扬卫壹只，天策卫贰只，留守左卫壹只，留守右卫壹只，留守中街贰只，兴武街壹只，金吾左卫壹只，金吾后卫贰只，锦衣卫贰只，应天卫壹只，龙江左卫壹只，龙江右卫壹只，广洋卫贰只，龙虎卫叁只，虎贲右卫壹只，江阴卫贰只，水军左卫贰只，豹韬左卫壹只，羽林右卫壹只。
壹百伍拾料战船壹拾贰只：
留守左卫壹只，留守右卫壹只，留守中卫壹只，留守前卫壹只，府军后卫壹只，水军左街壹只，水军右卫壹只，虎贲左卫壹只，笼江右卫壹只，豹韬卫壹只，江阴卫壹只，应天卫壹只。
壹百料战船壹拾陆只：
府军卫壹只，府军左卫壹只，府军右卫贰只，应天卫壹只，江阴街壹只，金吾前卫壹只，鹰扬卫壹只，留守前卫壹只，豹韬街壹只，羽林左卫壹只，天策卫贰只，龙虎街贰只，横海卫壹只。
三板船壹拾壹只：
水军左卫壹只，水军右卫壹只，府军右卫壹只，金吾前卫壹只，龙江左卫壹只，应天卫壹只，虎贲左卫壹只，镇南卫壹只，旗手卫壹只，江阴卫壹只，龙虎卫壹只。
划船壹拾伍只：
水军左卫贰只，水军右卫壹只，虎贲左卫壹只，豹韬左卫壹只，龙虎左卫壹只，横海街壹只，金吾后卫壹只，镇南卫壹只，神策卫壹只，旗手卫壹只，兴武卫壹只，江阴卫壹只，龙江左卫贰只。
肆百料摆搭浮桥船伍只：
留守中卫壹只，留守右卫壹只，留守前卫贰只，留守后卫壹只。肆百料巡座船壹只：广洋卫领驾。
贰百料巡沙船伍只：
留守中卫壹只，府军右卫壹只，天策卫壹只，神策卫壹只，龙虎卫壹只。
贰百料壹颗印巡船壹拾伍只：
留守左卫壹只，留守右卫贰只，留守前卫壹只，金吾前卫壹只，羽林左卫壹只，羽林右卫壹只，府军左卫壹只，锦衣卫壹只，江阴卫壹只，龙虎卫壹只，旗手卫贰只，水军右卫壹只，镇南卫壹只。
九江式哨船壹拾肆只：
水军左卫壹只，水军右卫壹只，府军右卫壹只，府军后卫壹只，龙江右卫壹只，骁骑右卫壹只，虎贲卫壹只，龙虎卫壹只，龙酿卫壹只，旗手卫壹只，应天卫壹只，武德卫壹只，广洋卫贰只。
安庆式哨船壹拾陆只：
府军左卫贰只，府军卫壹只，龙江右卫壹只，水军右卫贰只，龙虎左卫壹只，龙虎卫壹只，锦衣卫壹只，留守右卫壹只，豹韬卫壹只，广洋卫壹只，江阴卫壹只，横海卫壹只，天策卫贰只。
轻浅利便船伍拾只：
留守左卫壹只，留守右卫贰只，府军左卫贰只，府军右卫贰只，府军后卫贰只，留守后卫叁只，水军右卫叁只，金吾左卫壹只，虎贲左卫叁只，虎贲右卫壹只，羽林左卫贰只，沈阳左卫贰只，笼江左卫壹只，龙江右卫叁只，豹韬左卫壹只，豹韬右卫贰只，龙虎左卫壹只，龙虎右卫叁只，锦衣卫壹只，横海卫壹只，应天卫壹只，骁骑右卫贰只，应扬卫贰只，武德卫贰只，兴武卫壹只，镇南卫壹只，广洋卫壹只，神策卫贰只。
江口自造壹只样船。
大胜关哨船贰只，巡检司弓兵领驾。
金水河渔船贰只，光禄寺掌醢署厨役领驾。
后湖船壹拾贰只，楼船贰只，平船拾只，俱水手撑驾。
抽分座船壹只，看船水手领驾。
○器数
船之制，虽修短广隘不可律齐，其集众材而始成，一也。譬诸人百海橦窍，一不备则残。船之器不下百数，一不备则废。称工秩材，典司者将于是乎稽之，不容以琐而略也。犹医之于人，察百骸、洞九窍，不容以小而遗也。语曰：“室先基，船先底。”言工有始也。底有正、（大船拾叁路，小者递减，每路长短广狭，视船大小而隆杀之。）有帮，（初则为帮，左右各壹路。）辅之以栈。栈必侧之，为拖泥、为出水、为中、为完口、为出脚，（平铺完口之上者。）皆栈名也。（每栈左右各壹路，惟渔船无出脚、无中栈。）儿船必崇其尾，故有插找。（用板尖，其—端插于各栈之尽处也。）中虚则不固，故托之以梁。梁必衡之，如屋梁也。（分仓者，曰座梁。大船拾柒，小者递减。前曰提头、次曰龙口，次曰头桅者三、次曰马口、曰桅面、曰落脚、曰官仓者二、曰靠背、曰房仓者三、曰断水、曰灶门。而又有挽脚梁、线梁、挑梁、累梁者，皆横于船面者也。过梁、弯梁、一字梁、喜鹊梁者，皆架于船楼者也。）左右有康，前后有楼。（大船有长楼，其前为卷楼，左右窗桶，直连稍亭，皆施花板。小船则唯官楼而已。）里口在下，侧口在上。（里口在■〈厂外敢内〉堂之里，以承水枧、锁伏。侧口侧于上，以承楼柱窗桶者。）锁伏本同，而随在异称。（船面横板，以蔽仓口，曰锁伏。在孟头者曰孟头锁伏。其余仙桥、长楼、中路、后仓等效此。）罗框虽设，而因船以杀。（完口之上又侧壹口为罗框，上平壹板曰平盘，黄船、座船乃有之。）拿狮、伏狮，其用殊也。（首尾横大木曰伏狮，两边侧木曰拿狮，以拿伏狮也。）火搬、仙桥，其实一也。（大桅前之楼曰仙桥，下置灶，又名火柜。）头有车罗，以用武也。尾有门机。以示文也。（贰百料战船，以木纵横架于头，如车厢，使用技者倚以为固，座船尾一字梁下，斗装花板，曰门机。）桅面梁、桅夹、桅柏、桅拴、（以小木横贯桅夹之下。）桅点、（船面上以小木斜撑桅腰以为固。）桅饼、（桅顶上乎置之，以护朽也。）桅哨竿、（饼上再加哨杆。）桅箍、（铁为之。）桅纬、抱桅，（皆索也。）皆因桅而设者也。舵巾、（稍上横大板以贯舵者。）舵杆、舵牙、（插于杆以推移。）舵搭脑（承舵板者。）舵板、舵夹、舵盘、舵关、（即关门棒。）舵箍、（铁为之。）舵吊（索也。）皆因舵而制者也。夫桅、舵二者，船之要也，可不至详与。于是有仙人椿、（立于船尾上墙尽处。）仙人掌、（又名七星板，以贯蓬脚，使不乱也。）将军柱、（以系缆者。）草鞋底、（关稍两端各压壹板。）琵琶栏、净瓶柱。有鼠桥、（官楼下梁木也。）鹳嘴、（门牵也。）虾须（贰百料船车罗下，左右各壹板，挑出船前，如虾之须。）象鼻、（座船头下之木。）狗脑、（黄座船左右■〈厂外敢内〉堂之上，再加浪槽板，故用小木侧于平盘之内，以承浪，槽板曰狗脑。）羊头。（又名玲当，又曰抢车，置于桅首，以贯索拽蓬者。）有荷叶、葫芦、宝珠（稍亭上之顶，黄船则用金涂之。）绶带、（长楼左右短槅间以柱，壹柱壹带。）云头、云角、（俱刻镂为之，黄船用。）女墙、土墙。（利便船左右各列短板为街，曰女墙。黄坐船稍上左右侧板，曰土墙。）有天蓬、（楼顶板。）海漫、（船面上用长板满覆之。）护腮、（左右栈板尽处各横板护之。）裙板，则皆因象以成名。有顺水、（肆百料战座船床木外架梁，两端各侧长板如罗框者。）顺擦、（黄座船头左右各架板以防擦，如车罗然。）推水、（叁板船头博浪板直起，故名。）披水。（船左右各垂板以便使风。）有磨旗、（顺水板上立柱，柱端复架长板。）麻力、（黄座船仓内，左右各以板铺满侧口之下。）平基、（桥船上有之。）马踏、（大脚跳也。）千斤、（挑出左右以摇橹者。）当家、（大船头面上横挑，是也。）押伏，（押锁伏者。）护损。（战座船挑梁两端用之。）有铺头、铺稍、开头、关稍。有招杆、撑槁、箍头、照面。（俱枋名。）有水橛、水戗、（橛以止船，戗以开船。）水牌、（船上记物件者。）水枧。（锁伏下过水者。）有地平、地脚、（挨地平者。）车关、车耳、（大船稍上起舵者也，以圆木长叁尺许横之，曰车关。两端承之以车耳。）日晒、（楼上铺板。）雨■〈日羽，上中下〉，（左右蔽雨板也。）则皆因用以定号。橹、桨异名而同用。（摇者曰橹，木为梭、为印，藤为箍，铁为脚，钚为丁公，索为绷；划者曰桨，栗木为把，又名八尺，楠木为扇，榆木为椿，皮条为束。）跳板异用而共名。（脚跳板、橹跳板。）金鼓以令众，唯预备船有金，而战船独缺。旗帜以发号，唯肆百料船为多，而黄船独少。（预备黄船，大小黄旗叁，余黄船则壹而已。战座船，大黄旗带之外，有五方旗、放铳旗、发放旗、催橹旗共贰拾壹面，贰百料船共柒面。）此其损益之宜，沿袭之故，有不可得而知者。乃若水殿檐帷，等威以尊。（黄船稍亭为殿形，上施窍珠云角，楼之左右俱有青幕。）龙笛黾鼓，雅乐以且。（刻龙头于笛首，系以红绉。大鼓之外，复有仗鼓，）椅卓床仗，致用以周。（每船有连椅贰、膳卓贰、屏床壹、御杖贰。）釜灶盒桶，膳羞以慎。（铁釜灶各贰，膳桶肆，又浴桶之类，无不毕具。）泥金朱彩，物色以章。（用器俱朱红，花板、云头、宝珠之类俱泥金，以上皆预备船，余黄船无之。）他如蓬筐系缆，（俱以竹为之。）钩管、钉钨、锾钗、拴铰、（俱以铁为之。）雕銮车旋，油漆垩涂，凡此类者，更仆数之，未易终也。典司者一或懵焉，何以稽其工叙，秩其稍食，几其货贿，而禁其奇邪也哉？《考工记》亦《周礼》之遣也，读其所以察车者，轮轵轸幞，尺度纤举，揉直杼侔，必当于用。虽良工莫逾焉。岂圣人之昧大体而斤斤若此哉？称工秩材，冬官之事守也。近世学者崇艺文，蔑世务，勾稽磨勘，辄目为俗吏，矧工作末技乎？是篇之着，委琐不遗，非敢远迹古人，庶几广镜将来尔矣。
○图式
△总图二
凡量船旧用营造尺，近虽照兵部尺量木，而船书未改，匠作亦沿故习，参错难考。今悉从新尺，比售每尺长五分。锯板厚薄不一，不能悉载，每船举其底板最厚者，余可类推。
（预备船，底厚伍寸。大黄船，底厚贰寸贰分。小黄船，底厚贰寸一分。战座船底，肆百料者厚贰寸捌分。贰百料者厚贰寸贰分。壹百伍拾料者厚壹于陆分。壹百料者厚壹寸陆分。轻浅利便船，底厚贰寸。肆百料巡座船，底厚贰士陆分。贰百料沙船，底厚壹寸玖分。摆搭浮桥船，底厚贰寸。—颗印巡船，底厚贰寸。哨船，底厚壹寸伍分。划船，底厚壹寸伍分。）
△预备大黄船
（船面白头至稍，七丈玖尺叁寸。船底白头至无板处伍丈贰尺肆寸无板虚稍贰丈贰寸。头阔玖尺，深伍尺肆寸。中阔壹丈伍尺，深陆尺贰寸。稍阔壹丈肆寸，深柒尺贰寸。）
《南船纪》曰“船之数十，而式一也。将不嫌于无别乎？尝闻龙舆凤辇，制有等威，数有隆杀，是或议礼诸司之未及也。有能请定二船而尊其制，一如丹驾之仪，副其二，以备修理，其它悉从会典。所谓大小有制者而杀之，则名分严而朝廷尊，上下辨而民志定矣！”
按：预备者，备巡幸也。故停泊通州，番轮修造，俾供御恒不乏焉。然自都燕以来百九十年，未尝一御，岂非鉴楚泽之荒唐，惩邗沟之侈逸，不为乘危之举，以劳民伤财也哉！虽然“明堂不毁，路马必式”，董修造之役者，毋以其不用而忽之也。
△大黄船
（船面自头至稍，捌丈肆寸。船底自头至无板处，伍丈肆尺壹寸。无板虚稍壹丈陆寸。头阔壹丈壹尺伍寸，深伍尺叁寸。中阔壹丈肆尺肆寸，深伍尺叁寸。稍阔壹丈叁寸，深陆尺柒寸。）
按：大黄船专充本部及内官御用各监器贡之用，与兵部快船相兼差拨，岁有常数，往返不绝。窃谓一器之价有限，岁运之费不赀。修造船只之费、装盛箱柜之费、拽送夫役之费、起车纲脚之费，计一器至京而，费且数倍矣。近岁，大司马王公建议减省进贡快船，皇上慨然行之。损上益下，恩至渥也。方今司农告诎，有能献计将岁运之器，就京师监局成造，则供御不缺，而民力所省多矣，又安知不足以动宸衷之轸念乎！
△小黄船（扁浅船同。）
（船面自头至稍，柒丈玖尺伍寸。船底白头至无板处伍丈肆尺伍寸。无板虚稍壹丈伍寸。头阔壹丈壹尺柒寸，深伍尺贰寸。中阔壹丈伍尺，深伍尺贰寸。稍阔壹丈伍寸，深陆尺伍寸。）
夫既谓之黄船矣，而何取于小？何取于扁浅乎？利于行之疾也！时鲜之贡，以荐宗庙，是圣天子之所以广孝思、示不匮也，其可忽诸！
按：是船俱自九十五料始，至二百料止。视大黄船不过半之，料以递减，制宜递隘。迩因从旗甲之便，就于原泊坞内修造。本部估给工料，遗匠往役，不复稽其尺度，遂使利于私载者渐为加广。厥制一定，莫敢损益。不惟工料视昔有加，而所谓扁、浅、轻、速之意果安在哉？
△肆百料战座船
（船面自头至稍，捌丈玖尺伍寸。船底自头至无板处陆丈伍寸。无板虚稍壹丈叁尺伍寸。前阔壹丈贰尺捌寸，深肆尺玖寸。中阔壹丈陆尺伍寸，深陆尺。稍阔壹丈贰尺玖寸，深柒尺。）
《南船纪》曰：“战船曰座，即边营陆寨之帅幕也。号令之所以整齐者是，经略之所以指示者是，威灵之所以震耀者是，窥伺之所以寝息者是，规制其可以简陋乎哉！是故桅标大纛，屯营以准；稍翼方亭，远敌以觇；龄胧中敞，帷幄以尊；膳雉外周，矢石以捍；胪枝齿列，驰骤以腾；浪板掌铺，奔突以便；弩穴矛窗，攻击以利。要其律式，迨楼船之轨范，与夫楼船之为器也。大而雄，坚而利，用之驱浪乘飙，正犹沧溟鲸运波涛、驾旋转之威，霄汉鹏搏风云、鼓扶摇之势，有不战而先夺人之心者矣。此自古迄今所不能改与。稽其尺度，颇为适宜，过此恐难为驭。善阵者毋令越其制云。”
按：我圣祖尝谓陈友谅乘尾大不掉之舟，以自取败。而彭蠡之战，六舟飘摇，势若游龙，卒以克敌。战舰之不贵大亦明矣。而乃有肆百料者何与？夫主将贵持重，非持重则敌得而窥其际；偏裨贵敏疾，不敏疾则不能赴功。故所乘之舟，亦各有宜也。不然，则斯船也独非国初之遗制耶！
△贰百料战船
（船面自头至稍，陆丈捌寸。船底自头至无板处，肆丈贰尺伍寸。无板虚稍壹丈伍寸。头阔捌尺伍寸，深肆尺肆寸。中阔壹丈贰尺陆寸，深肆尺伍寸。稍阔玖尺捌寸，深伍尺。）
△壹百伍拾料战船
（船面自头至稍，伍丈伍尺。船底自头至无板处，肆丈贰尺。无板虚稍捌尺伍寸。头阔捌尺贰寸，深叁尺陆寸。中阔壹丈壹寸，深叁尺陆寸。稍阔柒尺柒寸，深肆尺壹寸。）
△壹百料战船
（船面白头至稍，肆丈玖尺贰寸。船底自头至无板处，叁丈肆尺贰寸。无板虚稍柒尺捌寸。头阔陆尺伍寸，深贰尺叁寸。中阔捌尺壹寸，深叁尺柒寸。稍阔柒尺贰寸，深肆尺。）
夫战船一也，而制以递杀，所以辨尊卑之等，利迟速之宜也。伍子胥论船战之法，谓：“大翼者，当陆军之车；小翼者，当轻车；突冒者，当街车；楼船者，当行车。”似矣！然长岸之役，竟以赊艘资敞。吴世为泽国，宜足以尽其利，而楚遂能克之，何哉？器虽利而用之存乎人也！杨仆之楼船、孙权之艨冲、王浚之连舫，皆足取胜，而陶侃以运船为战，亦克成功。故将得其人，则随宜致用，因变就功，而器械之利不与焉。方今倾府库以营战舰，岁费不下万计，大小毕具，迟速并宜，诚足以扬武烈、固江防矣。乘是舟者，尚思所以善用之哉！
△叁板船划船同。
（船面自头至稍，叁丈玖尺伍寸。船底自头至无板处，叁丈肆尺伍寸。无板虚稍伍尺。头阔伍尺叁寸，深叁尺壹寸。中阔捌尺肆寸，深叁尺壹寸伍分。稍阔伍尺伍寸，深叁尺肆寸。）
按：二船名异而制同，盖战船之极小而最捷者也。所容不过十余人耳。三军之众，动以万计，于兹何取焉？稽之于古，则游艇飞舸、轻舶舴艋，往来神速，率多取效，善阵者所不废也。杨行密用飞胪以归弘铎；鲁肃因渔艇以擒关羽。故因变设奇，投机制胜。顾所以用之何如耳。岂可以其小而略之也哉！虽然长风巨浪，撼坚摧山，而纵一苇以当之，苟非素习，则股战目瞬，不能安其身矣，虽有长技将安施乎？此训练之所以为要也。
△浮桥船
（船面自头至稍，陆丈贰尺。头阔壹丈贰尺伍寸，深肆尺肆寸。中阔壹丈伍尺，深肆尺陆寸。稍阔壹丈贰尺伍寸，深伍尺叁寸。船底自头至稍，陆丈伍尺伍寸。）
按，《诗》曰“造舟为梁。”桥之用船，昉诸此矣。木罂竹筏，皆足以济师，而况船之为用，其利尤溥，此兵家所不容废者。然武王之济孟津，缪公之济西河，去文王未远，岂不能袭而用之哉？而皆无闻焉。以是知梁舟之制，特以重大婚之礼，非为军旅设也。至宋祖欲取江南，乃命朗州造黄黑龙船，跨采石矶以渡。厥后樊若水即以其策授之虏人，于是天堑失险，宋遂不国。呜呼！不戢自焚，其此之谓乎！有志于江防者，当知斯船之不可忽也。
△肆百料巡座船
（船面自头至稍，捌丈捌尺。船底自头至无板处，陆丈贰尺。无板虚稍壹丈壹尺伍寸。头阔壹丈贰尺伍寸，深伍尺。中阔壹丈伍尺陆寸，深伍尺贰寸。稍阔壹丈壹尺柒寸，深陆尺叁寸。）
《南船纪》曰：“巡逻之政，或据扼要害，以探其出没；或搜剔荒僻，以发其埋藏；或混杂辏集，以觇其啸傲；或隐伏坳曲，以几其闪缩。多方缉伺，是皆以我之无形致彼之有形也。轻桡健棹，云掩星驰，犹惧为其所觉，而何有座船之壮丽，反示之有形也哉？或总戎以身殉国，欲与士卒分劳而设也。果欲分任其劳，又不必座船之暇逸矣。若止欲为壮观之图，则不赀之费，必将启忧国救时者之经略，”
按：昔人立法之意，有警用战，无事用巡，二船不可缺一也。然尝窃观水操者，进退卷舒，俱有成法，不容少紊。车律之严，固宜然矣。使敌人乘间设奇，变起仓卒，而欲按纪律以应之，阵而后战，不亦晚乎！尝闻张巡之教士，不泥古法，人自为战。但使兵知将意，将识士情，正以此尔。今汪洋之盗，乘风鼓浪，倏去倏来，若非因势趋便，未有能收尺寸之功者。窃以为宜合战巡而一之，操练以观其进退之常，巡逻以习其应变之略，奇正并用，缓急从宜，则船不虚设，而临事为有备矣。况国家承平日久，岁造战船，未尝御敌，坐以待朽。水车一出，即乘巡船，则彼之所用以驾驭风涛，出没渊浸者，固已习之素矣。及临大敌，乃复使去其所习而他就焉，其为计不亦左乎？庆郑论战马，欲使安其教训，而服习其道。惟所纳之，无不如志。噫！知陆战之所以用马，则知水军之所以用船矣。
△贰百料壹颖印巡船
（船面自头至稍，伍丈捌尺柒寸。船底自头至无板处，肆丈叁寸。无板虚稍壹丈壹尺。头阔柒尺玖寸，深叁尺捌寸。中间壹丈贰尺，深肆尺。稍阔玖尺贰寸，深伍尺叁寸。）
《南船纪》曰：“船以一颗印称，前未之闻。讯其所以，官仓如印，盖象形也。较之沙船，料同而制稍异。”尝窃计之，战船与敌为竞，非大不足以镇压之。巡船所巡，不过城狐社鼠之流耳！诸哨船、轻浅船足任之矣。此与沙船俱适当战船之一等，较武者宜不可无等第云。按是船与沙船、战船相当，而顾巧其名称，多其制式。岂将以侈武备之盛与？尝读正德中裁革之疏，知军少船多，停泊者十居六七。使诚合战、巡为一，则沙船、战船，料数既同，用亦无异，又焉用此以勤岁时之修造哉。
△贰百料巡沙船
（船面自头至稍，陆丈壹尺。船底自头至无板处肆丈。无板虚稍壹丈壹尺陆寸。头闳柒尺伍寸，深肆尺壹寸。中闳壹丈贰尺叁寸，深肆尺贰寸。稍阔玖尺肆寸，深伍尺。）
按：三沙在崇明界，福擫海中。其人以鱼盐为稼穑，以舟楫为舆马。虽惊涛怒波，震荡掀揭，彼方出没其间，扬眉鼓气，挟其所长而用之。故时人江洋为盗，巡军莫制焉。巡船而曰沙者。岂非仿其制度，以夷攻夷之意乎？汉人论匈奴之技，上下竣阪，出入涧谷，中国之马弗能当。愚窃以为不然。即以匈奴之马与汉兵乘之，欲其上下出入如匈奴，亦未易得也。故匈奴之长不在马，而在善驭。沙人之长不在船，而在善操。近时言官请改操船悉仿沙船之制，议寝不行，岂非当事者有见于此乎？方今江津时戒，商旅畏途，御人国门不可长也，任巡逻之责者，尚加之意哉！
△九江式哨船
（船面自头至稍，叁丈柒尺。船底自头至无板处，贰丈柒尺贰寸。无板虚稍伍尺伍寸。头阔伍尺肆寸，深贰尺陆寸。中阔陆尺柒寸，深贰尺柒才。稍阀伍尺，深叁尺壹寸。）
△安庆式哨船（大胜关哨船同。）
（船面自头至稍，叁丈肆尺壹寸。船底自头至无板处，贰丈贰尺。无板虚稍陆尺伍寸。头阔伍尺肆寸，深贰尺肆寸。中阔陆尺肆寸，深贰尺肆寸。稍阔伍尺贰寸，深贰尺捌寸。）
《南船纪》曰：“哨字名义，不蒙战阵。及考往古战阵图书，皆无哨名，至《会典》始载神机营有左哨、右哨。又《律疏》载，军卫有罪者发了哨。即《会典》所谓哨者观之，左右游击之义也；即《律疏》所谓哨者观之，墩堡觇谍之义也。然亦未有名其器者。船之名哨，实肇于正德之九年。比年，流贼猖狂，东驰西突，国狗之瘈，无走弗噬（……）。南京守备操江衙门谋为探察之计，故有是设。求诸江船之最疾者，莫利九江、安庆。九江者无洞而差长，安庆者有洞而差小，没人汩出，狎浪骄风，岂惟利于伺察为哉。使战阵而庸之，则或为向导，或为挑战，或为疑兵，或为伏甲，安往不利。所谓立成器为天下利者，非耶？”
按：哨船之义，船纪备矣。大胜关当留都上流，哨船之设，信设险守国之要也。然窃以为权不一，则难于勾稽；势不属，则缓急不可为用。原设哨船不为少矣，轮拨听用，司巡者并察而考其成焉，则事体归一，而缓急亦可以为策应矣，不犹愈于添设矣乎！
△轻浅利便船
（船面自头至稍，伍丈陆尺。船底自头至无板处，叁丈陆尺陆寸。无板虚稍壹丈伍寸。头阔捌尺肆寸，深叁尺肆寸。中阔壹丈，深叁尺肆寸。稍阔柒尺柒寸，深肆尺叁寸。）
按：船而谓之轻浅利便者，取其行之捷也。其制始于嘉靖十三年都御史潘珍之疏。彼诚深达于江防之政者哉！然名虽创新，义实缘旧。昔田颓尝攻赵锽于宣州，而以轻船取胜。刘裕之北伐，亦以轻利船成功。潘公之为此也，殆稽古而准今者与。是故，其尺度视壹百料战船，其规制视壹百伍拾料战船。非侈非隘，适惟其中。或战或巡，无所不利。又复有哨船以远斥堠，有划船以当冒突，如是而不足以取胜焉者，非器之罪也。
△金水河渔船
（船面自头至稍，贰丈贰尺叁寸。船底自头至无板处，壹丈柒尺叁寸。无板虚稍叁尺柒寸伍分。头阔贰尺柒寸，深壹尺肆寸。中阔肆尺，深壹尺伍寸。稍阔贰尺柒寸，深壹尺肆寸。）
按：金水河即古燕雀湖也。王宫既宅，则是水萦络宫墙，如古之御沟矣。我圣祖乃取其鱼，以荐奉先殿，此渔船所由设也。《诗》载《条歌》：“礼虔荐寝”。圣祖可谓孝思维则矣！列圣以来，虽定鼎北京，而荐庙之礼，奉行惟谨，岂非善继圣祖达孝之志与。然是船视诸船制极小，工极约，司造作者，不可不知其所系之重也。
△后湖一号楼船
（船面自头至稍，伍丈伍寸。船底自头至无板处，叁丈伍尺叁寸。无板虚稍柒尺柒寸。头阔柒尺肆寸，深贰尺伍寸。中阔壹丈壹尺，深贰尺陆寸。稍阔捌尺，深叁尺叁寸。）
△后湖二号楼船
（船面自头至稍，肆丈壹尺捌寸。船底自头至无板处，贰丈玖尺。无板虚稍陆尺捌寸。头阔陆尺柒寸伍分，深贰尺伍寸。中阔捌尺肆寸，深贰尺贰寸。稍阔陆尺肆寸，深贰尺肆寸。）
△后湖平船
（船面自头至稍，叁丈玖尺贰寸。船底自头至无板处，贰丈伍尺捌寸。无板虚稍柒尺。头阔陆尺壹寸，深贰尺贰寸。中阔柒尺壹寸，深贰尺叁寸。稍阔陆尺，深贰尺陆寸。）
按：后湖者，古玄武湖也。自舒王建议富国，遂为棱锄之地，盖三百余年矣。我圣祖神谟独览，开府其中，用藏版籍。乃复潴水为浸，非船不济，非有事不入矣。船之数，为楼者一，官乘之；为平者十有二，胥役乘之。正德十三年，因大查官众，奏准添造楼船一，而稍杀其制焉。船皆锁于石，非五日之期不得辄启。启则请其钥于内府，返复锁而归之，可谓禁严而地重矣！其视六朝歌舞游嬉何如哉？
△抽分座船
（船面自头至稍，柒丈伍尺柒寸。船底自头至无板处，捌丈壹尺伍寸。无板虚稍壹丈伍寸。头阔壹丈贰尺，深肆尺贰寸。中阔壹丈伍尺陆寸，深肆尺柒寸。稍阔壹丈贰尺肆寸，深陆尺捌寸。）
按：本部抽分，原设瓦屑坝、龙江二局，官吏专掌其事。所抽率多竹木柴炭之类，以供内府及各衙门支用。后因抽积数多，改收折色。于是都察院及本部各委官壹员，会同监督验抽，此座船所由设也。旧例两局自行修造，不属提举司。属提举司自嘉靖九年始。但是船撑驾无虚日，与诸船番休迭用者不同，故破漏特速，须时为修舱，庶不速败。不察者乃欲拘拘于五年之限，斯亦迂矣＃┐船水手贰名，本部岁给工食云。
△快船
（尺度载兵部船政书。）
按：快船原额九百九十八只，专以备进征也。都燕之后，乃以充进贡器物之用。于是南北往返，络绎不休。旧俱行委提举司相勘应否改造，料计会办，给兵部委官领赴造船厂兴工。各料之费，本部十居其七。后节经南京兵部奏减，止存七百八十三只。嘉靖二十一年，又奏减三十三只，今见额唯七百五十只而已。嘉靖二十四年，南京兵部尚书宋公始立单板，自行委官督理，虽料价照旧支给，而相勘、料计俱不属之本部矣。
△蜈蚣船已废
（头至稍通长捌丈，阔壹丈陆尺。）
按：蜈蚣船自嘉靖四年始，盖岛夷之制，用以驾佛朗机镜者也。广东按察使汪铉图其制以献，上采其议，令南京造，以为江防之用。至十三年而复能之。夫佛朗机镜之猛烈，有益于兵家，固已试之矣。乃若是船之制，不过两旁多橹，取其行之速耳。而谓之蜈蚣者，盖象形也。考之壹百伍拾料战船，两旁置橹亦略似之。而捍以厢门，义尤为备，特其首尾之制微有不同。因是而增损之，则无蜈蚣之名，而有蜈蚣之用矣。何至堂堂天朝，取法小夷，烦其品式，巧其称谓，以为作者之眩哉！
△海船（已废）
（尺度无考。）
《南船纪》曰：“谓海之不可行者《漕政录》，有见于惠通之利也。谓海之可行者《衍义补》，习知海道之故也。人多以此咎文庄启天下纷更，附和之谈，不知文庄未尝言废河而任海也，亦未尝言河、海分任其事也。……特欲乘闲暇习船一二，俾知海道，以济意外分毫之急耳。虽然近又窃有闻焉，旁海间有支河，由海州入安东街，抵灵山、通马家濠，可避刘家岛大洋之险。又由马家濠至海沧口新河四百里，可避蓬莱黑水之险。取道间行，舟稳而捷，是又一惠通而更使者也。惟其导泉引水、决河立闸之工，所不能无。……侈之者尤谓其有三利。噫！三利未足言，而海运之说可无劳于聚讼矣！”
按：海船者，即元之运船也。元都燕，挽东南之粟，由海道入直沽，国初因之，永乐十二年，会通河成而海运罢，然犹用之以输辽东之布花，以备倭夷之侵扰。正德中革而复沿，至嘉靖三年始题准停造矣。然窃闻其说，不过曰布花已收折色，无事装运，而海船重大难旋，不可用以为战。噫！是说也，以为为国家惜财则可，恐非所以达变也。迩者，岛夷屡发，为寇闽、浙，至焚村落、屠居民，虽添设重臣，奔走二省，而全效未着。岂兵威之未振哉？士不习也。夫海涛之势，与江湖稍异，士非素习其间，一旦欲用之，头旋股栗，不能安其身矣，况欲展其技能乎！然则谓海船之不可废者，未必无深意也。因访其遣制，图以俟考焉。
△两头船已废
（尺度俱无考。）
按：两头船未之前闻也，其说始见于丘文庄公。盖海风转易不常，而船大难旋，故两头置舵，随风顺逆而用之，要亦行海之不可缺者。审如是又何忧其重大难旋而遂废之也哉？稽之战船卷中，亦有是名，而裁革已久，莫可考据。窃以为江海异宜，特其制有大小耳，未有利于海而不利于江者也。因图其制，以俟采择云。

[book_title]龙江船厂志卷之三
官司志
共鼓之后，作舟楫者，代不乏人。周官六职，厥属三千，乃称大备。然仅设川衡一官，掌川泽禁令。而舟楫之务，不一概及，岂冬官信亡哉？抑上古疆服不及江、汉，游巡征伐惟车马是饬也。胶舟之变，不为眇矣！楚人乃委诸水滨，莫任厥咎，典司之旷，不以甚与！漠元鼎中，置水衡都尉、左右使者，然不主舟楫也。主天下舟船，自魏黄初始，于是乃有专职矣。故有以进贤两梁冠，与御史中丞同者；有为大舟卿，位视中书郎，列卿之末者；看改监及少监，并为令者。唐为使，领舟楫、河梁之署，不属将作。宋制都水监，判监事一人，以员外以上充；同判一人，以朝官以上充；丞二、簿一，并以京朝官充。盖自南北分治，江、淮闾战、漕之务，不可一日不讲，则其职任日趋而重者，亦势使然也。其属有舟楫署、楫棹令、丞。在晋曰船曹吏。在齐曰官船典军。后周曰舟中士。隋曰舟楫署令。唐宋因之，掌公私舟船漕运之事。元丰中，诏都水外监提举汴梁，乃始有提举之称矣！
明兴法古，并建六部，政无旁出。河梁、舟楫之事，凡在两直隶者，皆隶都水司。郎中总其事，主事分往监督，故卫河、清江、龙江皆有分司、有提举司，纲举目张，超越前代矣！然街河、清江专理漕务，皆永乐以后增置。唯龙江则肇自洪武初年，专为战舰而设也。正德戊寅，复注选主事驻扎管理，责任既专，而防范益密矣。
○郎中（正五品）
（郎中虽非为船厂设也，然船务无巨细必关白之，例不可略已。但事籍莫稽，虽名姓仅存，率多阙略，不无待于博雅云。）
洪武时：张（名缺），王溥、薛□、杜永中、刘彬。
永乐时：向善、冯华、薛□、张思忠。
宣德时：李源
正统时：（缺）
景泰时：王（名缺。）
天顺时：蔡（名缺，）刘昌（四年任。）刘春（六年任。）陈浩（八年任。）
成化时：潘杰（四年任。）黄会（十一年任。）张缙（山西人，十六年任。）张本（浙江人，十九年任。）彭纵（二十三年任。）
弘治时：卢勖（元年任。）安康（三年任。）司马尧（浙江山阴人，六年任。）金淇（浙江鹿水人，十年任。）
曹梓（直隶歙县人，十三年任。）汪璇（直隶黟县人，十五年任。）汪金恩（浙江人，十八年任。）
正德时：徐潭（浙江钱塘人，一年任。）李汛（直隶歙县人，四年任。）邢匈（直隶当涂人，八年任。）卢学书（江西清江人，九年任。）陈伯安（锦衣卫籍、湖广黄陂人，十年任。）徐爱（浙江余姚人，十年任。）吴士典（福建龙溪人，十一年任。）张汉（湖广安陆人，历本司员外郎，十四年任。）刘守达（直隶开州人，十五年任。）方选（江西浮梁人，历本司主事，十六年任。）
嘉靖时：祝亨（应天江宁人。三年任。）李凤（山东昌邑人，四年任。）卢蕙（直隶山阳人，六年任。）倪霖（应天上元人，七年任。）林维翰（广东番禺人，八年任。）刘让屿（江西安福人，十一年任。）狄冲（应天溧阳人，嘉靖癸未进士，十二年升任。）邓文宪（广东新会人，十三年任。）涂相（江西南昌人，十七年任。）薛褊（直隶魏县人，十七年任。）陈文浩（福建闽县人，嘉靖壬辰进士，二十一年升任。）郑汝舟（福建莆田人，嘉靖壬辰进士，历本部主事员外郎，二十二年，升湖广按察司众事。）金椿（浙江山阴人，嘉靖丙戌进士，二十四年升任，寻升广东琼州知府。）李愚（河南祥符人，二十七年升任。）钟卿（广东莞人，嘉靖已丑进士，历户部郎中，谪官。二十九年，由府同知升任。升江西九江知府。）张圭（直隶太仓人，嘉靖王辰进士，历南京刑部郎中，谪官。三十一年由府同知升任。）杨九泽（陕西华阴人，嘉靖戊戌进士，由御史谪官。历升南京户部员外郎。三十二年升任。）
督造员外郎、主事
正德十三年以前，督造之责未有专属，或员外郎或主事，随时承委，惮代靡常，今皆无可考矣！独其留心厂务，着有政绩者，犹可得而纪焉。
司马尧（弘治二年，以都水司员外督造，查复厂地为富民侵并者，四顷五十余亩。岁增油麻以千数。）王钚（弘治四年，以都水司主事督造，因厂地四旷，乃立木栅，自帮工厅直抵前厂延袤二百余丈，守者称便焉。）
沈启（直隶吴江人，嘉靖戊戌进士。嘉靖二十年，以营缮司主事兼理督造船务，顺琐案牍，汗漫难稽，作《南船纪》四卷，至今赖之。）
○注选主事（正六品）
刘梦诗（江西永新人，正德进士，十四年任。升南京刑部郎中，历升兖州知府、河东盐运使。）
王炜（顺天固安人，正德进士，十六年任。升礼部郎中。）
方鹏（直隶建德人，嘉靖丙戌进士，五年任。历升产部员外郎、郎中、按察俞事。）
陈茂义（浙江慈溪人，嘉靖己丑进士，历吏部主事，谪官。九年任。历升兵部车驾司郎中、广西参议。）
王利（山东阳信人，嘉靖中举人，历知县。十三年任。改工部主事，历升郎中、山西鼓事。）
张瀚（浙江仁和人，嘉靖乙未进士，十六年任。改刑部主事、郎中，升庐州知府。）
陈津（直隶长洲人，嘉靖中举人，历知县。二十年任。升南京兵部职方司郎中，致仕。）
裘衍（江西新建人，正德丙子举人，历推官。嘉靖二十五年任。升本部虞衡司郎中，致仕。）
李昭祥（直隶上海人，嘉靖丁未进士，历知县。嘉靖三十年任。）
河防科令史壹名、典吏壹名。（附）
属辖
龙江提举司提举壹员，正八品，副提举贰员，（正九品。）典史壹员。（未人流。）正德十三年，裁革副提举壹员、典史壹员。然自嘉靖九年，副提举张秀之后，亦不复选，止存提举壹员而已。其在弘治以前者，不惟事籍莫详，虽名姓亦莫可考。
《南船纪》曰：“提举之职，专掌战、巡等船之政令。凡工之将兴也，经始略事，鸠工度材。及其兴也，协其法式，禁其奇邪。又其既也，比其功而秩其稍食，几其货而陈其要会，出其船而诏其器数，上之部司，以听部司之考核焉。又以朔望之期，听中军都督府之治也。”如之。
○提举
凌鹤（应天江宁人，弘治八年任。）张赴（山东商河人，正德二年任。）巩瓒（河南杞县人，正德五年任。）梁清（广西郁林人，正德九年任。）郭彦实（陕西泾阳人，正德十三年任。）权仝（直隶霍丘人，嘉靖六年任。）迟议（直隶颖上人，嘉靖十二年任。）刘子贞（江西安福人，嘉靖十六年任。）邹亨（江西清江人，嘉靖二十年任。）邹琼（江西南昌人，嘉靖二十五年任。）龚佶（江西南昌人，由中书谪都司检校。嘉靖三十一年升任。）
副提举
荣济（山东曹县人，弘洽三年任。）张希德（湖广石首人，弘治十年任。）尹贵（江西贵溪人，弘治十一年任。）苟贤（河南新郑人，正德三年任。）刘晟（陕西渭南人，正德十三年任。）柯正国（四川宁南人，嘉靖四年任。）张秀（直隶新城人，嘉靖七年任。）
司吏贰名（人匠科，一计料科。）
帮工指挥千户、百产各一员，五年一次，兵部考选廉勤者充之。受中军都督府，操江都察院之约束，督率驾船官军在厂协济小工。（如抬板，舂灰、拽钻之类。）船之成也，上其数于府院，以听取拨焉。迩者，军士习于偷惰，督率者以非属姑息，十不一至。协济之工，皆出于作头之雇募，而匠役于是愈困矣。
○杂役（附）
厢长四十名。洪武、永乐时，起取浙江、江西、湖广、福建、南直隶滨江府、县居民四百余户，来京造船。隶籍提举司，编为四厢，一厢出船木、梭橹、索匠；二厢出船木、铁、缆匠；三厢出捻匠；四厢出棕蓬匠。厢分十甲，甲有长，择其丁力之优者充之。长统十户，每厢轮长一人，在厂给役，季一更之。历年既远，匠户皆失其故业，且消长不齐。嘉靖二十年，存者二百四十五产。又产丁多寡悬绝，视户责役，贫者不堪，流亡日甚。至三十年，而户不及二百矣。乃通行清审勾稽，厢均其甲，甲均其户与丁。于是旧规稍复，劳逸渐平。但迩年船政督察近苛，虽宿弊渐除，而匠作不乐其业，率趋他役以求脱。赖版籍素定，罔敢辄改。虽有力者，亦莫行其志云。
作头四十五名。匠户中择其丁力有余，行止端殷者充之，所以统率各匠，督其役而考其成也。旧制：船木作、捻作各四名；莲作、索作各二名；铁作、缆作、细木作各一名，共一十五名。岁岁不易。后因人役告病，乃分定三班，役一休二，周乃复始。三年而一审之，核其贫弱者而更之。
内官监匠三十八名。先年，该监因造上供器皿，移文本部，取拨造船匠充役，工完发回。后因工作增多，陪数添取，遂为定例。及遇工完，止将添取者发回，而原数三十八名即辖内府，每月输钱，不可复蠲。今四厢之丁，日就衰耗，虽本厂之役，亦不克支。苟不稍为矜恤，吾不知其所终也！
御马监匠四名。洪武中，移文取拨船匠，油船马槽、料桶。
丁字库匠三名。永乐中，移文取拨船匠，油舱板柜，装盛各处市舶司所进鱼油。
宝船厂匠二名。洪武、永乐中，造船人海取宝。该厂有宝库，故取拨匠丁，赴厂看守。今厂库鞠为茂草，而匠丁之输钱者如故。
酒醋面局匠三名。洪熙元年，该局奏准，行取舱匠作酒榨、饭槽等器。
后湖水夫三十七名。永乐中该湖奏准，取拨匠丁三十七名，驾船过湖。每名帮丁一人，共七十四人。分为二班，统以小甲，五日一往。如遇事故更易，提举司审愈二名，送湖听点。是役视诸役最轻，人率趋之，以避重差。
看料匠丁二十名。本厂物料丛聚，无墙垣之限。旧规本部拨班匠二名，并四厢空丁轮流看守。遇晚，附近地方拨人巡徼。弘治年间，厢民不便。告部，准令明办料钱，雇人充役。正德二年，本部班匠，不复拨到。在厂者，唯雇倩之人而已。（嘉靖八年，都水司免匠户杂差帖：照得所辖龙江提举司，专以修造各项船只，设有厂库房屋，堆放木物等料。先年，俱是西城所辖地方晏公庙、车船坝、定淮门、仪凤门四处人户，轮流看守，朔望呈递，不致失误。结状。其提举司所辖四厢人户，杂处四散，又当该城夫差。近该本部督造主事方清查各户，原系起取赴京造船人匠，今多不谙祖业，着令子弟在厂学习本艺，以备差用。及至拘唤，多有不到，却以应当该城总小甲、坐铺夫差搪塞缘由。比恐避重就轻，耽误工程，从宜处置充换。续奉本部送到南京通政使司送：据龙江提举司匠籍余仲善等连名状告，为分理重复差役事，比例太常寺、牧马牺牲所事体，给帖执照，除豁地方杂差，以便在厂专役等情。当审得四厢人匠在厂造船，系当正差，西城夫差皆系杂役，轻重应否，自有不同。况西城原听提举司巡守人役，几倍于四厢人户。今提举司既不用西城人夫，则西城杂差，亦不宜复用四厢人户。已经禀堂行城，遵依充换、给帖付照外，今该城仍复蒙胧差拨，以致争讼法司，殊非定策。除将原帖取回涂抹，另给新帖，付照其西城所辖四处人户，仍旧轮流看守。提举司钱粮，朔望呈延不致失误。结状。提举司所辖四厢人户，遇夜应当该城坐铺守更。此外，不许该城勾扰别差，科索财物，永为遵守。使习艺者，日间得以在厂专工；皆匠者，不致妨害生业，庶可经久。如该城再行勾扰，许令呈告，转呈本部，参送治罪。）
更夫一十五名。系定淮门、仪凤门、车船坝、晏公庙四铺居民，轮拨巡徼。
桥夫四名。前后厂溪口二处，皆有板桥。每处愈左右各一家，以司启闭，几出入。
脚头一名。商铺输木于厂，雇募附近军民扛抬，往往措索工价，随时低昂。乃余一人为首，而平其值，使统理而督率之。
船户无定数。四厢匠户，皆无恒产，率以驾船为业。旧规有船者，随其大小，报名分司，置籍纪之，以听本部之差，别衙门不得擅拨。近因仪真等处埠头拘扰，告给印烙稍牌为照。（嘉靖三十年，督造分司行仪真砖厂转行禁革公移，为乞恩查革滥差，以便贫匠活生事。据龙江提举司第一等厢匠户潘凤等连名状告：“凤等蒙命作头厢长，身役、家无田产，惟靠撑驾船只活生，已蒙本部差拨不缺，所在地方埠口揽载往返，再无别项差遣，遵行已久。不期近来仪真县积年埠头，将彼处船只卖放，用强捉拿身等船只装差，但不依听，不容在彼觅载。曾经具告本部督造分司，蒙行文本部砖厂，转行禁革。未久又被惯恶埠头张遵、叶景等，屡屡故违捉拿，窃思本县自有听差船只，岂容责放不拨，捉拿身等替差，理法不容耳。伏乞行文禁革，庶免扰害等情。”据此看得所辖龙江提举司四厢匠户，俱各荡船生理。凡有船只，俱报在册，听候本部差遣。今据前因，相应查豁。为此，合用手本前去管理瓜、仪二厂，本部主事朱处烦为转行卫县，禁革施行。）
佃户无定数，即提举司岁征油麻人户。每遇本厂起船、出船、车水、作坝等务，暂拘帮役，事已即散，不得数召久羁，以妨农业。
上作头十六名。本部各所、局所辖，不属提举司，故称上以别之。每遇预备等船兴工，提举司作头所不能办者，则暂拨管理搭罩蓬作三名，旗作、油画作、鼓作、铜作、绦作、铸作、蜊壳作、穿椅作、贴金作、缨作、旋作各一名、箍桶作二名。

[book_title]龙江船厂志卷之四
建置志
《周礼》：设官分职，必先辨方正位，体国经野，所以察地宜、立民极也。厂地外萦天堑，内倚石城，衍沃四望，卢龙、马鞍、挂榜诸峰，前后拱揖，足称形胜；天待我明，辟置船肆，建官设局，汇材聚工，而兹地日益增重。虽百九十年来，制有沿革，神谟宏远，莫越范围。“无疆惟休”，端在是矣。居是地者，尚务成厥事，以无负建邦启土之意哉！乃志建置。
洪武初，即都城西北隅空地，开厂造船。其地东抵城濠，西抵秦淮街军民塘地，西北抵仪凤门第一厢民住廊房基地，（阔壹百叁拾捌丈）南抵留守右卫军营基地，北抵南京兵部苜蓿地及彭城伯张田。（深叁百伍拾肆丈）后因承平日久，船数递革。厂内空地，暂召军民佃种，止留南、北水次各一区，以便工作。畎渝中界，而厂遂分为前后矣。二厂各有溪口，达之龙江，限以石闸、板桥，以时启闭。
东南隅旧有短垣，西北沮洳艰版畚。弘治四年，主事王钚作木栅，以补其缺，周绕二厂，各置水关，以几出入，守者便之。岁久而废。
南为厂门三间。路由马鞍山下逶迤，属之通衢。嘉靖十五年，主事王利建工部分司坊于路口。（今易其额曰：龙江船厂。）又曰路苦淖，悉瓮以砖。（右副都御史顾璘为记云：南都石城之西，沿清江而下，置工部分司。援水部尚书郎一人，总今提举司之政，督治江防战舰，厥务重矣。前视事者，多历其人，政日益举。自阳信和斋王君利来董司事，精核敏亮，百务焕修。尝坐外庭见百工赴役者，值霖雨泥淖，沾体没足，跋涉孔艰，恻然念之。且自讼曰：“任王事而不备，谓之不忠，睹民瘼而不恤，谓之不惠。吾将谁诿乎？”于是相地曲直为道者，凡三百六十丈有奇，广狭如度，不越岁告成。去陂即乎，视故都御史容庵金公所葺旧道未备者，益更新充拓，仍建表识，以壮观望。里有金生迁实，容庵公之从子，乐圮道之聿新，聆舆人之共诵，率同里滕生泰辈，谒余为文，以纪厥美。且曰：“特君仁政之绪耳！”昔闻令翼城及顺义时，定婚葬之礼，均里甲之税，锄横暴之族，屈强御之势，解淹滞之狱，仁闻四达，台府交荐。擢官南来，父老留连车下，若失怙恃，可不谓仁人也乎！今莅兹任，政固有大于修道者，愿因此以着嘉绩之一。遂不让，为之记。）厂内有分司、提举司、帮工指挥厅各一区，蓬厂一所云。
工部分司，建自成化初年，坐东向西，前有池、跨石为梁。正德十四年，主事王炜增建后厅三间、左右厢房，以为寝室。
嘉靖七年，主事方鹏建仪门及牌坊三座。（中曰工部分司、左曰监牧、右曰督造。）又立分司题石牌。（自为记云：环留都长江也，天堑之也。人固之，江操耳，战船由设也。江为通津，警往来之暴，有巡船焉。由江而入，临都城曰龙江。十余里分司署焉。分都水司督造船事，而驻扎于此也。所属有提举司、有帮工厅，造船之所也。属官提举一员、副提举二员、典史一员。正德年间裁减，存提举、副提举各一员，今止存提举矣。凡造船之料物司之也。计料有科，人匠有科，属史各承行也。人匠皆洪武、永乐年间取江西、福建，湖广、浙江、南直隶边江府、县熟于造船者，挈家于提举司隶籍。今知艺者，百无一二，召外匠也。帮工有军指挥，十、百户各一员，率以趋之；听提举司取揆于江口之营也，工竣皆随船归操焉。分司惟督视其成，若夫验料、正费、谨作、衡工亦不敢辞劳也。利之所在，弊端毛举，匪明蔽宜，匪公蔽仁，匪毅蔽断，匪介蔽惠，徒法无威，妄费滥功，非也。难易之间，克任与否，嫌疑非所计，无愧而已。是职也，成化以前，文案灰烬。二十三年，本部奉钦依委官一员，严督提举司官吏、匠作及南京中军都督府差拨官军，督造之责盖重也。往岁，部委摄行，乃事更代不常，右侍郎新泰崔公请于廷，添注主事一员，带俸南京工部都水司，比洪闸例，专任三年，满日起送吏部改选。督造之责始专也。予始承乏人，曰：南京之清秩也。抵任，诸寮曰：吾部之仙官也。予以为然，可免俗累矣？按其事舛舛然，略无统纪。既而视船于营，弊殆甚焉！予心不遑宁也。夫以保障重寄，乃儿戏如此哉！江南穷民膏血取集于船，必视为官物焉，仁者不为也。归其究，其在我者，一一经理之，料惟真、用惟当、工惟精，弊者涤，废者复，斯工速用舒。船皆为经久图也。但归于营，吾未如之何矣。右侍郎怀庆何公转闻命下，檄予会同兵部职方、兵科，按季点闸，故坏船者赔且罪。吁！持刀断水，能如之何？然愈于不为也。渐可致警，工作庶乎少息，民征可疏，缓急可有备矣。不自反者，乃我咎焉，惑也。所惜者，交承不面，事舆俱往，来者之容心，未必不犹我之初来也。兹用石端疏分司专任者姓讳、附籍、任年月于其下，来者如次而具，则专任分司者，自是秩然于目矣。虽然人之贤否、职之举坠，观之者得以指其名而臧否之，予不能无罪也。僭及肤妄，非敢为炫且伎激云耳，惟同志君子矜恕焉，幸也。）
十七年主事张瀚建更楼于门之左右隅。
二十六年，主事裘衍建希侃堂于仪门之北，依谷亭于堂左。（自为解云：鲁江子至龙江之明年，为嘉靖丁未。时维朱明，伏金于庚，当风鼓要，蕴隆郁蒸。乃命童子移几席，择树阴而避之。北隅有木，秀发芃朴，古干卷曲。高者若昂，而下者若伏。迫近附着，堂然如屋。熏风徐徐，日光凝缘。时有长者之车贲然过，余招之燕坐，饷以瓜疏。客曰：“南有乔木，不可休息。乔木果若是之班乎？”鲁江子曰：“有杖之杜，生于道左，信非杖杜之所可及也。”客曰：“木托于君，迭为主宾，陶菊周莲，奕世相闻。惜也维谷，材非栗榛，传谓恶木，末由自新，惟参与墨，世称哲人，或回朝歌之车，或忌骂母之门，常恐不善亲予其身。子也力学，泛爱亲仁，甘与恶木，日相比邻，毋乃不可乎！”鲁江子曰：“天之沃沃，丛生卉育，胡为以恶，厚诬于木，子必有据，为我终告。”客曰：“谷之生理，外枉中脆，大难备夫栋梁，小亦不可制器。工师临之，过而弗视，或楮或薪，局局小枝，由檀而恶，谁毁谁誉。”鲁江子曰：“出于天者为命，畀于物者为性。性固本于天成，命实由乎一定，孰委化以流行，孰委顺而各正。羡恶于物，何由？僭莫违夫性命，即以其材，遂訾其恶，脱有抱善之类，陋巷独乐，顾可以名恶，使才如踮跃，亦将以善类而自托。”客曰：“然则然矣，登崇明堂，缉治总章，断削篮簋，黼黻庙廊，信如谷也。奈何与群木而争长。”鲁江子曰：“子能不主故常，变化回翔，阔视玄听，知微知彰，以达观于物情否耶？吾闻尤物总总，必有侈用。侈用繁兴，真元日倾，圣人所以不责异物者，虑其外本而内末，施天下以夺争。是故巢穴而民，茅茨而君。讵曰：知巧罔及，夫人常维风而反蔽，敢追琢乎仪文；使谷生斯时，遘会逢机，招摇茅茨，并驾齐驱，投之所向，何往弗宜，岂终受玄卿之污染，附翼燧氏，常供烈焰之需。悲夫！至德无为，管商出而崛奇，枝叶繁盛，坟典益衰，澶漫摘僻，蹩趸踞肢，致使后进，礼乐澜倒波趋：怀大雅之君子，日皎皎乎白驹，乃欲举天下于隆古，君将怅惆而谁归。”客荡荡默默，乃不自得。三复侥仰，恍惚滋惑。鲁江子抚南柯而歌曰：“嗟尔谷兮，维木之良。自古在昔兮，尔楝尔梁。慨高才之汇征兮，尔拙斯藏。谁云巧善而拙恶兮，使我心伤。愿构亭以寤笑兮，聊与子而徜徉。”歌既，写之亭中，以质诸好古者。）
二十八年，毁于火，室宇荡尽，唯希侃堂仅存。（今改题曰：景陶斋。）
三十一年，主事李昭祥重建，视旧制稍崇广之，改为南向。（自为记云：“龙江厂所司，特船务尔，提举董之矣。分司何居？司督察也。夫事久则蛊，必干乃亨；情怠则俞，必饬乃振。故曰：琴瑟敞则更张之。圣人遇变而通，道固然也。我圣祖龙兴，荡平芟辟，率先吴、汉。吴、汉皆泽国，故舟楫为要焉，此提举司所由设也。有贰有史，官备责专。复隶诸水部，可不谓慎且重哉！于时人人奋庸，艺精业盐，舳胪蔽江，用罔弗利矣！迨熙洽既久，四海遏刘，上下相袭，视水军为虚设，而舟楫之务不复一加之意。谋国者长虑远览，图善厥终，谓提举官卑秩下不足倚，遂疏请专任部属，时往督察，于是分司建焉。然厂、部相去二十里而遥，官多摄事，莅不以时，蛊者未尽干，俞者未尽饬，奸宄之侵渔而诡迹者，未尽丽于法也。复请添选主事驻扎专理。夫船务一也，或寄诸提举而有余，或督以部属而不足，岂难易之势遂悬殊哉＃ù与怠焉尔矣。余去秋承乏兹官，则分司已先弗戒，毁无遗廛，席蓁莽视事。因叹曰：有居而至者，弗时且怠，若事矧无居乎？乃白于大司空朴溪潘翁，将重建焉。翁曰：可。遂以见属。鸠工度材，岁莫经始，厅事首建，墉垣周缭，门阀中启，可以止茇矣。余乃以次底绩，为中门、为左右厢、为后堂、为穿堂，规制既具，翼然改观。而书斋、寝室、神祠、警舍、左右嗣兴，庶几完美。计为屋三十有六楹。门之外为绰楔三。凡六阅月而竣事。是役也，以经画则受之朴翁，以经费则出之公帑；以规制则循其故址，易西向南，以受阳也。余不能少有与焉。既成矣，将扁其厅，或以旧额告曰：“济川”。余易之曰：“敬事”。夫敬始于吾心而充之，可以安百姓。使居是堂者，恒惟委任之专，惩玩愒之弊，日克克焉思毖厥后，毋幸其不试而苟且以塞责：毋惮于更张而因循以避怨。则人思劲能，工必信度。国初盛美，可以复臻。故干蛊饬蝓，无逾敬矣。否则，上弛下窳，终以债事，济川之功不亦远哉。后食之堂，名以“素丝”。食之不浮，则委蛇而有羔羊之风矣。遂纪诸石，将与同志者共勉焉。）别作吏隐堂于左，以为衙舍。又迁三坊于前而新之，易其额。（中曰水衡别署，左曰省试，右曰监督。）凿井疏泉，插柳移竹。于是方隅不倚，规制整肃，葱郁幽雅，与马鞍诸峰争胜矣！
提举司，国初创建。堂寝门廉，靡不备具。左为幕厅吏舍，（今俱废）正德十四年，提举郭彦实重修。嘉靖十六年，提举刘子贞增建仪门及寝室于堂后。二十二年，提举邹亨立题名石。（清江张时为记云：予北上，维舟南都之龙江，因询提举邹君居官何如？民皆贤之。予与君里姻也，闻之喜。及抵公所，遥见君徒步烈日中，视事无纠旨，无贸态。既而君恳留，腧信宿，备见君逮下厉而纡，剔棘敏而毖。至于奉身则又俭而约，颓然一书生也。予益喜。谓民主言足征矣！因讯前之官此者何人？君举对沛如建瓴，绝如贯珠，无住舌也。予甚异之，因诘其何能悉此。君曰：“吾景仰先辈久矣！第惜其去世远则迹耗，迹耗则泽涸，泽涸则名湮。将祈扛笔纪而求诸石，阶未得其人。今幸遇君脱辱，既沐惠腆矣！”予曰：“嘻！观此岂惟见君待前辈之厚，实能懋官，以风后人，是君爱国之意远矣。夫即石以观其名，缘名以核其实。使民是之，必其人之贤也，不贻石之光乎；脱民非之，必其人之不贤也，不贻石之羞乎。欲其光，思以就之，而取以淑己；恶其羞，思以去之，而恐其浼己，是则所谓懋官也。然是心也，岂惟君哉，盖人皆同也。人皆同，则凡后之官是者同一，知所去就而思懋厥官也。官懋则治功树，治功树则朝廷之望副矣。由是观之，则后之懋官者，皆君启之也。是君爱国之意不亦远哉！则斯石之建，其为而官之助也不浅矣。昔彭克修尹永安，石前尹名于亭，继克修者亦划克修名于后。未几，而克修之孙有官而过永安者，问其祖，民携香拜于石而指以告焉。今予一至龙江，已喜民贤君之言足征，又觇君爱国之远，逆知他日必有思君如克修者。君勉乎哉！”君闻予言，拜手扬言曰：“命之矣！命之矣：”遂请刻于石。）二十六年，提举邹琼即幕厅故址，作小堂三间。司后为油麻库，左右各八间，岁久而圮。三十一年，提举龚佶重修之。库后为提举、副提举廨宇各一区，今皆垂废，仅存形制焉。
帮工指挥厅，坐厂东北隅，西向，前后各三间，左右厢房。
蓬厂，坐分司之北，先年打造海船风蓬之所也。内有房十连，（计六十间。）收贮船料，今俱废。唯墙垣仅存，拆船旧板收积其中。既无蔓茨，日就腐烂。是房之建，殆厂务之不容已者云。
细木作房六间，在分司西南。
油漆作房四间，在分司西北。旧房与分司同灾。三十一年重建。
捻作房三间，在提举司北。
铁作房四间，在提举司西北路外。
蓬作房、索作房、缆作房（已上俱废。）
看料铺舍一所，在后厂路口。
愚尝历览木栅之遗迹，而知创治立法之难也。使继之者日葺而月补之。岂遂至废灭若此哉＃澨财贿于广野中，欲无侵蚀之患，不为深墉固门之限，而仅托诸区区之法禁，吁，危矣哉！方今财用日诎，兴复之难，不待智者而知之矣。尝欲因四周旧河，浚而广之，蓄水为限，似为稍易，而淤浅之弊，亦近在二三年后耳。呜呼！秦筑长城，后世笑之，乃至于今利焉。而三代井田良法，至汉已不可复睹矣！吾亦且奈何哉。

[book_title]龙江船厂志卷之五
敛财志
昔大禹经略九州岛。三壤咸则，乃复交正庶土，底慎财赋。故自总铨之外，凡有裨于邦用者，漆荣丝絮，羽毛齿革，谬铁籍箔，靡不登贡。《周礼》：大司徒以土宜之法，办物任事，荆茅不入，至勤师致讨，厥亦慎哉！我圣祖建都江南，倚舟楫为重务。然船政所需，率资于榷。又随宜收买，以济不给。具载《职掌》可睹也。惟油、麻所入，额有土田科征储用，故庶上之赋，一不及民。虽市舶有鱼鳔之贡，而海船既罢，寻亦停革。岂非崇本抑末，悯农恤民之至意与！逮弘治中，始有畿郡协济船料之派，盖亦当事者补弊持偏，不获己之计也。今油麻田土，屡经增置，而榷政日趋折色，竹木之用，收买者什居七八矣！通工惠商，量人为出，固典司者所事也。乃志敛财。
○地课
国初设厂以来，厂外原有田地塘埂，递年召人佃种，比照税粮，计亩出办桐油、黄麻，收贮司库，以待修造黄、战等船之用。不敷，又将瓦屑坝、抽分常罙地俱拨提举司召佃。亦照前例微办油麻。后因海运等大船，渐次裁减，厂地空闲数多。正统、天顺间，附近居民侵占耕种，冒认上元县及各卫所税粮、屯粮。又太监郑和子孙盗卖菜地一块。弘治二年，本部右侍郎黄据匠作周春等呈告，查实具奏，准行南京刑、工二部，会官勘问明白，查出退还田地共肆顷伍拾捌亩伍分玖厘玖毫。（南京工部为清查侵占官地事，都水清吏司案呈，奉本部送准工部咨，该南京工部右侍郎黄等奏：方琏等侵占盗卖龙江提举司官地数多，欲行差官清查提问。如果冒认税粮，即与开豁。将所占田地给帖，暂令承管，比照庆丰闸河岸空地，认纳油麻，以备造船取用。候该司造船工多之日，仍各退还，堆放料物。工部议拟覆题奏，奉钦依移咨南京刑部、工部委官各一员，督同该城兵马司通行查实，果有侵占盗卖情由，应提问者就彼提问，应参奏者径自参奏等因，移咨到部，本部就经委官员外郎司马尧，会同南京刑部委官山西司郎中游兴，督同西、北二城兵马指挥王琼、赵胜，带领原识匠作周春等，前去龙江提举司沿丘履亩，踏勘丈量。委被方琏等侵占盗卖本司墙围内地基，共肆顷伍拾捌亩伍分玖厘玖毫是实。将方琏等贰拾壹名依律问罪外，照出龙江提举司，原被方琏等耕种稻田、麦地、藕塘、水沟、柳埂并房屋基地，俱经会官丈量过数明白。行兵马司造册，本部给帖，暂令各人承管耕种，办纳油麻。其方琏等陆名于正统、天顺年间，冒认上元县及该卫所税粮、屯粮，合移咨户部查吊各人册籍，开豁差徭。及郑灏招系太监郑和子孙，伊祖在日，耕种提举司菜地壹段，虽有誊黄给赐之文，查无文卷可照。太监已死，子孙陆续卖与江宁县已故民人宋谦，得银贰拾两入己。缘前项地土原系该司官地，理合退还。仍令买主照旧耕种，办纳油麻等因，具奏。又该工部覆题，奉旨：是，钦此。钦遵移咨到部，理合就行。为此，一咨户部将方琏等税粮除豁，一札委官郎中司马及龙江提举司，俱遵照钦依内事理施行。）
嘉靖五年，又据佃户王俨等告滕太等欺隐田租，本部委官踏勘，查出二处田地塘埂，新旧共叁千叁百陆拾壹亩贰分柒厘贰毫玖丝陆忽伍微贰圭，内除无主坟地肆亩陆分叁厘柒毫，无租荒地玖亩柒分玖厘柒毫，每年实征油麻田地共叁千叁百肆拾陆亩捌分叁厘捌毫玖丝陆忽伍微贰圭。内提举司柒百叁拾叁亩肆厘玖丝陆忽伍微贰圭，瓦屑坝贰千陆百壹拾叁亩柒分玖厘捌毫。（查得嘉靖五气，踏勘文册总内多算麦地叁亩伍分肆厘。失算无宅坟地肆亩陆分叁厘柒毫，今俱查明改正。）十二年，又据黄淮告称，龙江抽分场墙外空地，比照瓦层坝事例自愿承佃开垦，本部委官勘量，除石堆不耕外，宝得田地塘贰百陆拾壹亩壹分叁厘贰毫伍丝，照例输纳油麻。二十年，又据佃户张献等告，增开垦提举司麦地壹亩肆分伍厘肆毫壹丝。三十一年，又据本司匠户王用等告称，龙江场墙外空地，亦愿照例承佃开垦。该督造主事李呈部委官勘量，实得田地叁百贰拾亩肆厘。时豪家争佃者多，比照子粒屯田止许军人领种事例，准给本司匠户永远承佃，不得盗卖。（南京工部督造主事李呈：为开垦官地，以助国用，以业贫匠事。查得龙江抽分场原堆竹木地方广大，后因改堆瓦屑坝场，该常罙地数多。嘉靖十三年，有黄淮等告部，情愿自备工本，开垦前地，比照龙江提举司官地，办纳油麻，以充造船之用。蒙准差官勘明，给帖承佃外，尚余未垦荒地壹半有余。今照本部造船岁用油麻地课不足，不免动支库银收买。前地乃弃不耕，深为可惜。相应查照前例，召人开垦，岁办油麻，少纡公帑万分之一。及照提举司所属匠户，俱系先年起取外京人民，来京造船，原无恒产之资，生齿日繁，贫不能给，往往流移漂散，失其故艺。故每一兴工，辄募外匠。该司油麻官地，理应比照各卫所屯田，止许军人领种事例，通行分给匠户，以为恒产。然召佃之时，每为有力者夺去，贫匠束手无策，自甘穷饿，良可悯恤。又恐安习已久，一时难以纷更，见今未垦之地，合无候本部委官勘明，查审各匠丁力多寡，量分承佃，不许豪家仍前霸占。其原佃过田地，候有事故，更佃之时，悉改给匠户。渐次更张，使归画一。匠户亦不许不行告官，私相授佃及佃与军民人等。以开垦工本为词，得银入己，即以盗卖官田抵罪。庶使积荒无用之地，既得以裨国用，而贫不聊生之匠，皆得借此为业，而不至于流散矣。）于是土地日辟，课税益增。通计田地、塘、沟、埂共叁千玖百肆拾贰亩肆分肆厘伍毫肆丝陆忽伍微贰圭，内除无主无租坟、荒地外，实在三处共叁千玖百贰拾捌亩壹厘壹毫肆丝陆忽伍微贰圭。岁纳桐油陆千陆百玖拾斤柒两贰钱，黄麻壹万叁千伍百叁拾壹斤陆钱陆分捌螯。
稻田每亩征桐油贰斤，黄麻肆斤。计稻田贰千玖百零壹亩伍分玖厘捌毫捌丝叁忽，该征桐油伍千捌百陆斤肆两柒钱捌分，黄麻壹万壹干陆百壹拾贰斤伍两伍钱陆分。
本厂肆百柒拾玖亩玖分壹厘叁毫叁丝。
瓦屑坝抽分场贰千壹百壹拾贰亩肆分伍厘捌毫。
龙江抽分场叁百玖亩贰分贰厘柒毫伍丝。
麦地每亩征桐油壹斤，黄麻贰斤捌两。计麦地伍百捌拾陆亩陆分玖厘陆毫肆丝柒忽壹微，该征桐油伍百玖拾斤肆钱玖分贰厘，黄麻壹千肆百柒拾柒斤贰两壹钱捌分。
本厂壹百陆拾亩柒分柒厘玖毫肆丝柒忽壹微。
瓦屑坝抽分场贰百叁拾叁亩贰分叁厘。
龙江抽分场壹百玖拾贰亩陆分捌厘柒毫。
藕塘水沟每亩征桐油壹斤，黄麻壹斤，计塘沟贰百玖拾壹亩肆分伍厘肆毫捌忽玖微贰圭，该征桐油贰百玖拾肆斤壹两玖钱贰分捌厘，黄麻贰百玖拾肆斤壹两玖钱贰分捌厘。
本厂陆拾肆亩柒分柒厘肆毫捌忽玖微贰圭。
瓦屑坝抽分场壹百伍拾亩壹分贰厘贰毫。
龙江抽分场柒拾陆亩伍分伍厘捌毫。
菜基、坟地、柳埂每亩征黄麻壹斤，计地埂壹百肆拾柒亩壹厘陆毫壹丝柒忽伍微，该征黄麻壹百肆拾柒斤柒两。
本厂贰拾玖亩贰厘捌毫壹丝柒忽伍微。
瓦屑坝抽分场壹百壹拾柒亩玖分捌厘捌毫。
○木价
本部诸料，俱从上、江二县逐年估价造报，随时增损。唯本部自嘉靖二十六年以后，用兵部尺式量木，亦照兵部书册给价，具录于左，以备稽考。其楠木自围陆尺以上，杉木围叁尺伍寸以上，本厂向无收买。及楠木围不及叁尺，杉木围不及壹尺伍寸者，兵部原无开载，故皆不录云。
楠木　围叁尺围肆尺围伍尺
（每长壹尺）该银（玖分玖厘）该银（壹钱柒分陆厘）该银（贰钱柒分伍厘）
（加围壹寸）该银（壹钱贰厘叁毫）该银（壹钱捌分肆毫）该银（贰钱捌分伍毫）
（加围贰寸）该银（壹钱伍厘陆毫）该银（壹钱捌分肆厘捌毫）该银（贰钱捌分陆厘）
（加围叁寸）该银（壹钱捌厘玖毫）该银（壹钱捌分玖厘贰毫）该跟（贰钱玖分壹厘伍毫）
（加围肆寸）该银（壹钱壹分贰厘贰毫）该银（壹钱玖分叁厘陆毫）该银（贰钱玖分柒犁）
（加围伍寸）该银（壹钱壹分伍厘伍毫）该银（壹钱玖分捌厘）该银（叁钱贰厘伍毫）
（加围陆寸）该银（壹钱壹分捌厘捌毫）该银（贰钱贰厘肆毫）该银（叁钱捌厘）
（加围柒寸）该银（壹钱贰分贰厘壹毫）该银（贰钱陆厘捌毫）该银（叁钱壹分叁厘伍毫）
（加围捌寸）该银（壹钱贰分伍厘肆毫）该银（贰钱壹分壹厘贰毫）该银（叁钱壹分玖厘）
（加围玖寸）该银（壹钱贰分捌厘柒毫）该银（贰钱壹分伍厘陆毫）该银（叁钱分肆厘伍毫）
（杉木）　围壹尺　围贰尺　围叁尺
（每长壹尺）该银（壹分壹厘）该银（伍分壹厘）
（加围壹寸）该银（壹分壹厘伍毫）该银（伍分肆厘）
（加围贰寸）该银（壹分贰厘伍毫）该银（伍分捌厘）
（加围叁寸）该银（壹分伍厘）该银（陆分贰厘）
（加围肆寸）该银（壹分伍厘伍毫）该银（陆分伍厘）
（加围伍寸）该银（肆厘）该银（贰分壹厘）
（加围陆寸）该银（陆厘）该银（贰分柒厘）
（加围柒寸）该银（柒厘伍毫）该银（叁分壹厘）
（加围捌寸）该银（捌厘）该银（叁分柒厘）
（加围玖寸）该银（玖厘）该银（肆分肆厘）
按：此乃长壹尺之价也，执此法而推广之，则自尺而丈，以至十佰千万皆可指诸掌矣。不然，则虽寸寸而列之，亦何益哉！
○单板
单板之法，每长一丈、阔壹尺、厚一寸为一个。个者，片也。即今算板之一丈也。木有尖削弯扁空朽者，计其所欠之数而折除之，视板数以减其价。但算时须头稍相折，大小适中，若止以头围为据，则稍细而少板，又失立法初意矣。
（楠木）围叁尺围肆尺　围伍尺
（每长壹丈）计（柒个伍分）计（拾叁个叁分叁厘叁毫）计（贰拾个捌分叁厘叁毫）
（加围壹寸）计（捌个捌毫）计（拾肆个捌毫）计（贰拾壹个陆分柒厘伍毫）
（加围贰寸）计（捌个伍分叁厘叁毫）计（拾肆个柒分）计（贰拾贰个伍分叁厘叁毫）
（加围叁寸）计（玖个柒厘伍毫）计（拾伍个肆分捌毫）计（贰拾叁个肆分捌毫）
（加围肆寸）计（玖个陆分叁厘叁毫）计（拾陆个壹分叁厘叁毫）计（贰拾肆个叁分）
（加围伍寸）计（拾个贰分捌毫）计（拾陆个捌分柒厘伍毫）计（贰拾伍个贰分捌毫）
（加围陆寸）计（拾个捌分）计（拾柒个陆分叁厘叁毫）计（贰拾陆个壹分叁厘叁毫）
（加围柒寸）计（拾壹个肆分捌毫）计（拾捌个肆捌毫）计（贰拾柒个柒厘伍毫）
（加围捌寸）计（拾贰个叁厘叁毫）计（拾玖个贰分）计（贰拾捌个叁厘叁毫）
（加围玖寸）计（拾贰个陆分柒厘伍毫）计（贰拾个捌毫）计（贰拾玖个捌毫）
（楠木）围陆尺围柒尽　围捌尺
（长壹丈）计（叁拾个）计（拾个捌分叁厘叁毫）计（伍拾叁个叁分叁厘叁毫）
（加围壹寸）计（叁拾壹个捌毫）计（拾贰个捌毫）计（伍拾肆个陆分柒厘伍亳）
（加围贰寸）计（叁拾贰个叁厘叁毫）计（拾叁个柒分）计（伍拾陆个叁厘叁毫）
（加围叁寸）计（叁拾叁个柒厘伍毫）计（拾肆个肆分捌毫）计（伍拾柒个肆分捌毫）
（加围肆寸）计（叁拾肆个壹分叁厘毫）计（拾伍个陆分叁厘叁毫）计（伍拾捌个捌分）
（加围伍寸）计（叁拾伍个贰分捌毫）计（拾陆个捌分柒厘伍毫）计（陆拾个贰分捌毫）
（加围陆寸）计（叁拾陆个叁分）计（拾捌个壹分叁厘叁毫）计（陆拾壹阵分叁厘叁亳）
（加围柒寸）计（叁拾柒个肆分捌毫）计（拾玖个肆分捌毫）计（陆拾叁个柒厘伍毫）
（加围捌寸）计（叁拾捌个伍分叁厘叁毫）计（贰拾个捌毫）计（陆拾肆个伍分叁厘叁毫）
（加围玖寸）计（叁拾玖个陆分柒厘伍毫）计（伍拾个柒分）计（陆拾陆个捌毫）
（杉木）围柒寸伍分围壹尺　围贰尺
（长壹丈）计（肆分陆厘捌毫）计（捌分叁厘叁毫叁丝叁忽）计（叁个叁分叁厘叁毫叁丝叁忽）
（加围伍分）计（伍分叁厘毫叁丝叁忽）计（玖坌壹厘捌毫柒丝伍忽）计（叁个伍分贰毫捌忽）
（加围壹寸）计（陆分贰毫捌忽）计（壹个捌毫叁丝叁忽）计（叁个陆分柒厘伍毫）
（加壹寸伍分）计（陆分柒厘伍毫）计（壹个壹分贰毫捌忽）计（叁个捌分伍厘贰毫捌忽）
（加围贰寸）计（柒分伍厘贰毫捌忽）计（壹个叁分贰毫捌忽）计（肆个叁厘叁毫叁丝叁忽）
（加贰寸伍分）计（壹个贰分）计（肆个贰分壹厘捌毫柒丝伍忽）
（加围三寸）　计（壹个肆分捌毫叁丝叁忽）计（肆个肆分捌毫叁丝叁忽）
（加叁寸伍分）计（壹个伍分壹厘捌毫柒丝伍忽）计（肆个陆分贰毫捌忽）
（加围肆寸）　计（壹个陆分叁厘叁毫）计（肆个捌分）
（加肆寸伍分）计（壹个柒分伍厘贰毫捌丝）计（伍个贰毫捌忽）
（加围伍寸）　计（壹个捌分柒厘伍毫）计（伍个贰分捌毫叁丝叁忽）
（加伍寸伍分）计（贰个贰毫捌忽）计（伍个肆分壹厘捌毫柒丝伍忽）
（加围陆寸）　计（贰个壹分叁厘叁毫叁丝叁忽）计（伍个陆分叁厘叁毫）
（加陆寸伍分）计（贰个贰分陆厘捌毫柒丝伍忽）计（伍个捌分伍厘贰毫捌忽）
（加围柒寸）　计（贰个肆分捌厘叁毫叁丝）计（陆个柒厘伍毫）
（加柒寸伍分）计（贰个伍分伍厘贰毫）计（陆个叁分贰毫捌忽）
（加围捌寸）　计（贰个柒分）计（陆个伍分叁厘叁毫叁丝叁忽）
（加捌寸伍分）计（贰个捌分伍厘贰毫捌忽）计（陆个柒分陆厘捌毫柒丝伍忽）
（加围玖寸）　计（叁个捌毫叁丝叁忽）计（柒个捌毫叁丝叁忽）
（加玖寸伍分）计（叁个壹分陆厘捌毫柒丝伍忽）计（柒个贰分伍厘贰毫捌忽）
慨自六艺教废，数学之不讲久矣。虽荐绅学士，鲜或习之。殊不知画象而易道章，推步而干度着，皆是数之用也，况其小者耶。宋公单板之法，肇制立轨，俾船料之盈缩，物价之增损，咸有准焉，岂直利一时已哉！然考其法，不过围长相乘、一二归除，皆昔人之成法也。而寥寥乎莫有倡明之者。噫！岂郑夹漈所谓小学不传已久，见者不无疑骇与！
○杂料
一、木材：
川杉木川杉连二枋川杉连三枋（供黄船用，近因川杉木无买，题准用楠木代。）杉木杉木桅心杉木橹（桅橹之木，俱用头尾相等，故价亦视杉木稍加。）杉槁（小者）。楠木松木榆木（舵杆。）樟木檀木白杨木（俱车旋、桅饼、玲当等用。）杂木栗木（桨把。）木柴
二、竹货：
猫竹篁竹水竹苦竹（龙笛用。）箬芦白藤黄藤棕毛芦席
三、五金：
熟铁生铁铁钉（大、中、小。）铁事件（攀钩之类。）铁锚铁锅铁灶响铜熟铜（红、黄二色。）金箔花锡硼砂
四、五采：
光粉黄丹水花朱银朱二朱番朱红土藤黄石黄合碌三碌靛花枝条碌铜青密陀僧墨煤
五、麻：
白麻黄麻（即地课所收，少则收买。）络麻（海船用。）萦麻（快船用。）
六、油：
桐油香油（漆作用。）猪油（摆锡用）鱼油（贮内库，海船用。）
七、灰炭：
石灰（舱作用。）瓦灰（漆作用。）搀缸灰（染作用。）木炭煤炭稻皮麦稳（铸作用。）
八、皮毛：
生血水牛皮生挣水牛皮红真皮红鹿皮皮条（桨用。）茜红火把缨黑缨水胶蜊壳
九、丝布：
黄熟官绢黄生官绢白绵布黄绵布青绵布红绵布（俱旗模用。）苎布白绵（俱漆作用。）青绵纱（穿椅。）青丝线黄丝线大红熟丝绕绿丝线生丝左线大红绒白麻线
十、漆染：
生漆熟漆点漆白面靛青苏木槐花土子明矾猪胰子

[book_title]龙江船厂志卷之六
孚革志
革之九三，征匈贞厉，革言三就，有孚革，且易言乎哉！议之迨三，众孚而后可革也。躁则匈厉从之。圣人应天顺人，未占有孚，禅伐之代兴，忠质之异尚，宽猛之互施，凡以救敝也，适治之路弗可易已。弊之嫉也，尽芟而更树之，惑莫甚焉。夫弊也者，非能自为之也，犹垢之于服也。丽服以生，可潜而不可绝也。故禁虽备，弗能悉奸，犹虽远弗能任后，亦势然也。厂为百需所萃，弊兹猬兴，而屡经厘剔，政亦罟焉，数矣。然不能俾之弗弊也，去泰去甚焉尔矣。周咨爰度，非岁月不能悉了，未究其所由来，而徒欲祛之使去，将无匈厉之咎乎！乃志孚革。
○律己之弊有五
一曰慎任使。夫官非士流，则自爱者寡。敛财程工，咸须亲为裁制，毋轻委任，以滋弊端。苟委非其人，即不至相欺为奸，而彼之智识有所不逮，亦适以启奸而容蠢矣。胥隶匠作，尤宜临时点差。庶乎买嘱之弊可少革也。
二曰杜请托。夫厢民既无恒产，率多贫弱，能不累于衣食者，仅什一耳！若以请托之故，劳逸不均，轻重易置，不惟怨谕繁兴，而守道、守官均有所未安也。
三曰平市价。夫分司去市稍远，凡有市易，率委诸直月厢长，苟不戢御僮仆，至或损其价值，则赔补之累，必有所归。日积月累，其何以堪。是不可不慎也。
四曰略势分。夫厢民虽附籍京师，然世居草野，朴陋特甚。虽作头日役于官，亦与各局院者不同。苟御之以术，震之以威，虽有迫切之情，不复能自呜矣！恩威兼着，情法并行，使彼畏我而不敢欺，爱我而不忍欺。万一情有冤抑，事有窒碍，亦须为之禀堂，曲为区处，无俾失所。如是则自然乐于趋事，而大有功矣。
五曰察扣减。夫工匠执役于官，晨出暮归，岂真有奉公之义哉，为糊口计也。兴工之初，工食未领，先称贷以自给，工完支银计其出息，十已损二矣！而府吏胥徒，蚕食于公门者，又方聚喙而睁目焉，故匠工之所得者，仅十之六七耳。此之不戢，其伤实多。迩因查访既明，痛加禁革，冀得少祛一二。但恐以石压草，石去旋生。能时加之意，或庶乎其可也。
○收料之弊有八
一曰烛容隐。尝闻往时船料派征，畿内郡邑商人上木于厂，给文径往关支，无候价之劳，其利颇丰。贿嘱量木人役，即有空损，容隐不举。时单板未立原，料率多宽盈，故匠役亦乐从之。今屡经振刷，稽考严密，然未能保其尽无也。
二曰预储蓄。夫大筏之来俱在春、夏水涨时，至秋、冬则商贾屏迹。若不于此时多买，以备一年之用，即有紧急，不能集事，不可不知。
三曰戒滥恶。夫水楠、大叶楠，皆楠也，然不若香楠为美。清流，木色白理，疏而易朽，均称为杉。又尾削则料少，弯扁则不中于用。兵部收买楠木，大者至围七、八尺，围不及三尺者，弃而不售。本部虽欲围四尺者，亦不易得，故板狭缝多而船不固。竹有大小，其价随以高下。铺户率以小者充数，收者取盈而止。殊不知匠作不敷，则料计时必旋添以足之。若能拣选大者，可省十之二三矣。芦虽取之抽分，其美恶之不同，亦犹竹之有大小也。支到者往往细弱不堪，匠作买蓬以代之。绵布阔一尺八寸，与黄绢俱长三丈二尺为一疋。若狭不中度，损其长以补之。棕、麻贵干，湿则重而易朽。油贵清，多滓则不真。又天寒经冻，则入舱不固。铁有精粗，以尤溪者为最。本厂原有定规，每铁百斤出钉六十五斤。但新旧杂揉，藏带易而防范难，小匠率有盗窃之弊。凡此皆不可不察也。
四曰谨权度。围篾丈尺，俱有本部原定式样及量衡、号烙，皆须收贮分司。临时验发，用毕交收，不时查勘，以防挪移加损。
五曰禁需求。商铺人等赴厂纳料，候至工完方得领价，最为可悯。验收时若信下人留难，适启需求之路。但亲为查验，不许稽延，将不禁而自止矣。
六曰量贴役。铸户一名，率小户数名贴之。其为首者，每遇衙门派办物料，即分派小户出贴。夫物价在官，未有弃而不支者。所当贴者，不过送纳之脚钱，与官价比，时价或有不敷耳。又其甚则领价稽迟，所赔之利息尔，乃欺其愚弱，并物价而均派之，稍不如意，往往告追。当事者急于取料，不得不徇其求，而不知贫民之受困者多矣！
七曰稽抵换。会有物料赴抽分场支用，相去既远，抵换之弊，不可不防。若木植则先差吏赴场印号；支回，验而入之。
八曰惩勒背。作头赴场支料，该常┐守人役有指索出场常例纸扎钱者。商铺上料，赴部支价，吏胥索赂，辄停阁累月。夫作头自备脚价以运官物，铺户先纳料而后领银，中间既有折阅之忧，乃复有此，人何以堪。严禁而痛绝之可也。
○造船之弊有十
一曰板薄。夫板之厚薄，每船俱有定式，载在船书。但自单板法行，料算精密，匠作有折阅之忧，率减薄以足之。承沿已久，恬不为意。须于锯时、用时亲诣稽查，务求如式。又雇募小匠习用营造小尺，以致混乱成法，亦须不时较勘。
二曰钉稀。一尺三钉，原有成规。作头不能防闭小匠之窃取，致有不足，则其用之必省。然畏于查验，故钻孔虽密，入钉则疏，一经捻过，无复可辨。此须责之捻作，毋得互相容隐，犯者一体处治。又乘未捻时，随意检阅，庶可革其一二尔。
三曰不精。夫造船之工，唯油舱为最要。油捻不固，虽板厚木坚，水一入而朽随之矣。然油捻欲固，又在灰麻如法。舂灰者心须宽、力须猛。心不宽则入油太骤而不纯，力不猛则不得成胎，少弛即败弃矣。撕麻须细，今帮军不至，作头雇人充役，率以速了为幸，岂肯尽心如此哉。油漆丰啬，亦各有宜。油不啬则木不受而多皱；漆不丰，则不泽；瓦灰入油少则未久而剥落。凡此类者，皆不精之过，可以触而长也。
四曰不式。夫船之制虽不同，大小广狭皆有成式。但造完时不曾覆量，故有船名同、料同而长短不同者。此因袭之弊也。至于黄船则又甚焉。小者比之大者而反宽，四百料者比之一百料者而反窄，恐传之愈久而愈失其真矣。
五曰故板。夫拆船旧板，虽例充本船改造三分之料，然破朽有多寡，则旧料有盈缩。若破朽不甚，是三分为有余，新板七分须随时斟酌给用。否则新板既盈，人隋不乐于用旧，皆弃而归之木楂矣。
六曰省捻。匠作视船为官物，无诚心体国之义。如闷头之内、顾堂之下，查看所不及，虚稍等处，波涛所不至者，皆捻其外而遗其中，或全略而不捻，以为是无害焉。而不知捻而不覆，则一经振动，灰皆脱落，水即入之，安得不朽。此既先朽，彼亦安能独固耶！尝试观黄船，有小甲以监造每至三十余年尚堪撑驾。而操船之坏，常不及修造之期。使能查仿黄船事例，每船定委一官或旗甲看管，不得屡易。修造时即令本人赴厂监察各匠，完时亲领归营看守。损坏者有罚。如是而船之不固者，未之有也。
七曰稽延。本厂造船，唯预备黄船有罩蓬，余皆无之。故兴工之后，日暴雨浥，在所不免。若非严限速完，则船未入水而已先受损矣。
八曰克减。凡造船所用料物皆有定数，若完时不为查验，渐归短小，日积月累，将有不堪之忧。如旗幕布绢，须量算丈尺；癌索棕麻，须秤计斤数。又就其中量除折耗，则情法皆宜，公私两便矣＃晻此二者余可类见。
九曰指诈。夫船之必求坚固者，虽以为国，而于身谋，亦未尝不便。近来匠作既图苟且，监督者忽而不察。船既不能如式，安得不启小人之掯诈乎？故预备船改造时，至有一板一木之不精，旗甲执勒所得至十余金者。苟不遂其欲，则动以上用为词，多方恐吓，必济而后已。承袭既久，肆行无畏。近事可惩，后图宜慎。战巡船虽无此弊，而躧验之时，匠作亦有所费。夫使船不如式，则彼虽不言，而庸免于后事之忧。曷若劳心于初，使彼无所用其诈乎？虽小人贪得之风或不能顿革，能先簿正器，亦君子挽回末俗之一机也。
十曰赔补。兵部政册内，每船杂工不下百数，如车船起侧、落墩、出水之类，皆计工给银，匠作乐于趋事，而无苟且之心。本厂每一大船出入，至用二三百工，然料计时止算正工，凡诸杂工悉倚办于帮军。夫帮军即使尽至，多不过三四十人耳，况未必至乎！又原料、正工既经刊定榜例，而后来监督者率以节省为能，日减月缩，作头赔补之累，至今日可谓极矣。苟非变通而优恤之，不惟厢民之日贫，而欲求船之如式也，不亦难哉！
○收船之弊有二
一曰验器物。通州预备船，备御用也，未经御用则器物不应先自损坏。先自损坏者，非管船旗甲僭用破损，则造作之不固也。操船既经五年，风蓬之类，难以责其不坏，唯件数不可缺耳。
二曰查板片。新江□送到船只，往往未及修造之期，先已破碎沉水。板木欠少，畏于追赔，剧□□□匠作为之容隐。又挨至水涸之时驾送到厂，□□□小桥，就于水次拆卸。此令一行，则小人之计遂矣＃睺战船装修制度，多与常船不同，即有欠少，非曾经造过者不能悉知。匠作既受其嘱，又何从而稽其全缺也！；
○佃田之弊有三
一曰转佃。提举司田地止是召人承佃，岁办油麻，初无取价之例。有等奸人将佃帖私卖与人，买者承其旧名以输岁课，相沿成风，于是无无价之田矣。此弊虽不可顿革，亦须时时查访，惩一警百，渐次而消息之，可也。
二曰霸佃。油麻田地如卫所屯田，止应军人承佃。但提举司匠户贫困者多，曰每遇召佃之时，率为豪家所霸。况本厂作坝车水之役，皆倚诸佃户，豪家佃田莫肯赴役，则小民独受其累。又油麻不以时纳，至经岁拖欠，使小民效尤，深为不便。
三曰官佃。旧因提举无薪皂之资，将油麻田地七十余亩与彼耕种，除纳课外，藉其余利以给家口。此例不知始于何时。但一官既去，辄为吏胥所卖。新官到任，乃复取回。屡兴词讼。今已禁革，改召厢民有力者承佃，后来者不许仍蹈前弊。况每岁油、麻，既属该司掌收，则此田之课，纳与不纳，亦无从考。事阅钱粮，迹涉嫌疑，不可不远也！
○看守之弊有二
一曰惩玩愒。厂寄城外，又官多交承，防范之规，废驰特甚。其仅存者，看守之役而已。然偷安嗜利，人情所同。偷安则巡徼不以时；嗜利则通同之弊日滋。苟非时时申饬，悬重法以惧之，严检阅以察之，欲无侵渔之患也，难矣！
二曰汰老弱。看料之人，厢民每月瞻其工食，下之人非无故而养之，上之人非无故而优之也。亦曰厂为百需所萃，将恃此以无失耳。奈庸懦衰老之徒，藉以为终焉之计。而巡徼之责漫不加意，甚者以患失为心，惮于致怨，保奸容寇，无所不至。噫！畜猫捕鼠，岂以无鼠而畜不捕之猫乎？
愚因志孚革，深究船政之由蠢，得其大端二焉，成之太艰，而毁之太亟也。夫战舰自裁革之后，仅止二百只。以常期计之，每岁所当修造者，不过各二十只耳。然工役之兴，靡有宁日，是何其成之之难若此耶？盖迟速无期，勤怠莫别，于是愒日避劳者得行其私，而一船之工，至有经岁未报者。及者归诸营也，典守者五日辄一易焉。故物无常主，莫加爱慎。人无固志，盼盼焉，惟候代之不暇，而莫任其朽敝之责。风雨所侵，波涛所触，虽欲无毁，不可得已。
尝观国初彭蠡之战，舳胪千艘，然不闻其成造之难也。今修造之费，岁且鉅万，监督之寄，已有专属矣。乃者江防小警，辄有缺乏之忧，至以马船充数。噫！是将孰执其咎哉？揆厥弊原端在于此。此之不革，而徒区区于末，恐于船政未见其益也。
尝欲合战舰之数，量其大小、难易，均为十班。每班二十只，每岁定限修造各一班，岁终不竣事者有罚。则当事者各务举其职业，莫敢旷矣，工孰有逾期者乎？而又通计水军之数，授以水操之船，随船大小，以为军之众寡。每船设一甲以统之，十船为一联，因以寓部伍之法。有事而出，各乘其所授之船。人不得越船，船不得离次，违者罪之，敝者罪之，有故然后更之，则军之视船也如其室然，身所庇也！又安肯坐视其损破，而不一加之意哉！然一船之作也，必具奏待报，乃敢兴事，而分授之令则又属之操江衙门，皆非可得而擅革者。
呜呼！《易》：“穷则变。”变，岂圣人之得已哉！桑弘羊、王安石皆不忍时事之弊，起而更张之，卒犯众喙，死有余戮。自今观之，海内虚耗，经费匮乏，举朝莫为之所以。二子者，盖有激焉。欲以济时艰、纡国恤，特其自信太过，未达于孚革之义焉耳！使智虑不逮二子，遂欲嘐嘐焉以变法更化为倡，吾惧其咎之滋甚也！

[book_title]龙江船厂志卷之七
考衷志
盖尝博征典籍，历骋中古，灼知船务者，前称陶刺史，后称刘度支，卓乎尚矣！及考其综理之密，不遗于竹头木屑。君子曰：“士行之精敏，其集事而裕国也。”宜哉！至每船给钱干缗，虽损半犹可以办，则又曰何士安之阔略乃若此耶！晋承旷荡之余，威纲宽简，非明作罔以就功。唐祚中兴，政惟永圆，惇大成裕，固其所也。夫创制者必稽其终，师古者不泥其迹。故曰：道有升降，政由俗革，益之损之，酌时而趋变者，善为理者也。史称晏之法至咸通中已为极敝。矧今船肆之辟，历年将三倍于兹，乃欲循故辙，胶往调以求理，即使陶、刘复生，曷以善其后哉！《传》曰：“铢铢而称之，至石必差；寸寸而度之，至丈必舛。”言贵操其要也。船书之设，诞而寡核；船纪之作，漫而靡归。窃欲持盈缩之准，烛良苦之岐，而不使少进退焉，是岂易言哉，揆诸故而已矣！作考衷志。
○稍食
◎黄船
弘治十六年榜例
△预备大（叁、肆百料同）
贰千伍百伍拾捌工伍分，该银柒拾陆两柒钱捌分伍厘。（船木作柒百捌拾工，）（锯作贰百贰拾伍工，）（装修作叁百壹拾工，）（雕銮作伍拾捌工，）（锯作柒拾肆工，）（念作叁百工，舂灰、撕麻、扯钻肆拾叁工伍分，）（铁作壹百叁拾工，）（上铁作贰拾柒工伍分，）（蓬作玖拾壹工伍分，）（索作柒拾肆工，）（上索作壹工伍分，）（缆作贰拾玖工伍分，）（竹作贰拾工伍分，）（油漆作壹百叁拾叁工，）（五墨作叁拾贰工伍分，）（妆銮作捌工，）（抹金作肆工，）（旗作陆工，）（鼓作陆工，）（蜊壳作贰拾叁工伍分，）（缨作贰工伍分，）（旋作伍工，）（染作壹百叁工，）（裁缝作玖工伍分，）（摆锡作壹工伍分，）（双线作贰工，）（绦作肆工，）（穿椅作陆工，）（桶作拾贰工伍分，）（铜作贰拾壹工伍分，）（响铜作拾肆工，）（铸作伍工。）
△南京大（叁、肆百料同）
壹千贰拾贰工，该银叁拾两陆钱陆分。（船木作并扯钻、抬板共叁百柒拾伍工，）（锯作壹百贰拾工，）（装修作壹百肆拾伍工，）（雕銮作壹拾叁工，）（锯作贰拾伍工，）（念作壹百壹拾伍工，撕麻、舂灰贰拾工，）（铁作肆拾伍工，鍹打柒工，）（蓬作叁拾伍工，）（索作叁拾工，）（缆作拾肆工，）（竹作贰拾工，）（油漆作拾捌工，）（五墨作陆工，）（妆銮作贰工，）（旗作陆工，）（蜊壳作柒工，）（缨作壹工，）（旋作贰工，）（染作拾贰工，）（摆锡作壹工，）（双线作壹工，）（铜作贰工。）
△南京小（贰百料匾浅以下俱同）
玖百叁拾肆工，该银贰拾捌两贰分。（船木作贰百玖拾捌工，）（锯作壹百叁拾工，）（装修作壹百陆拾工，）（雕銮作伍拾工，）（锯匠伍拾工，）（念作壹百壹拾伍工，）（铁作炉打柒工，）（蓬作叁拾伍工，）（索作叁拾贰工，）（缆作拾陆工，）（油漆作叁拾贰工，）（五墨作捌工，）（妆銮作贰工，）（旗作叁工，）（蜊壳作柒工，）（缨作壹工，）（旋作贰工，）（染作肆工，）（摆锡作壹工，）（双线作壹工，）（余买办不料。）
◎船书
△南京大（叁、肆百料同）
玖百贰拾柒工，该银贰拾柒两捌钱壹分。（船木作并扯钻，抬板共叁百陆拾伍工，）（锯匠壹百壹拾工，）（装修作壹百叁拾伍工，）（雕銮作叁拾工，）（锯匠贰拾伍工，）（念作壹百叁拾叁工，）（舂灰撕麻拾工，）（铁作炉打伍工，）（蓬作叁拾贰工，）（索作叁拾伍工，）（缆作拾贰工，）（竹作玖工，）（油漆、五墨二作拾陆工，）（妆銮作贰工，）（旗作陆工，）（蜊壳作伍工，）（余买办不料。）
△南京小（贰百料匾浅以下俱同）
捌百陆拾陆工肆分，该银贰拾伍两玖钱玖分贰厘。（船木作叁百工，）（锯匠壹百壹拾伍工，）（装修作壹百伍拾工，）（雕銮作叁拾工，）（锯匠叁拾工，）（念作壹百壹拾工，）（铁作打钉贰拾肆工肆分，）（鍹打陆工，）（蓬作叁拾贰工，）（索作贰拾柒工，）（缆作拾叁工，）（油漆、五墨二作贰拾壹工，）（妆銮作壹工，）（旗作贰工，）（蜊壳作伍工，）（余买办不料。）
◎一案
△预备大（叁、肆百料同）
贰千肆百柒拾叁工柒分，该银柒拾肆两贰钱壹分壹厘。嘉靖（二十五年造肆百料船。）（雕銮作，锯匠，）（舂灰、撕麻、扯钻，）（蓬作，索作，）（缆作，竹作，）（五墨作，妆銮作，）（抹金作，旗作，）（鼓作，蜊壳作，）（缨作，旋作，）（裁缝作，摆锡作，）（双线作，绦作，）（穿椅作，桶作，）（铜作，响铜作，）（铸作，俱同榜例。）（船木作柒百玖拾工，）（锯匠贰百贰拾陆工伍分，）（装修作叁百伍工，）（舱作贰百玖拾肆工，）（铁作壹百壹拾捌工，）（铁作拾贰工柒分，）（索作柒拾工，）（油漆作壹百叁拾贰工伍分，）（染作肆拾叁工。）
△南京大（叁、肆百料同）
玖百贰拾柒工捌分，该银贰拾柒两捌钱叁分肆厘。（嘉靖二十七年造，钟胜肆百。）（胜肆百。）（船木作，锯匠，）（雕銮作，锯匠，）（念作，舂灰、撕麻，）（蓬作，缆作，）（竹作，油漆作，）（五墨作，妆銮作，）（蜊壳作，俱同船书。）（装修作壹百贰拾工，）（索作叁拾工，）（铁作贰拾贰工捌分，）（鍹作伍工，）（旗作肆工，）（余买办不料。）
△南京小（贰百料匾浅以下俱同）
玖百壹拾柒工，该银贰拾柒两伍钱壹分。（嘉靖二十三年造，杨川关贰百料船。）（雕銮作，妆銮作，）（旗作，俱同船书。）（念作，蓬作，）（缆作，五墨作，）（蜊壳作，俱同榜例。）（船木作叁百陆工，）（锯匠壹百贰拾贰工，）（装修作壹百陆拾陆工，）（锯匠伍拾叁工，）（铁作钉买办，鍹打柒工，）（索作贰拾陆工，）（油漆作贰拾叁工，）（余买办不料。）
◎二案
△预备大（叁、肆百料同）
贰千伍百零玖工，该银柒拾伍两贰钱柒分。（嘉靖二十八年造肆百料。）（船木作，锯匠，）（装修作，雕銮作，）（锯匠，舱作，）（舂灰、撕麻、扯钻，）（蓬作，索作，）（上索作，缆作，）（竹作，油漆作，）（五墨作，妆銮作，）（抹金作，旗作，）（鼓作，蜊壳作，）（缨作，旋作，）（裁缝作，摆锡作，）（双线作，绦作，）（穿椅作，桶作，）（铜作，响铜作，）（铸作，俱同一案，）（铁作壹百贰拾肆工，）（上铁作贰拾肆工，）（染作陆拾壹工。）
△南京大（叁、肆百料同）
捌百叁拾壹工，该银贰拾肆两玖钱叁分。（嘉靖三十一年造，许和亮叁百料。）（船木、装修、锯匠，）（雕銮作，蓬作，）（缆作，竹作，）（旗作，蜊壳作，）（俱同一案。）（船木作贰百玖拾伍工，）（装修作壹百伍拾叁工，）（念壹百壹拾工，）（索作贰拾捌工，）（油漆、五墨共壹拾捌工，）（余买办不料。）
△南京小（贰百料匾浅以下俱同）
柒百柒拾壹工，该银贰拾叁两壹钱叁分。（嘉靖三十午造。）（蓬作，索作，）（缆作，妆銮作，）（蜊壳作，俱同一案。）（船木作贰百伍拾叁工，）（锯匠壹百柒工，）（装修作壹百伍拾叁工，）（雕銮作贰拾肆工，）（锯匠叁拾工，）（念作壹百工，）（铁作钟打柒工，）（油漆作拾贰工，）（五墨作伍工，）（旗作壹工，）（余买办不料。）
◎叁案
△预备大（叁、肆百料同）
贰千肆百贰拾柒工伍分，该银柒拾贰两捌钱贰分伍厘。（嘉靖三十—年造，叁百料。）（船木作，雕銮作，）（上索作，妆銮作，）（抹金作，鼓作，）（缨作，旋作，）（摆锡作，双线作，）（绦作，穿椅作，）（响铜作，俱同榜例。）（索作同一案。）（染作同一案，）（船木作锯匠贰百贰拾工，）（装修作贰百玖拾叁工，）（锯匠柒拾工，）（念作贰百捌拾捌工，）（舂灰、撕麻、扯钻肆拾叁工）（铁作壹百壹拾贰工，）（上铁作贰拾肆工，）（蓬作捌拾捌工，）（缆作贰拾柒工，）（竹作贰拾工，）（油漆作壹百叁拾工，）（五墨作叁拾工，）（旗作肆工，）（蜊壳作贰拾叁工，）（裁缝作捌工，）（桶作拾贰工，）（铜作贰拾工，）（铸作拾工。）
△南京大（叁、肆百料同）
捌百伍拾捌工，该银贰拾伍两柒钱肆分。（嘉靖三十一年造，周瑚肆百料。）（雕銮作，锯匠，）（撕麻、舂灰，蓬作，）（索作，缆作，）（竹作，妆銮作，）（旗作，蜊壳作，）（俱同二案。）（船木作叁百贰拾伍工，）（锯匠壹百工，）（装修作壹百叁拾伍工，）（念壹百贰拾工，）（铁作炉打伍工，）（油漆、五墨作共壹拾陆工，）（余买办不料。）
△南京小（贰百料匾浅以下俱同）
捌百贰拾工，该银贰拾肆两陆钱。（嘉靖三十二年造，葛原壹百料。）（蓬作，缆作，）（油漆作，五墨作，）（妆銮作，旗作，）（蜊壳作，俱同船书。）（船木作贰百捌拾伍工，）（锯匠壹百肆工，）（装修作壹百肆拾工，）（雕銮作贰拾捌工，）（锯匠贰拾捌工，）（念作壹百肆工伍分，）（铁作贰拾肆工伍分，）（鍹打陆工，）（索作贰拾陆工，）（余买办不料。）
◎战船
弘治十六年榜例
△肆百料座船
贰千肆百捌拾柒工壹分，该银柒拾肆两陆钱壹分。（船木作捌百伍拾工，）（锯匠贰百伍拾工，）（装修作叁百陆拾伍工，）（离銮作柒拾玖工，）（锯匠肆拾工。）（舱作叁百肆拾叁工陆分，）（铁作壹百玖拾伍工伍分，）（上铁作拾柒工，）（蓬作捌拾玖工，）（索作陆拾贰工伍分，）（缆作拾捌工伍分，）（油漆作陆拾陆工伍分，）（五墨作叁拾工，）（旗作玖工伍分，）（鼓作伍工，）（蜊壳作肆拾柒工，）（缨作贰工，）（旋作伍工，）（染作肆工，）（摆锡作叁工，）（双线作陆工。）
△贰百料
壹千工，该银叁拾两。（船木作叁百壹拾工，）（锯匠壹百壹拾工，）（装修作壹百伍拾工，）（锯匠陆拾伍工，）（念作壹百叁拾肆工，）（铁作柒拾工，）（蓬作伍拾伍工，）（索作叁拾叁工，）（缆作柒工，）（油漆作拾工，）（五墨作拾壹工，）（旗作拾工，）（鼓作叁工，）（蜊壳作叁工，）（缨作壹工，）（旋作叁工，）（染作贰拾伍工，）（双线作壹工。）
△壹百伍拾料
柒百伍拾壹工，该银贰拾贰两伍钱叁分。（船木作贰百柒拾工，）（锯匠壹百壹拾工，）（装修作捌拾工，）（锯匠肆拾工，）（念作壹百工，）（铁作肆拾捌工，）（蓬作贰拾玖工，）（索作贰拾壹工，）（缆作柒工，）（油漆作拾壹工，）（五墨作玖工，）（旗作贰工伍分，）（鼓作叁工，）（蜊壳作贰工，）（缨作壹工，）（旋作壹工）（染作拾伍工，）（双线作壹工伍分。）
◎船书
△壹百伍拾料
柒百零壹工伍分，该银贰拾壹两肆分伍厘。（船木作，船木锯匠，）（念作，索作，）（缆作，油漆作，）（五墨作，旗作，）（蜊壳作，俱同榜例。）（装修作捌拾叁工，）（装修锯匠肆拾壹工，）（铁作鍹打拾贰工，）（蓬作叁拾叁工，）（余买办不料。）
◎壹案
△肆百料座船
贰千肆百柒拾壹工，该银柒拾肆两壹钱叁分。（嘉靖十七年造。）（船木作，船木锯匠，）（雕銮作，装修锯匠，）（上铁作，蓬作，）（索作，油漆作，）（五墨作，旗作，）（鼓作，蜊壳作，）（缨作，旋作，）（染作，摆锡作，）（双线作，俱同榜例。）（装修作叁百陆拾肆工，）（念作叁百肆拾叁工，）（铁作壹百捌拾工伍分，）（缆作拾捌工。）
△贰百料
玖百贰拾玖工，该银贰拾柒两捌钱柒分。（嘉靖十八年造。）（船木作，装修作，）（装修作锯匠，）（蓬作，索作，）（缆作，油漆作，）（五墨作，旗作）（蜊壳作，缨作，）（旋作，染作，）（双线作，俱同榜例。）（船木作锯匠壹百零贰工，）（铁作鍹打柒工，）（鼓作贰工，）（余买办不料。）
△壹百伍拾料
陆百玖拾玖工，该银贰拾两玖钱玖分。（嘉靖十五年造。）（船木作，念作，）（索作，缆作，）（油漆作，五墨作，）（旗作，蜊壳作，）（俱同船书。）（装修作，装修锯匠，）（蓬作，缨作，）（旋作，染作，）（双线作，俱同榜例。）（船木锯匠壹百贰工，）（铁作炉打柒工，）（余买办不料。）
◎贰案
△肆百料座船
贰千壹百柒拾贰工，该银陆拾伍两壹钱陆分。（嘉靖三十一年造。）（船木作，船木锯匠，）（装修作，雕銮作，）（装修作、锯匠俱同一案。）（念作叁百柒拾工，）（铁作铉打玖工，）（上铁作拾陆工，）（蓬作陆拾工，）（索作陆拾工，）（缆作拾伍工，）（油漆作伍拾工，）（五墨作贰拾柒工，）（旗作拾工，）（蜊壳作贰拾贰工，）（余买办不料。）
△贰百料
捌百柒拾贰工，该银贰拾陆两壹钱陆分。（嘉靖三十一年造。）（装修作，装修锯匠，俱同二案。）（船木作叁百贰拾工，）（船木锯匠玖拾伍工，）（舱作壹百叁拾工，）（铁作鍹打玖工，）（蓬作肆拾工，）（索作叁拾工，）（缆作陆工，）（油漆作捌工，）（五墨作拾工，）（旗作柒工，）（蜊壳作贰工，）（余买办不料。）
△壹百伍拾料
柒百零陆工伍分，该银贰拾壹两壹钱玖分伍厘。（嘉靖二十二年造。）（船木作，念作，）（装修作，装修锯匠，）（索作，缆作，）（油漆作，五墨作，）（旗作，蜊壳作，）（俱同一案。）（铁作钟打拾贰工，）（船木锯匠壹百壹拾工，）（蓬作叁拾捌工，）（余买办不料。）
◎叁案
△贰百料
捌百柒拾贰工，该银贰拾陆两壹钱陆分。（嘉靖三十一年造。）（装修作，装修锯匠，俱同二案。）（船木作叁百贰拾工，）（船木锯匠玖拾伍工，）（舱作壹百叁拾工，）（铁作鍹打玖工，）（蓬作肆拾工，）（索作叁拾工，）（缆作陆工，）（油漆作捌工，）（五墨作拾工，）（旗作柒工，）（蜊壳作贰工，）（余买办不料。）
△壹百伍拾料
陆百肆拾柒工伍分，该银壹拾玖两肆钱贰分伍厘。（嘉靖三十年造。）（缆作，蜊壳作，）（俱同二案。）（船木作贰百伍拾工，）（船木锯匠捌拾伍工，）（装修作柒拾捌工，）（装修作锯匠叁拾肆工，）（念作玖拾伍工，）（铁作贰拾伍工伍分，）（蓬作叁拾壹工，）（索作贰拾工，）（油漆作拾工，）（五墨作捌工，）（旗作贰工，）（余买办不料。）
◎战船
弘治十六年榜例
△壹百料
肆百玖拾工，该银壹拾肆两柒钱。（船木作壹百肆拾玖工，）（船木锯匠壹百工，）（装修作并锯匠柒拾壹工，）（念作伍拾柒工，）（铁作肆拾贰工，）（蓬作贰拾陆工，）（索作贰拾壹工，）（缆作肆工，）（油漆作伍工，）（五墨作肆工，）（旗作贰工，）（蜊壳作叁工，）（缨作壹工，）（旋作壹工，）（染作叁工，）（双线作壹工。）
△三板船
贰百伍拾陆工陆分柒厘，该银柒两柒钱。（船木作捌拾工，）（船木作锯匠肆拾捌工，）（念作叁拾贰工，）（铁作叁拾叁工陆分柒厘，）（蓬作贰拾伍工，）（索作贰拾壹工，）（缆作伍工，）（油漆作叁工，）（五墨作叁工，）（旗作贰工，）（缨作半工，）（旋作壹工，）（染作贰工，）（双线作半工。）
△划船
贰百肆拾陆工陆分柒厘，该银柒两肆钱。（船木作陆拾伍工，）（船木作锯匠伍拾工。）
◎船书
△壹百料
肆百伍拾壹工，该银壹拾叁两伍钱叁分。（船木作，船木锯匠，）（舱作，索作，）（缆作，油漆作，）（五墨作，旗作，）（俱同榜例。）（装修作伍拾贰工，）（装修锯匠贰拾贰工，）（铁作鍹打拾工，）（蓬作贰拾叁工，）（蜊壳作贰工，）（余买办不料。）
△三板船
贰百叁拾贰工，该银陆两玖钱陆分。（船木作，船木锯匠，）（舱作，蓬作，）（索作，缆作，）（油漆作，五墨作，）（旗作
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:03:07-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>