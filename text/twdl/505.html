<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="图说,西域土地人物略,西域沿革略,《甘肃镇战守图略》PDF版下载,甘肃镇战守图略全文在线阅读,甘肃镇战守图略全文在线下载,大玄古籍书库">
<meta name="description" content="此《甘肃镇战守图略》前半自东向西描述明代甘肃镇辖区的军事防务，一图一说（图在前，说在后）共十八页，全图采青绿山水画法，上北下南，东起兰州城，西至嘉裕关。后半主述「西域土地人物」，图东起嘉裕关，记录西域各地和人文景观。此为台北故宫博物院藏，明嘉靖时期彩绘纸本。明初为防御蒙古袭扰，在东起鸭绿江，西至嘉峪关延绵万里之线上设“九边”。初设辽东、宣府、大同、延绥四镇，继设宁夏、甘肃、蓟州三镇，又设山西、固原两镇，是为九边。各镇均设有总兵官一人。本图即为描述明代中期以前甘肃镇的军事防务。_甘肃镇战守图略_全文在线阅读_甘肃镇战守图略_全文在线下载_大玄古籍书库">
<title>甘肃镇战守图略_佚名_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">甘肃镇战守图略</span> <br/>
          作者： <span class="inputVal" id="bkauthor">佚名</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地理,完结</span> <br/>
          字数： <span class="inputVal" id="bknum">[book_length]16186</span> <br/>
          说明： <span class="inputVal" id="bkdec">此《甘肃镇战守图略》前半自东向西描述明代甘肃镇辖区的军事防务，一图一说（图在前，说在后）共十八页，全图采青绿山水画法，上北下南，东起兰州城，西至嘉裕关。后半主述「西域土地人物」，图东起嘉裕关，记录西域各地和人文景观。此为台北故宫博物院藏，明嘉靖时期彩绘纸本。明初为防御蒙古袭扰，在东起鸭绿江，西至嘉峪关延绵万里之线上设“九边”。初设辽东、宣府、大同、延绥四镇，继设宁夏、甘肃、蓟州三镇，又设山西、固原两镇，是为九边。各镇均设有总兵官一人。本图即为描述明代中期以前甘肃镇的军事防务。</span> <br/>
          封面： <span class="inputVal" id="bkimg">Z_11550.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]甘肃镇战守图略
[book_author]佚名
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地理,完结
[book_length]16186
[book_dec]此《甘肃镇战守图略》前半自东向西描述明代甘肃镇辖区的军事防务，一图一说（图在前，说在后）共十八页，全图采青绿山水画法，上北下南，东起兰州城，西至嘉裕关。后半主述「西域土地人物」，图东起嘉裕关，记录西域各地和人文景观。此为台北故宫博物院藏，明嘉靖时期彩绘纸本。明初为防御蒙古袭扰，在东起鸭绿江，西至嘉峪关延绵万里之线上设“九边”。初设辽东、宣府、大同、延绥四镇，继设宁夏、甘肃、蓟州三镇，又设山西、固原两镇，是为九边。各镇均设有总兵官一人。本图即为描述明代中期以前甘肃镇的军事防务。
[book_img]Z_11550.jpg


[book_title]图说
红城子图说
红城子堡地里窎远，山口数多，极为难守。设有守备官一员，东至靖虏卫芦塘湖，如贼由本湖奔红沟、傅家水、硖儿水，或由孙家沟、火烧沟槽儿冲过边进境，至南大通、红城子，过大路，往西奔费家、沙沟、可可川、红古城，过大通河，犯暖州、弘化寺地方，西宁兵马在下川口沿河设备，阻遏。庄浪、红城子、镇羌兵马，随贼由青羊头岭、石板沟等处地方，尾后夹攻截杀。如贼抢可可川等处地方，彼地山涧俱险，俟其分散，我兵亦随势击杀，或增兵并力，亦可期成功。一路由硖儿水透芦井儿、咸水河，越过苦水湾驿大路，由庄浪河口抢张拓二台，如过黄河，抢兰州积积滩堡、阿干岘等处地方，庄浪、红城子兵马随贼尾后，至河口据险处所堵截，如贼枪回，决不能全还，可成大捷。一路由芦井儿奔新添铺，往南透沙井驿，过黄河，抢西古城、兰州、临城、水磨沟、马寒山等处地方，庄浪、红城子兵马驰赴沙井驿倚河，堵截归路，兰州主客兵马并力追击，亦可成功，北邻庄浪卫地方。
深哨地方三处
米硖山离城三百五十里，芦塘湖离城四百里，五方寺离城四百五十里。
庄浪图说
庄浪卫，古河湟郡也，汉土杂居，地方冲要，设有参将一员，东至靖虏卫芦塘湖。如套贼由本湖自甘家水、寡妇水、斩石硖、土豹岭、常山儿、分水岭透南奔陈家沟、狼洞沟、破山口，抢掠南大通、红城子地方。一路由教塲沟、加徐儿沟、马肠沟、石灰沟等处进境，抢掠临城人烟数少，堡寨坚固，收敛隄备，相机战守。如由杜家沙沟进境，仍踏先年故道，越过武胜驿，奔西大通，过黑山、大通河，抢掠西宁、巴暖、三川、河州、弘化寺地方。庄浪、红城子、镇羌人马，合兵于马营沟边柞结营拒堵，以遏进入。或贼由石门侵犯，庄浪兵马数少，不能阻遏。西宁人马，递年于巴州一带沿河设备，如冰桥结冻数少，设备严密，止令守河。如冰结冻数多，漫散西宁兵马前赴黑山拒险堵截，庄浪兵马尾后夹攻，游击、凉州副总兵人马驰赴，应援截杀，纵使贼众，亦不能深入侵犯。巴暖、三川。南至红城子堡，北接镇羌驿地方。
深哨地方四处
芦塘湖离城三百五十里，五方寺离城五百里，大松山离城五百里，咸滩墩离城六百里。
西宁图说
西宁卫，古鄯善郡也，设在万山之中，汉土番夷杂居耕牧，昔年不经虏患。但今亦卜剌占据西海，杀散安定等卫藩篱，番达及套虏，大肆侵掠，巴、暖三川，虏患日甚。设有兵备、守备官二员，东至碾伯右千户所，以及庄浪卫。套贼由庄浪越过武胜驿、西大通，往南奔黑山，过大通河，至巴州川口驿、古鄯驿、河州、弘化寺等处抢掠，一路从红古城侵犯古鄯驿，亦抢弘化寺等处地方。果贼深入，庄浪兵马袭至大通河，拒险堵截。西宁、河州兵马，联络夹攻，贼必不能获利而归。东南至黄河，与归德州相临。如海贼由李思牧川从捏尔朵硖经纳硖、白崖子进境，各处山险路硖，传调申中族、板撒儿族、隆奔族三枝西番拒险，堵截归路，我兵列阵夹攻，可成大功。西至西海。如海贼自剌剌山透第四沟、哈儿卜、西石硖、锁思塘、舍舍儿等处地方，各处俱有西番堵截后路，我兵追赶剿杀。西北至毛家山边墙七十里，路接大通川西海，地方平漫。海贼先年大举，累犯西宁。近议于毛家山创筑边墙一道二十余里，底阔一丈二尺，高一丈五尺，墙外壕堑一道，深一丈五尺，阔一丈五尺。工完后，达贼前至本边窥见复回，至今再无侵犯。以后如大虏由彼侵犯，西宁守备带领马步官军，屯兵登墙战守，地方可保无虞。北至沙塘川、哈剌只、红崖子沟脑，俱有番夷。海贼由西海、大通川透思包务硖、写儿缠山口、写儿冲山口，犯沙塘川、哈剌只沟，兵马自乾沟西石硖截至威远墩，拒堵后路。传调西番，随贼追击夹攻，亦可成功矣。
西宁设立藩篱，番达四卫，安定卫、罕东右卫、曲先卫、阿端卫，俱在青海近境，设有巴哇等一十三族，各授官颁印，递年中纳金牌茶马。自正德七年，亦卜剌、阿尔、秃厮二枝占据青海，将安定等四卫并临近深藏等番夷抢杀散亡。见在临番巴哇族、隆奔族、贾儿即族、占咂族、革咂族、隆卜族、西纳族、申中族共八族，西番颇守法度，递年中马，不敢为恶。其巴沙族、思冬沙族、写尔族、思恶思个儿族、薛咂等五族，西番倚凭山险，敢于为恶，或突通衢，抢掠经行，或攻打庄寨，劫掠财畜，或拒敌官军，杀伤甚众。内巴沙族、思冬沙族、写尔等三族，为恶深重，思阿思个儿、薛咱等二族次之。先年调集兵马剿捕，后颇知惧，安分住牧。近年复又为患。虽常差遣抚夷官抚禁，犹尔跳梁。若不早为处治，夷性犬羊，诸番效尢，祸将曰滋矣。
深哨地方三处
西海捣溏三百五十里，大小沙河七百里，江零口三百八十里。
镇羌图说
镇羌驿堡，设有守备官一员，西邻西番，东连套虏，中通一路，极为冲要。东至芦塘湖。如套虏自本湖由寡妇水、甘家水、斩石硖、黑马圈、野松林、孤头觜二道沟，沿河，由本堡经过大路，透西分水岭、大通川、西海，去讫凉州末昌洪水地方，该差夜不收并西番远哨，总兵官驻札凉州适中地方，游击驻札古浪，恊守，副总兵驻札末昌，联络待报。如哨见前贼抢回，或奔镇羌原路，兵马驰至本堡古城堵截。如贼奔末昌，兵马掣回，随贼向往，相机截杀，可期成功。南至庄浪卫，西南至雪山三十里，俱有昝咱族番夷住牧。内有为恶生番，时肆抢掠，商旅经行者苦之，虽常抚禁，不遵约束，患犹前也。乘时加兵捕剿，示之以威，然后从而抚之，方得顺服。但彼夷众若不分别善恶，一槩加兵，必致结党煽雪，恐山险路硖，一旦扫除难尽。庄浪参将、西宁兵守官，先将守法者加意抚处，使为恶者势孤，不敢狂戾，一以加兵，胜期万全，余番知警，地方获安矣。北接古浪大路深哨地方二处。迤东平岭、散岔、黑马圈河，离城一百五十里。迤西阿西河、古城、分水岭、红崾岘，离城一百三十里。
古浪图说
古浪守御千户所，古和戎郡也，地方冲要，士马数少，设有操守官一员。东通黄羊川口、龙沟口。套虏由宁夏中卫岗子墩至凉州板井、芦沟、大松山、八沙，至黄羊川口，零贼由青石硖、红岭儿透龙沟口。如大举套虏收抢西海，由黄羊川口经过黑松驿一线之路。况轻骑长驱，虽有凉庄兵马，道路隔远，鲜能有济。龙沟口零贼出没无常，突至大路抢掠经行。黑松驿、安定递运所俱有按伏，官军往来迎送，赖之。墩塘哨了人役不过谨严烽堠而巳。且兵马写远，山林险密，不能剿杀。东南通镇羌驿，西北至凉州地方。
深哨地方一处
红岭儿离城一百八十里
凉州图说
凉州卫，古武威郡也，地广川平，近年常被虏患，设有分守、参政、副总兵各一员，东接外境。如套虏，由宁夏贺兰山，透中卫岗子墩，至板井，透芦沟、尖山，豳沙犯本城，东南犯古浪。如由豳沙分路奔石门儿过边，至古浪地界，二道边经过大路，侵犯南山、丁家湾等处地方。南至南山宽沟、黄羊岘把截营、金塔寺、朵兰口、炭山等口。炭山口、宽沟、黄羊岘道路颇宽，路通海、套二虏。其朵兰等口山险路硖，大贼不通，西接永昌，北至镇番卫。如遇套虏大举，人畜收入城堡，兵马分布冲要，遇贼肆散抢掠，兵马突出，邀击截杀，可期成功。
深哨地方一处，板井离城三百里。
镇番图说
镇番卫，古丽泽郡也，设有守备官一员。此地沙没平漫，又无山险，壕堑阻遏，遍通贼径，止靠墩台了望，极为冲要孤悬。东通宁夏贺兰山。套虏由红山寺、哨马营、抹山墩犯本境，一路由红山寺往南透大小松山，犯凉州地方，一路往西透鞍子山、独青山、来福山、九个井，透末昌、昌宁湖地方。一路由独青山、拜亚湖山，前透山丹卫山，后透甘州。如零贼犯境，必当严谨烽火。有警接举到城，守备领兵在于冲要堡寨按伏，待贼至分散抢掠，兵马突出截杀。若贼夤夜入境，失于了望，抢回之时，兵马袭至水头扑杀，乘其不备，可期成功。大贼犯境，收敛保固无虞南至凉州地方
深哨地方八处
红山寺离城七百二十里，天鹅湾离城五百五十里，鞍子山离城六百里，独青山离城三百五十里，拜亚湖离城五百五十里，白盐池离城三百七十里，常湖离城三百二十里，沙山湖离城一百五十里。
永昌图说
永昌卫，乃金川郡也，南通海寇，北连套虏，极为冲要。设有守备官一员，游击在彼驻札。东通凉州卫，南至栾窑口、平羌口、脑儿都口、人头沟、江零口。其平羌等口道路崎岖，大贼难犯；独栾窑口道路宽平，路通海套。二虏各口俱有剌咱、穷咱、红帽儿、亦朗骨四枝番夷住牧，尝有鼠窃居人财畜，抚夷官通抚，追给本主，颇不敢为恶，临期随机应变，恩威并施。如零贼由栾遥口出没，至寒鸭沟，分散抢掠，高古城、水泉儿、古城凹、新城儿、屯兴堡、水磨川，俱轻骑，虽常出兵追赶，况彼山近回速，徒自疲劳，当严谨烽燧，早知有备。其栾窑口每遇套虏收抢西海，达贼回还，必至本口，从水磨川临城经过，透昌宁湖，或透沙山湖迤北。套虏如抢西海，由镇番、九个井至昌宁湖，亦临城，乃必由之地。设有谋勇主将，调集大兵，相机截剿。如零贼从昌宁透红崖口，侵犯郑家堡、董家寨抢回，必由梧桐古墩饮马住歇，至镇番卫八十里，彼处兵马就近截杀，可期成功。若由破山口透末昌堡，本堡按伏官军二百员名，相机战守，保固地方。如由压腰山侵犯牧羊川，严谨守了，遇先传报，本城兵马迎敌，少缓则不及事矣。如由韭菜口、车路等沟侵犯水泉驿大路，则本城兵马驰救无及。
深哨地方五处
迤北三处
白盐池离城五百里，九个井离城三百里，梧桐古墩离城三百里。
迤南二处
野马川离城五百里，江零口、驼山寺离城四百里。
山丹卫图说
山丹卫，古仙隄郡也。先年地方冲要，近设红水守备等官，虏患颇少。设有守备官一员，东通末昌卫，南至大黄山，西接甘州，北至青山口、石井口、独峰口、红寺儿口、龙头山口、东乐大口，俱通套贼。如零贼由脱罕山、青台泉、半截墩口，侵犯本境，但彼地窎远，出没不常，摽掠回还，谋勇守备官挑选本处精壮官军，夤夜袭追，住歇水头扑杀，掩其隋归，可期成功。如大举由镇番卫鞍子山、独青山、拜亚湖往西透脱罕山，如由山后透黑山口，侵犯甘州山，前犯本处有警，二处当严谨隄备，预为收敛人畜，分兵设伏，俟其分散抢掠，相机剿杀。
深哨迤北地方三处
乱井离城三百五十里，半截墩离城二百五十里，青台泉离城三百里。
甘州图说
甘州镇城，乃张掖郡也，地平川阔，贼少不敢侵犯，大举之患，不能免焉。设有镇巡、恊守、副总兵、行太仆寺卿、分巡副使、行都司等官。东至山丹卫，南至红水堡，各设有守备官一员。红水堡所管通海寇山口、白石崖口、遍都口、明番山口，甘州所管大都麻口、酥油口、大磁窑口、孛罗等口。先年海贼由各口出沼为患，今各口住牧剌咱、穷咱二枝番夷。近来红水堡添设守备，花寨、黑城等堡设有防守官军，自是虏患稍息，各夷颇守法度，不敢为恶。迤北套虏由镇番山丹、脱罕山、将台透仁祖山口入境，至甘州城。本口砌有边墙墩台，颇堪阻遏。遇警举火，收敛人畜，分布兵马，据险守要，相机剿杀，保障地方。一路分往匡子泉透羊台山口入境，至板桥堡，本堡设有防守官军三百员名。彼处时有零贼侵扰，本堡会合平川堡防守官军，并力追逐捍卫。如由匡子泉透白盐池、芦泉，侵犯高台、四霸、八、九霸地方，高台、平川、镇夷兵马，联络截杀。
深哨地方七处
迤北三处
将台离城三百五十里，匡子泉离城三百五十里，白盐池离城三百五十里。
迤南四处
大都麻口离城一百二十里，酥油口离城一百里，剌哈油离城三百五十里
化林离城三百五十里。
高台图说
高台守御千户所，古建康郡也。南番北虏，防守颇难。设有钦依操守官一员，东通甘州，南至白城山红崖堡杨旗山口，路通西海，达贼本口，砌垒石墙阻遏，又有西番住牧。如贼侵犯，各夷自相为防，不能深入。但此夷生拗，地方受害，当加兵抚剿之，居人方得安堵。西南至红泥沟，接镇夷水塘湖地界，住牧。沙州罕东左卫番夷帖木哥等，于嘉靖七年，携领部落万余，投来肃州。时总制尚书晋溪王会奏，一半安插肃州威虏，一半分住高台、白城山。于内选夷兵四百名，分为四班，在于肃州赴班，按月支给口粮四斗五升，随军杀贼。一以分其势，一以羁其心。初来遵守法度，以后不遵原议，俱搬移白城山、甘州孛罗等口，并末昌山后黄城儿等地方，盘旋住牧。商旅经行，时彼抢劫，虽常抚追，竟不知畏。但彼夷众又与海寇结亲往来，比与别番抚治不同，若加兵威，必生异心。先年将各夷头目弟男羁留肃州为质，颇遵法矩，后多逃走，因无内顾，遂渐跳梁。经久之计，寔当早图，不然，养虎自贻患矣。西接镇夷地方，迤北套虏由石城、沙枣泉、狗耜泉、芦泉，高透四霸堡，低透八、九霸等堡。前项泉口各设守哨，有警传报，收敛高台人马，会合平川堡防守人马，并力设伏。如贼分散抢掠，彼地种稻沟渠颇多，相机分兵截杀，可期成功。
深哨地方二处
迤北石城，离城二百九十里，迤南巴思洞川，离城五百里。
镇夷图说
镇夷守御千户所，古天城郡也，控制黑河之外，孤悬冲要重地。设有钦依操守官一员，东通高台，南至水塘湖，以及南山马营堡，虽有番夷，住牧不常，西至鹅头山墩，与肃州红口子墩接境。如套贼由亦集乃、兀鲁乃透狼心山，越过毛目墩，自沙枣等墩空内，潜入肃州金塔寺一路，由鹅头山扑上大路，或至镇夷临城抢掠番夷。但地里平漫，来去疾速，不能截杀，遇冬黑河冰结，此患尢甚。当严加隄备，若得谋勇骁健之将，相机截杀，或可策勋。一由大山口出没，抢掠沙湾等堡及高台八九霸地方，当严烽燧，有警驰报操守，领兵前堡设伏，仍会高台操守官联络进兵截杀，地方不致失事，兵马可期成功矣。深哨地方迤比三处，狼心山离城五百里，亦集乃离城一千余里，兀鲁乃离城七百余里。
肃州图说
肃州卫，古酒泉郡也，乃中国绝域重地，腹背肘腋俱皆受敌。设有兵备、参将各一员，东关厢住居哈密卫忠顺王部落都督癿吉卜剌等。哈剌灰、畏兀儿二种夷人，与汉人杂处耕牧，知守法度。东通甘州一线之路，西南至文殊山口、磁𥕬山口、红山口、观音山口、乾霸口六处，俱通海寇。西至嘉峪关七十里，以及回回墓、扇马城、赤斤蒙古卫、苦峪王子庄川边，过卜隆吉河一路分往西南，爪州、沙州、罕东左卫一路分往西北。坦力、他失把力城至哈密，俱中正路。由莽来川三日无水，遇冬则驮载冰雪而行。此路径达哈密、肃州至哈密卫，计一千五百里。西域诸国进贡，道经哈密，送至嘉峪关验入。正德年间，节被贡回奸夷，诱土鲁番王速坛满速儿抢杀沙、瓜州、苦峪、赤斤等处藩篱，番达散亡，肃州临城住牧。正德十一年、嘉靖三年，番夷累犯甘州，总制晋溪王准其进贡，边患稍宁，将来逆顺难以亿度。夫各夷本藩屏内地者也，今返资我以为捍御，生养蕃息，根深固蒂，已不能复其故土。江统之论可鉴也。查得迤北境外金塔寺、威虏等处地方，田土广阔，水草便利，先年曾有安插之名，缘未修理避患之所。为今之计，将金塔寺、威虏等城修理完固，再为酌量添筑屯塞，分派住守，使各有栖止，不许擅越境内。庶华夷有所界限，而居民少得安辑。近闻土鲁番种田沙州、哈密，益无克复之期。嘉峪关外即非我有，河西之祸，不自此殷耶？东北通套虏，往年侵犯，或由亦集乃古居延也。兀鲁。乃透狼心山，沿黑河，越过天仓等墩，由昌平等墩空进入，抢掠威虏、金塔寺等处。番夷。如若进境，由小口子等处，侵犯临水驿、古城等处。汉番止是轻骑，未经大举。天仓头墩夜不收遇冬严加爪哨，如有踪迹，一面举放砲火，星飞走报，先传番夷隄备，仍赴城报知参将，即统兵驰去古城待报，相机剿杀，以保地方，可期成功。如天仓墩、夜不收失误走报，致贼突入，兵马虽出，不能济事，汉番人畜必致损伤。
深哨地方四处：迤北狼心山，离城七百里；迤西川边，离城五百里；迤南白水河，离城五百里，讨来川离城六百里。

[book_title]西域土地人物略
嘉峪关西八十里为大草滩，其地广而多草。滩西四十里为回回墓，以地有回回三大塳故名。迤北为钵和寺，寺西五十里为柴城儿墓，西四十里为扇马城，中有二水，北流。城西三里为三颗树，以地有三树故名。树西三十里为赤斤城，即我皇明所设苦峪卫处也。东有河，城中有三墩。迤北五十里为王子庄，苦峪西二十里为古墩，子墩，西有塔。墩西六十里为阿丹城，西北有河。河北为羽即戎、卜隆吉儿。阿丹西南三十里为哈剌兀速城，其西北为义班城。哈剌兀速、义班间有河。哈剌兀速西南百里为爪州城，其义班西南五十里为卜隆吉儿城。卜隆吉儿西南八十里亦会于西阿丹、义班之西，卜隆吉儿之北。其南路为垣力，为提乾、卜剌、察、提儿、卜剌、额失乜、大羽六温。其北路为祖赤、赡求，为垣力，为哈剌哈剌灰，又为哈剌灰。西阿母城。西为兀兀儿秃，为牙儿卜剌陈，为答失卜剌。迤北为王子庄树。西北为哈剌， 为召温虎、都轧失虎，为偏肖、为阿赤，为卜儿邦、为哈。
卜儿葛为赛罕西阿丹，西二百里为沙州城，即我皇明所设沙州卫处，古所谓流沙者也。城西为虎木哥城，为答失虎都，为牙卜剌，为哈失卜剌。西北为阿子罕，为阿赤，为引只克，为哈密头墩，为羽术脱云，为乞儿把赤，为克儿革也思。
沙州西三百里为哈密城。城东有河，河上有桥，有水磨。城北三十里为迷卜哈剌灰，南三十里为畏兀儿把力。哈密。西十里为阿思打纳城，城北南十里有卜古儿卜古儿，西五十里至阿打纳城，又西为也帖木儿，又西五十里为剌木城。又西有巴儿海子、双山儿仑把儿山，西又有双山儿，有钵和寺城。城西五十里至哈剌帖的，其西北为刺木城。剌木至哈剌帖亦五十里。自哈剌帖丘而西，有察黑儿，有川中双泉城。又西百里有中中泉，又西百里有双泉儿墩。阿思打纳西为把儿思阔，又西为脱合城儿，又西为北昌，又西为鲁珍城儿。城南有剌土，有芦萎草墩，有懒真城，有半截土墩，有把思阔山。鲁珍北为羊黑城儿。又西五十里为哈剌火者，又西五十为里我答剌城。城西百里为土鲁番回回种田，产各色果品树木。西北有委鲁母。
土鲁番西二百里为俺石城儿，城南有俺鼻城儿，北有撒剌池。又西五十里为苏把赤，北有免真城儿。又西二百里为昆迷失，其南有白山儿。其山东至俺鼻城行六日，其北有池，有昌都剌城儿。
昆迷失西二百里为阿剌木，又西百里为义力失城，义力南有他林河。义力失西百里为哈剌哈失铁城，其南格卜城儿、扯力昌河，北有苦他巴城儿、黑松林河。又西百里为滚巴泉，又西百里为黑水泉，泉北有察力失城、丁城儿泉儿河，其南为扯力昌城泉。西百里为双山儿城，又西百里为独树城儿，城北有兀马阿及撒力滚巴河。西有一昼夜川。独树西百里为察力察井，井北有火炎山。又西二百里为淤泥泉，泉南为充列牙城儿。其城东至扯力昌城行八程。泉西百里为察兀的河，其河南北俱与山相接。榻子河西十里为古克兀城，城北有雅思雅阿城，南有涝池。又百里为苦先城，又西百里为西牙河城，城北有双山关，有阿思马力城。西北有迤西阔海子，西有沙的郎哈，西南有花蛇河，河南有赤剌店，西牙河西。三百里为阿黑马力城，城西南百里为土力苦扯城。其城东至摆城四十里。土力苦扯西北百里为阿速城，三城相连，周环山水。阿速西二百里为阿亦城里城，城北有也列河，南有阿丹城，西有泉。又西百里为克力宾城。城南有二回回墓及黑玉河，北有石痁子。又西百里为乾泉，又西百里至大井，井南有三筑城。大井西一百里为比长痁子，其南有乾羊城儿，北有石城儿。又西二百里为土台泉，其地土台上有二泉，故名。其南有恰木石干城泉。西二百里为桐河，其南为牙力干城，北又有石城。又西五十里为石子泉，泉西为把力站，南为痁子井，北为养泥城儿。其城东至石城行八程。泉。西二百里为河西丁城，城南有锁河城儿，东南有海子河。西丁北二百里为亦的哈马城，城西南为哈失哈力城，城西五十里为失哈力城，其南有米儿阿都剌城，其西有河，有民运。民运南为也力， 为黑沙纳思，为哈札民运。北为黑失哈城。又西为尚力，又西三百里为我撒剌，其西为讨墩巴失，西北为赛兰城。又西五百里为土剌城。其城形圆，四外屋，芦罗之中，有王子一人，住回回，不缠头，带白羊毛帽，不种田，吃鱼羊肉、马乳。又西七百里为牙思城，有缠头回回，出凌羊角帖角皮。牙思西四百里为也失卜，其南有巴速儿，有打下。你俺的速北有他失干城，也失卜西三百里为亦尔乞咱打班，其南有大热水泉、黑冰泉，亦有可速巴，北有黑石城，有赛兰城。又西二百里为亦乞咱打班，又西为把力干城，城南为哈剌界，为哈必打纳思、乞亦咱散剌思、咱力沙亦乞咱力。又西五百里为俺的干城，城北有马儿黑纳，又西七百里为我失城。城南有懒阔，有马答剌散，有火者阿力，东有郎努古力。又西三百里至马都城，其城引水七派，灌于其中。南有高山，北有沙儿黑纳。马都西南五十里至炊的把， 其西有咱力都，有罕都，有散力、赤剌牙、炊的把丹北三百里为黑写歪，其西北为虎帖城。虎帖西四百里至阿 答，又西三百里至阿力炊打思。其南有兀鲁雨尊，有阿拜即力姐民，有雨六乜，有水磨。其西北三百里为阿 答、阿懒答，西北为阿速脱，又西为亦卜剌城，其四面俱水，出沙糖。其南有答黑答奔，有的火者，有昆都思，有剌巴的、末儿咱、亦卜剌，有哈儿斤，有哈沙打，有户伦城，有速儿哈，有盻黑的。其北有铁门关，有克力干城，有把黑里城，有失巴力城，有俺的。 城。又西为黑楼城，至赤戏旦黑猪、黑答兰城儿四百里，出卿子、西马、哈剌、苦术、金银、宝石、绫锦、各色果品、青红、绵花、白纸，种田。其南有巴巴沙忽，有赤戏、黑猪。黑答兰城儿，有剌巴的剌、阿力阿城。东北有马力城。又西为阿伦城，城东有失黑山河。又西为火者阿都、阿剌黑蛮城，城南有失黑山，西北有剌叭的城。又西为阿力伯，有缠头回回。其南有阿剌都伯，有失黑，有阿力店子。阿力伯西为杂民城，城南有阿思民杂民。西五十里为普哈城，有回回种田，出果品、养蚕。撒马罕克在城住。其南有剌巴子、火马黑麻撒力瓦思，北有卜剌散瓦剌思，有克力干城。又西五十里为散儿罕域，有缠头回回，出狮子、哈剌苦术、大骡子、宝石、金银、镔铁、鱼牙、把刀、帖角皮，养蚕。出琐琐葡萄、各色果木、撒黑剌、绵花、银鼠、青鼠豹皮、剪绒单。其北有阿力城，有望日楼。又西五百里为失剌思城，有缠头回回种田。又西三百里为高山，其南有山，北有马土力。西北有撒子城、儿撒子城。西北为把黑打帖，又西为把答山城，出青金石。其南为西河城，北为阿沙巴力。又西一千五百里为怯迷城，有王子，外边住，有四族番汉，出金子、金钢钻。其南有牙儿打儿，有阿巴的纳都。又西为新旦城，有缠头回回种田，出各样果品。其南有巴答力山城，有回回种田。有阿力伯城，有回回，出金子宝物。又西四百里为孛思旦城，有回回种田养蚕，出各样果品。其南为阿力阿伯城，中有回回。为俺的灰城，中有缠头回回，出五谷。又为黑者沙平城儿孛思旦西五百里为亦思他剌八城，有缠头回回种田，出稻米、养蚕。其南为盻的干城，出镔铁狮子哈剌。又为巴巴沙葱城，又为户伦城，有回回种田，出葡萄。又为剌巴的咱儿答及剌八的迷城，儿剌巴的把尔斤亦思剌八。西六百里为失剌思城，有缠头回回，出鱼牙、把刀。有院，有乐人，有各色果品。有长流水。又西行五曰至亦思城，有缠头回回，属帖 别思管，出琐幅各色绫段、好手巾、花毡子。阿味阿芙蓉。其南为阿巴的纳都、打剌木用城、马失卜城、剌巴的扯帖儿、瀼都儿城、剌巴的米纳牙。其西北俱大川路，行十余日。又西八百里为琐力旦城，有缠头回回种田，出黑狐子。其南为苦兰城，有回回种田，出稻米。其北为亦的城，琐力旦西为阿即民城，四面环以屋卢，有小王子羊木梳、各色果品阿木。又为帖 列思城，有小王子缠头种田，出各样花毡。东至阿力旦城行六日。其东南为颇力城儿，其东北为纽札城儿。又西行两个月为苦思旦城，有缠头回回种田，出各样树木。其东南为也尔的，其西有水磨。又西为沙蜜城，有缠头回回，出各色果品、琐琐、葡萄、哈剌骨马。又西行一个月至把黑旦城。其城引水七派灌其中，有回回二千家，出狮子、哈剌、苦木、金线豹、三梭花布手巾。其南为欠土城，北为陜西斤城，又西为也的纳城，有缠头回回一百，不出产物种田。又西百里至饭店儿，又西行六程至天方国。其城二重，有出家回回在城住，余皆进城礼拜。其南有架子井，北有阿思纳城。天方国西行十五程，为迷的力城，有缠头回回种田。又西至牙暪城，有发黑回回，出玛瑙、琥珀、犀羊布、各色绵花。又西为文谷鲁城，俱汉儿人，蓬头带帽儿，种旱田，出珊瑚树、眼镜、石上有七样花草。城东有河，舟楫以渡。又西为阿都民城，有回回种田，出花手巾、各色果品。又西为也勤垛思城，其城四隅环以屋庐，周围有水，水有舟楫，俱汉儿人，蓬头带帽儿，种稻田，出撒黑剌、镔铁刀、各样果品。又西为撒黑四塞，其城二重，俱汉儿人，蓬头带帽儿，出鸟木、银木、白紫垣木各样药材。又西为哈利迷城，有缠头回回，多养羊马，种旱田，有水磨，出黄葡萄及各色果品。又西为阿的纳城，属鲁迷城管，有回回种糜子，出绵花。又西为菲即城，其城一重，有小王子，俱汉儿人，剪踪被发，带帽儿，种稻田，养蚕，织金蟒龙，撒黑剌剪绒毡，出金子、黑石、珍珠。又西为安各鲁城，有缠头回回，种旱田，出琐服各样三梭旱子，  羊毛织褐子，出大琐琐葡萄。城西距山，山上有巡检司。又西为阿台城，有缠头回回，种旱田，出白绵花、夏布。山下出西天红花。藏西有河，河有二水磨。又西为孛罗撒城，有回回种旱田，出各样果品。又西有海，中有舡，载千人粮饭，可用三个月备用。盔甲什物又西为鲁迷城。其城二重，有自立王子，有缠头回回及汉儿人，有通事，种旱田，不出物产。东至孛罗撒一千二百里。

[book_title]西域沿革略
按西域，古西戎地也。书曰：西戎。  秦时以临洮为界，河西未内附。汉武时，始通三十六国，皆在匈奴之西，乌孙之南，南北有大山，中央有河，东西六千余里。东则接汉，阨以玉门阳关二关并在 煌郡。西则限以葱岭。诸国大率土著，有城郭，田畜，皆役属匈奴，西边日逐王领西城，赋税取足焉。其南山东出金城，今金城会宁安乡西平寺，即汉金城郡也。与汉南山属焉。属，联也。自玉门、阳关出西域，有两道，西逾葱岭，则出大宛、康居、奄蔡焉。自张骞开西域之后，霍去病击破匈奴，降混邪休屠王，分置武威、张掖、炖煌、酒泉四郡，据两关焉。自李广利伐大宛之后，西域多遣使贡献，于是自炖煌西至盐泽，即蒲菖海，在今官河北庭界中。往往起亭障。宣帝遣卫司马使护鄯善以西数国。及破姑师，分以为车师前后王及山北六国。时汉独护南道，未能尽并北道也。神雀三年，匈奴曰逐王来降，护鄯善以西，使者郑吉等迎之，乃因使吉并护北道，故号曰都护。都护之起，自吉置矣。由此匈奴益弱，不能近西域，于是徙屯田于比胥、鞬枝、莎车之地。屯田校尉始属都护，督察乌孙、康居诸外国。都护治乌垒城，去阳关二千七百四十里，与渠犁田官相近，土地肥饶，于西域中，故治焉。至元帝复戊己二校尉屯田于车师前王庭。戊己中央，镇覆四方，又开梁播钟，以为厌胜，故称戊己焉。哀、平间，自相分割，为五十五国。凡国自译长城长君监吏大禄伯长、千长、都尉、且子余反。渠当户将相至侯王，皆佩汉印绶，凡三百七十六人。而康居、大月氏、安息、罽宾、乌戈之属，皆以绝远，不在数中。其来贡献，则相与报，不督录总领也。至王莽时，四边扰乱，与中国遂绝，并复役属匈奴。前往西域有二道：自元始以后，有三道：从玉门关出，西经 羌， 而 反。转西域葱岭，经悬度人大月氏，为南道，从玉门关关出，西发都护井，回三陇沙，北头经居卢，合，从沙西北过龙堆，到故楼兰，转西诣龟兹，至葱岭，为中道，从玉门关北出，经横坑，辟三陇沙及龙堆，出五船，皆到车师界。
戊己校尉所经高昌，转西，与中道合。龟兹新道。
后汉永平中，匈奴乃胁诸国共寇河西郡县，今武威、张掖、寺郡地。城门昼闭。明帝乃命将北征匈奴，取吾庐地，今吴郡县。置宜禾都尉以屯田，遂通西域、于阗诸国。西域自绝，六十五载，乃复通焉。明年，始复置都护、戊己校尉。及明帝崩，章帝迎还戊己校尉，罢屯田，匈奴，因遣兵守伊吾地。时军司马班超留于阗，绥集诸国。
和帝末、光初，窦宪大破匈奴，因遣副使尉阎盘掩击伊吾，破之。三年，班超遂定西域，因以超为都护。居龟，兹复置戊己校尉，于是五十余国悉纳质内属。及班超被征，以任尚为都护，西域背叛，朝廷诏罢都护，自此遂弃西域，北匈奴 复收属诸国，共为边患。
十余岁，炖煌太守曹崇请出兵击匈奴，复欲进取西域，邓太后不许，但令置护西域副校尉，居炖煌，羁縻而已。其后，匈奴连与车师入寇河西，汉不能禁，议者因欲闭玉门、阳关以绝其患。尚书陈忠上疏以为炖煌宜署校尉，按旧四郡屯兵，以西抚诸国，庶足以折冲万里，震怖匈奴。太后又召班超之子勇问之。勇议复旧炖煌郡营兵三百，复置护西域副校尉，居炖煌，如未元故事。于是以勇为西域长史，将五百人西屯柳中。今交河郡县。勇遂破平车师。自建武至于延光，西域三绝复通。
顺帝永建二年，勇复击降焉耆，于是龟兹、疏勒、于闻、莎车等十七国皆来服从，而鸟孙、葱岭以西遂绝。
六年，帝以伊吾旧膏 之地，傍近西域，匈奴资之以为钞暴，复令开设屯田，如末元时事，置伊吾司马一人。自阳嘉以后，朝威稍损，诸国骄，故，转相陵伐矣。自魏及晋，中原多故，西域朝贡不过三数国焉。
东晋末康二年，张轨为凉州剌史，居姑臧。及刘曜封张茂为凉王，号前凉，后并于符秦。继为吕光所据，号后凉，并于后秦。姚兴又据于秃发乌孤，号南凉。及段业阻渠蒙逊，号北凉，相继有其地。李暠称西凉公，初居炖煌，后迁酒泉。魏大延五年，平北凉，取张掖、乐郡、武威、酒泉，皆置将守之，仍以东平王丕镇凉州。西魏废，更张掖名甘州。后周，宇文复为张掖郡。隋赐帝。大业十三年，李轨起兵河西，自称凉王，攻张掖、炖煌、西平、枹罕，皆克之，尽有河西五郡之地。唐复为甘州张掖郡，隶河西节度。唐太宗真观元年，分天下为十道，地属陇右。平突厥之后，以回纥、党项与吐谷浑之别部及龟兹、于闻、焉耆、疏勒、河西内属诸胡、西域十六国，为府五十一，州一百九十八，立安西都护府统御之。唇宗景云元年，始置节度使，仍隶河西。肃宗时，陷于吐蕃。至宣宗，张义湖以沙州降，寻发兵略定伊、昔、甘、肃等州，尽收复河湟故地，复陷于回鹘。宋初，仍为回鹘所据。大宗至道二年，始以丁惟情知西凉府，领姑臧、神乌、番未、昌、松喜、麟五县。真宗咸平六年，李继迁陷西凉。大中祥符二年，契丹伐回鹘，入甘州，复破肃州。仁宗天圣六年，李继迁子德明使子赵元昊袭取甘州。景祐中，复取爪、沙、肃州，于是尽有河西之地。僭国号夏，攺镇夷郡，立宣化府。理宗宝庆元年，蒙右取夏甘肃、西凉府。三年，灭夏。元世祖至元元年，置甘肃路总管府，统肃、爪、沙、正 四州事。至元八年，肃、爪、沙 四州各置长吏，本路去肃字，改甘州路总管府及隶事司。十八年，立甘肃等处。至元二十二年，添立宣尉司。二十三年，置行省，二十四年，改立尚书行省。二十八年，复改行中书省，统河西。又立河西、陇北道肃政廉防司，封族子忽纳失里为威武王，居哈密。
哈密即唐伊州也。忽纳失里卒，弟安克帖木儿立。
本朝洪武初，迅扫胡元，定立封疆，于酒泉，置肃州卫外七十里，建嘉峪关以限华夷。于张掖，置甘州左等五卫，于武威，置凉州卫，于湟中置西宁卫。又置山丹、未昌、镇番、庄浪四卫，高台、镇夷、古浪三千户所。自兰州至肃州一千五百里，皆屯兵据守，外控番夷。兹地久沦于夷，自金城以西，不能复为郡县。七年，西域故元封安定王亦板丹遣使入贡。八年，置安定、何端二卫指挥使司，授官赐印。二十年，撒马儿罕回回进贡。末乐二年，置赤斤蒙古千户所，授官赐印。四年，元威武王安克帖木儿遣使贡方物，改封为忠顺王，赐金印。始建哈密卫，授官赐印，以为河西藩屏。后改赤斤蒙古千户所为卫，又置曲先、罕东左三卫，皆授官赐印，以羽翼哈密。罕东左卫在沙州，即古炖煌之地。以上各卫皆在哈密之东，肃州之西，吐鲁番在哈密西一千五百里，哈密之地寔控御。土番宣德五年，始遣使朝贡。瓦剌达子在哈密北百余里。是时西域诸夷凡三十八国，莫不来王，咸自哈密达于甘肃，而后入觐焉。成化九年，忠顺王脱脱罕卒，子孛罗帖木儿去，为头目者林所弑。吐鲁番速坛阿力速坛，华言五也。掠赤斤、蒙古诸夷，掳王母金印以归。王母外孙哈密卫都督把他木儿子罕慎，避居肃州近境苦峪城。事闻，命高阳伯李文、通政刘文调兵驻苦峪城，寻班师。成化十四年，土鲁番速坛阿力死，子速坛阿黑麻立。成化二十年，甘肃守臣奏令罕慎帅罕东左诸卫夷众入居哈密，袭忠顺王。弘治元年，土鲁番速坛阿黑麻因罕慎复立，来哈密城下，诱罕慎出城杀之，因遣使入贡，且以罕慎非脱脱亲族，愿自为忠顺王。兵部尚书马文升奏言：本朝处待外夷，虽北虏强盛，未尝遣使讲和。土鲁番自有分地，难令主守。哈密入贡，则有旧例，在所不拒。但请𠡠切责而已。弘治四年，遣哈密卫头目写亦虎仙等赍𠡠责谕。阿黑麻阿黑麻遣夷使写亦满速儿等献还哈密城池，并忠顺王金印，赴京进贡，赏其献还城印之功。弘治五年，守臣奏于西宁求安定王族孙陜巴者袭忠顺王令哈。密头目阿木郎辅之，阿黑麻又入哈密，执陜巴以归。
弘治六年，事闻，命侍郎张海、都督缑谦经略。差哈密夷人满剌、阿力克等捧𠡠诣土鲁番，责谕被留。海等请暂绝西域贡路，拘留先献还城印、贡使写亦𫉗速儿等于甘州。从之。后弘治七年，令都督奄克孛剌掌管哈密卫事，与回回头目写亦虎仙哈剌 共守哈密。阿黑麻复入哈密，拒之，自谓与前元同族，称可汗，掠罕东诸卫，声言夺占甘州。弘治八年正月，巡抚许进至甘州，时阿黑麻巳退，留其头目牙兰据守哈密。进奏请发兵征牙兰。尚书马文升议奏，从之。是年十一月初六日，师出嘉峪关，十八日至哈密，攻围破之，牙兰遁走，斩首六十余级，获忠顺王陜巴妻女，宥胁从者八百余人，而哈密复国矣。弘治九年三月，阿黑麻复袭破哈密，留其头目撒他儿并哈密卫奄克孛刺等住守剌木城。奄克孛剌等密会瓦剌头目小列秃袭斩撒他儿首，拜其众百。余人奄克孛剌等回守哈密。阿黑麻复遣人围哈密，哈密人举火，瓦剌小列秃来救，土鲁番人退走。弘治十年七月，起用咸宁伯王越总制甘凉等处边务，并经略土鲁番、哈密事情。弘治十一年，王越至甘州取陜巴至，即行集审畏兀儿头目都督奄克孛剌、回回头目都督写亦虎仙、哈剌灰头目指挥迭力迷失等三种夷人，愿辅陜巴共守哈密。九月，王越卒于甘州。十二月，陜巴受封忠顺王，先羁留贡使写亦满速儿等，放归本土。弘治十二年二月初四日，守臣遣兵护陜巴等出嘉峪关之国。弘治十三年九月，赏抚夷功。弘治十七年正月，哈密头目者力克哈辛往土鲁番迎来速坛阿黑麻次子真帖木儿来守哈密。陜巴知之，弃城走沙州。守臣差朱瑄送都督奄克孛剌、写亦虎仙等往哈密，抚集夷众，谕令迎回陜巴守国。朱瑄因携真帖木儿来甘州居之。正德元年，忠顺王陜巴卒，其子速坛拜牙 袭封。正德三年六月，守臣奏：土鲁番速坛满 儿遣夷使满剌法忒浑剌等进贡，乞放真帖木儿回土。兵部尚书刘宇从郎中杨廷仪之议，谓真帖木儿羁留我郊，正得古人质其所亲爱之意。土鲁番卑词纳贡，未必皆实。
正德四年，土鲁番速坛满速儿与忠顺王拜牙即奏乞放回真帖木儿。兵部议行镇巡官议处。正德六年七月，巡抚张翼等奏：真帖木儿来已八年，速坛满速儿三次遣使进贡，意已勒恳。真帖木儿非我族类，在此日夜望归，乞准送回。本 兵部尚书何鉴议奏，𠡠赐真帖木儿冬夏衣物、靴帽，及赏赐速坛满速儿与其弟兄头目及速坛拜牙即𫨻疋有差。
正德七年十二月，差哈密卫都督奄克孛剌、写亦虎仙、满剌哈三送真帖木儿回土鲁番，遂拘留写亦虎仙等。八年九月，拜牙即入土鲁番。土鲁番递番文云：拜牙不道，差人来守哈密，且要索赏赐并进贡人。巡抚赵鉴差马训赍𫨻帛送满速儿，赏其守哈密之功。回译番文，词甚狂背。总督邓障奏言：逆虏夸张大言，允其所求，不无上辱国体，下损军威。乞命大臣一员，专一经略哈密，大将一员专备战守。五月，推举右都御史彭泽总督甘肃等处军务，𠡠写亦虎仙等共守哈密。又降𠡠令镇巡官交付土鲁番差来人赍回，切责速坛满速儿，令其送回拜牙即。
正德十年正月，彭泽至甘州，土鲁番掠肃州及赤斤王子庄地方，索要赏赐。彭泽措备段绢、褐、布三百疋，并峰到责谕速坛满速儿𠡠书，差马骥、马训等同奄克孛剌、写亦虎仙、满剌哈三赍送土鲁番，仍增取段疋。彭泽又备罗段、褐一千九百疋，赎取拜牙即并金印。十二月，土鲁番送金印，仍索求 疋。
正德十一年，都御史李昆备段布三百疋，付土鲁番差来夷人亦思马因赍回，以为送印之赏，因拘留虎都六写亦等为质，以其未送回拜牙即故也。六月，土鲁番复据哈密。七月到沙州，胁逼罕东左卫土巴部落，于十一月十五日入嘉峪关。十六日，游击芮宁御之，败绩，参将蒋存礼出北门被围。是时，肃州兵备陈九畴问拟虎都六、写亦火者、散者儿为奸细，拟斩巴思等为入境打细，以都督失拜烟答、写亦虎仙谋叛斩罪，具呈巡抚都御史李昆奏，差给事中黄臣会同巡按御史赵春勘问。有都督失拜烟突入长安门诉冤，捕送锦衣卫镇抚司多官，于京畿道审问。米儿马黑麻执称父失拜烟答，并无谋叛，陈九畴枉问重罪，奏行甘肃查勘。
正德十三年正月，黄臣会赵春勘奏：总兵官史镛、参将蒋存礼失机逗遛，太监许宣、都御史李昆功可赎罪。兵部尚书王琼参彭泽纳币虏廷，开启衅端，陈九畴拘多虏使，阻止援兵，情罪重大，陈九畴充军，写亦虎仙等未减。
正德十四年七月，巡抚甘肃邓璋奏：土鲁番节次递到番文，皆谓写亦虎仙之取城印，许段未与，将取段头目虎都六写亦等拘留不放，节年贡使俱不发回。执此一词，前后不易。大抵声言启衅之端，掩饰犯边之罪。今已六次请和，乞要照旧入贡，随宜抚处。时驾欲南幸，未报。
嘉靖元年，诏云：回夷写亦虎仙交通土鲁番，兴兵搆乱，搅扰地方，以致哈密累世受害，罪恶深重。锦衣卫还拏送法司，查照原议，开奏定夺。是年，甘肃巡抚许铭为乱军所杀。陈九畴代许铭巡抚。嘉靖三年五月内，奉旨将米儿马黑麻斩之。本年八月二十三日，土鲁番速坛满速儿统众入嘉峪关至肃州境内，掠高台千户所，围甘州镇城、 山丹、洪水、毕家等堡。十二月初一曰，兵部尚书金献民、太监张忠、总兵官杭雄至兰州御之。嘉靖四年四月，土鲁番据哈密守之。八月，复掠肃州。嘉靖五年正月，提督军务杨一清奏行接管提督军务尚书王宪，省谕土鲁番悔过服罪，送还抢去人口并哈密城。嘉靖六年三月，土鲁番 番文云：送出和番赏赐，方送回人口，并哈密各持议不决，奏旬勘处。嘉靖七年初，土鲁番令牙木兰据沙州，索羁留贡使并赏赐，逼领帖木哥、土巴侵扰肃州，因牙木兰之不从，欲斩之。牙木兰惧，弃积聚，率所部走肃州，乞容白城山金塔寺住牧。镇巡官议留肃州。是月二十五曰，𠡠兵部尚书王琼代王宪提督军务。五月，至陜西，查得西域诸国夷人留住河东西者，奏乞尽发回本土。七月，土鲁番来卖马匹，因献还原抢男妇二十一人，甲八副。九月，王琼至甘州，先遣卖马人归，示以许贡之意。是月二十七日，土鲁番又掠肃州。嘉靖八年正月十五曰，土鲁差人护送原差进狱子夷人满剌米牙入关，放出各国久留贡使。安插罕东左卫夷人土巴帖木哥部夷于白城山，就令本卫都督曰羔剌钤束。时哈密卫都督癿吉孛剌部夷在肃州东，关赤斤蒙古卫都督掌卜达儿子锁南束在肃州北山金塔寺；罕东左卫都督只克在肃州南黄草坝山，罕东卫都指挥板丹在甘州南山，皆避土鲁番害，各失其故土，入内住牧。土鲁番通贡如旧，拜牙即终于被执，而哈密遂不复守。河西遂以嘉峪关为界云。

[book_title]《甘肃镇战守图略》PDF版下载原书地址：[URH:★http://www.daxuan.com★]
[IMG:甘肃镇战守图略_1.jpg]
[IMG:甘肃镇战守图略_2.jpg]
链接：
[URH:★http://www.daxuan.com★]
提取码：6cfo

        </div>
      </div>
    </div>
  </div>
</div>
<!--update:2025-08-30 10:02:13-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>