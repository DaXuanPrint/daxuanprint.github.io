<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="目录,凡例,卷一,卷二,卷三,卷四,卷五,卷六,卷七,卷八,卷九,卷十,卷十一,卷十二,卷十三,卷十四,卷十五,卷十六,卷十七,卷十八,卷十九,卷二十,卷二十一,卷二十二,卷二十三,卷二十四,卷二十五,卷二十六,卷二十七,卷二十八,吴中水利全书全文在线阅读,吴中水利全书全文在线下载,大玄古籍书库">
<meta name="description" content="水利志。又名《吴中水利书》。明张国维撰。二十八卷。国维,字九一,号玉笥。浙江东阳人。天启进士。历官江南巡抚、工部右侍郎。福王时官至吏部尚书,事败投水死。是书首列东南水利总图、苏州府全境水利图、苏州府城内水道总图、太湖全图、吴淞江全图、娄江全图、沿海纳潮泄水港浦图和沿江纳潮泄水港浦图等五十三幅。次标水源、水脉、水名、河形、水年、水官、水治诸目。又辑诏书、敕书、奏状、章疏、公移等一百七十余篇,宋范仲淹《上宰执论水利书》等二十一篇,元脱脱《宋史·河渠志》等五十三志,加之考、论、议、序、记、策对、祀文、诗歌等共四">
<title>吴中水利全书_张国维_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">吴中水利全书</span> <br/>
          作者： <span class="inputVal" id="bkauthor">张国维</span> <br/>
          朝代： <span class="inputVal" id="bkdate">明代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,水利志,完结</span> <br/>
          字数： <span class="inputVal" id="bknum">[book_length]533141</span> <br/>
          说明： <span class="inputVal" id="bkdec">水利志。又名《吴中水利书》。明张国维撰。二十八卷。国维,字九一,号玉笥。浙江东阳人。天启进士。历官江南巡抚、工部右侍郎。福王时官至吏部尚书,事败投水死。是书首列东南水利总图、苏州府全境水利图、苏州府城内水道总图、太湖全图、吴淞江全图、娄江全图、沿海纳潮泄水港浦图和沿江纳潮泄水港浦图等五十三幅。次标水源、水脉、水名、河形、水年、水官、水治诸目。又辑诏书、敕书、奏状、章疏、公移等一百七十余篇,宋范仲淹《上宰执论水利书》等二十一篇,元脱脱《宋史·河渠志》等五十三志,加之考、论、议、序、记、策对、祀文、诗歌等共四百七十余篇,约五十九万字。内容宏富,不仅载吴中水源、水脉、水名、河形,尤其汇集宋以来以太湖为中心的长江三角洲地区各种水利资料,较有史料价值。有《四库全书》本。</span> <br/>
          封面： <span class="inputVal" id="bkimg">Z_11210.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]吴中水利全书
[book_author]张国维
[book_date]明代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,水利志,完结
[book_length]533141
[book_dec]水利志。又名《吴中水利书》。明张国维撰。二十八卷。国维,字九一,号玉笥。浙江东阳人。天启进士。历官江南巡抚、工部右侍郎。福王时官至吏部尚书,事败投水死。是书首列东南水利总图、苏州府全境水利图、苏州府城内水道总图、太湖全图、吴淞江全图、娄江全图、沿海纳潮泄水港浦图和沿江纳潮泄水港浦图等五十三幅。次标水源、水脉、水名、河形、水年、水官、水治诸目。又辑诏书、敕书、奏状、章疏、公移等一百七十余篇,宋范仲淹《上宰执论水利书》等二十一篇,元脱脱《宋史·河渠志》等五十三志,加之考、论、议、序、记、策对、祀文、诗歌等共四百七十余篇,约五十九万字。内容宏富,不仅载吴中水源、水脉、水名、河形,尤其汇集宋以来以太湖为中心的长江三角洲地区各种水利资料,较有史料价值。有《四库全书》本。
[book_img]Z_11210.jpg


[book_title]目录
钦定四库全书　　　　　史部十一
吴中水利全书目录　　　地理类四【河渠之属】卷一
图
东南水利总图
苏州府全境水利图
苏州府城内水道总图
苏州府城内东南隅长洲县分治水道图苏州府城内东北隅长洲县分治水道图苏州府城内西南隅吴县分治水道图苏州府城内西北隅吴县分治水道图长洲县全境水利图
吴县全境水利图
吴江县全境水利图
吴江县城内水道图
常熟县全境水利图
常熟县城内水道图
崑山县全境水利图
崑山县城内水道图
嘉定县全境水利图
嘉定县城内水道图
太仓州全境水利图
太仓州城内水道图
松江府全境水利图
松江府城内水道图
华亭县全境水利图
上海县全境水利图
上海县城内水道图
青浦县全境水利图
青浦县城内水道图
常州府全境水利图
常州府城内水道图
武进县全境水利图
无锡县全境水利图
无锡县城内水道图
江隂县全境水利图
江隂县城内水道图
宜兴县全境水利图
宜兴县城内水道图
镇江府全境水利图
镇江府城内水道图
丹徒县全境水利图
丹阳县全境水利图
丹阳县城内水道图
金坛县全境水利图
金坛县城内水道图
卷二
图【系说】
太湖全图
吴江县境沿湖水口图
吴县境沿湖水口图
无锡县境沿湖水口图
武进县境沿湖水口图
宜兴县境沿湖水口图
吴淞江全图
娄江全图
白茆港全图
沿海纳潮泄水港浦图
沿江纳潮泄水港浦图
卷三
水源
卷四
水脉
卷五
水名
卷六
水名
卷七
河形
卷八
水年
卷九
水官
卷十
水治
卷十一
诏命
洪武二十六年圣谕都察院修濬水利洪武二十七年命修治陂塘湖堰
洪武二十八年命兴治水利
洪武三十一年钦颁教民榜文
洪武三十二年命工部修治圩坝堰陂塘正统二年诏修治圩岸陂塘
弘治十八年诏治农官专修职业
嘉靖五年命年终奏缴水利文册
嘉靖六年命修理苏松等处水利
嘉靖七年命修圩岸坝堰濬陂塘沟渠嘉靖二十六年命修苏松水利
隆庆三年诏禁占水源阻河道
隆庆六年诏讲求修治江南水利
崇祯二年召对水利记注
崇祯九年特命修治东南水利
卷十二
敕书
永乐三年敕户部尚书夏原吉
宣德五年敕工部右侍郎周忱
正统九年敕廵抚应天等府工部右侍郎周忱
成化七年敕浙江提刑按察司佥事吴?弘治七年敕工部左侍郎徐贯
弘治八年敕工部都水清吏司主事姚文灏正德八年敕都察院右副都御史俞谏正德十四年敕廵抚应天等府工部尚书兼右副都御史李充嗣
正德十五年敕工部都水清吏司署郎中事员外郎林文沛
正德十五年敕工部都水清吏司署郎中事主事顔如环
嘉靖十四年敕苏松兵备山东提刑按察司副使李士允
嘉靖二十五年敕廵抚应天等府都察院右副都御史欧阳必进
万历四年敕廵按直隶廵视下江监察御史林应训
万历十四年敕湖广提刑按察司副使许应逵
卷十三
奏状
萧统请停信义郡漕渎丁役疏
刘晏停免修筑练湖状
吕延贞濬治练湖状
郏亶上水利书
附子郏乔书
苏轼进单锷吴中水利书状
单锷吴中水利书
王安石奏免罢水官状
中书省尚书省会勘澳牐设官劄子
许光凝上苏州水利状
赵霖治水利害状
向子諲奏禁练湖侵佃状
史才上围田利害状
周环上临平湖秀四州水利状
赵子潚相视水利方略状
陈正同上平江水利状
赵子潚开濬塘浦状
任古上平江水利状
任古再上平江水利状
任古三上平江水利状
刘唐稽奏开常州港渎状
李结上治田三议状
陈弥作奏开诸浦状
丘崈奏筑扞海堰状
薛元鼎相视平江水利状
章冲上濬河置牐状
王彻奏开五浦状
罗点乞开淀湖围田状
张叔献奏筑新泾塘招贤港堰牐状
徐谊上水利状
李珏奏濬常州漕渠修建望亭二牐状卫泾上东南水利状
温都尔奏请淀湖侵占状
特尔格奏疏淀湖设屯守状
中书省请修练湖疏治运河状
任仁发请立行都水监状
任仁发讲究平江等处水利状
郭珪请京口濬河建闸状
明埒达实请京口濬河建闸状
奇彻台言浙西水利状
舒玛尔节请立松江等处都水庸田使司状
卷十四
章疏
夏原吉濬治娄江白茆港疏
况锺请专官治水疏
应能申明水利职掌疏
杨廉请治东南水利疏
叶绅请设水利重臣疏
徐贯奏报开濬吴淞江等处工完疏
秦庆上治水事宜疏
姚文灏条上水利窽要疏
谢琛兴修水利疏
俞谏请留关税濬白茆疏
许廷光请重治水专官事权疏
附工部覆奏
吴岩条上水利事宜疏
李充嗣请预处开濬工费疏
李充嗣请设分理部官疏
马禄请添部臣督开白茆疏
李充嗣奏报开浚各项工完疏
周凤鸣条上水利事宜疏
朱隆禧请修水利疏
吕光洵兴修水利疏
吕光洵兴修水利再疏
附工部覆奏
吕光洵请设治田围疏
翁大立请设治水部臣疏
凌云翼请设水利台臣疏
附工部覆奏
海瑞请濬吴淞江疏
海瑞请濬白茆港疏
海瑞请补河工钱粮疏
谷中虚请定督理水利宪臣辖属疏
宋仪望请复水利专官疏
郭思极修复练湖疏濬孟渎疏
陈世宝请复练湖疏濬孟渎疏
林应训款陈开濬吴淞江工费疏
林应训开濬孟渎河工疏
林应训请复练湖疏
林应训开浚吴淞江工完疏
林应训开濬白茆塘工完疏
江有源请专官治水疏
徐桓请复水利宪臣给发钱粮疏
李涞奏报水利副使许应逵开濬工完疏归子顾请疏治吴淞江疏
薛贞请濬吴淞江疏
周起元请濬吴淞白茆等江港疏
陈懋德【今复蔡姓】请濬吴淞白茆等江港疏附工科抄参
附工部覆奏拟
李待问回奏三江水利疏
庄祖诲修复练湖疏
张国维覆请开浚吴江县长桥谼疏
李模请濬吴淞白茆议复水利部臣疏
卷十五
公移
刘宰回赵守问开七里河劄
黄震申嘉兴府修田塍状
玛哈穆特集议拯治吴淞江堙塞
毛庄濬筑练湖申
马荣祖修筑练湖呈
江浙行省督治田围
江浙行省督开堰河
吴执中言顺导水势
遵达纳实哩集江湖水利
吴?濬吴淞江行苏松二府牒
吴?开挑吴淞江示约
林智勘报苏州府属水利呈
姚文灏申饬水利事宜条约
徐贯相视水利晓谕
伍性通行濬河筑岸牌
沈经勘报吴江县水利呈
方豪勘视昆承湖复治水都御史俞谏揭方豪勘视阳城湖复治水都御史俞谏揭李充嗣申饬开濬水利款约
顔如环分理水利条约
林文沛水利兴革事宜款示
顔如环议开吴淞江呈
顔如环分治吴淞江水利工完呈
林文沛分治白茆港等处水利工完呈蔡乾计处导河夫银呈
蔡乾专责农官治水呈
蔡乾申饬水利须知案验
朱衮水利兴革事宜条约
吕光洵水利工计款示
卷十六
公移
冯叔吉款议开浚吴江两滩详
冯叔吉款议开濬白茆港案验
冯叔吉开濬白茆港条约
王一言议濬吴江两滩详
冯叔吉开濬吴淞江详
施之藩奉委督濬龎山湖详
林应训颁行治田六事
陈王道上水院横塘横泖河工揭
陈王道上水院太仓州境水利揭
吴撝谦请立练湖禁令条议
许应逵议筑海塘呈
许应逵辞兼理粮储专督水利呈
许应逵开濬吴淞七浦等河工完呈
许应逵开濬过苏松常镇各水利工程数周孔教禁革濬河泥头牌
聂绍昌条上华亭县濬筑成规申
耿橘议濬白茆等河浦申
胡士容兴筑娄江石塘申
胡士容兴筑娄江石塘工完申
胡士容置修塘义田申
王时和上达民艰请兴水利详
卷十七
书
范仲淹上宰执论水利书
卫泾与提举赵霖论水利书
黄震代平江府回马裕斋催泄水书
龚诩上廵抚周忱水利书
龚诩再上廵抚周忱水利书
史监答廵抚佀锺书
史监与陈璚论水利书
蔡羽与水部伍余福论水利书
姚文灏论亲行点视书
张檟答张寅论水利书
柴奇上阁部请兴水利书
王同祖上阁部设吴中治水专官书
归有光上兵道熊桴水利书
归有光上苏州府知府王仪水利书
归有光与崑山县知县彭富论水利书王世贞与阁下王锡爵论设水官书
陆树声与廵按李尧民论水利书
赵用贤与水利道许应逵论常熟水利书赵用贤与兵道李涞论水利书
赵用贤再答兵道李涞水利书
周永年上吴江县知县熊开元论水利书
卷十八
志
托克托等宋史河渠志【一】
托克托等宋史河渠志【二】
托克托等宋史河渠志【三】
托克托等宋史河渠志【四】
托克托等宋史河渠志【五】
托克托等宋史河渠志【六】
刘蒙松郡水利志【一】
刘蒙松郡水利志【二】
刘蒙松郡水利志【三】
刘蒙松郡水利志【四】
归有光嘉佑开吴淞江志
宋濂等元史河渠志【一】
宋濂等元史河渠志【二】
宋濂等元史河渠志【三】
杨维桢淀山湖志
孙鼎松郡水利志【一】
孙鼎松郡水利志【二】
孙鼎松郡水利志【三】
孙鼎松郡水利志【四】
孙鼎松郡水利志【五】
孙鼎松郡水利志【六】
孙鼎松郡水利志【七】
孙鼎松郡水利志【八】
孙鼎松郡水利志【九】
归有光大德开吴淞江志
史监吴江运河志【上】
史监吴江运河志【中】
史监吴江运河志【下】
杨循吉导河夫志略
杨循吉弘治濬河志略
杨循吉浒墅便渠志
杨循吉弘治濬湖川塘志
杨循吉弘治濬许浦梅李塘志
朱存理苏州府水利志
王臬金坛县水道志
高企上海县水道志【一】
高企上海县水道志【二】
沈水则碑志
沈水蚀志
沈堤水岸志
沈吴江城中水道志
归有光天顺开江志
曹胤儒苏州府境湖水下流志
曹胤儒苏州府水道志
曹胤儒松江府境水道志
曹胤儒常州府境水道志
曹胤儒镇江府境水道志
曹胤儒苏常镇三府入江口志
林应训江南漕渠志
林应训天关志
林应训闸?志
归有光崑山县全吴乡濬河志
范濓云间据目抄志水利
卷十九
考
史【失名】京口河渠考
沈括至和塘考
韩邦宪广通坝考
王同祖三江考
王同祖三吴水利考
王同祖太湖考
徐献忠沿湖漊港考
曹胤儒海塘考
王圻开濬吴淞江考略
附开吴淞江驳议
王圻中江考
王圻娄江考
王圻东江考
王圻三江口考
王圻溧阳五堰考
王圻土冈堰闸考
侯峒曾开濬吴淞江考略
卷二十
说
朱长文东南水利说
范成大水利围田说
【失名】镇江漕渠说
都水庸田使司集江湖水利说
姚文灏浙西水道图说
魏校吴中水利说
何宜水利塘圩说
张铎围田沟洫说
史监吴江水利说
顔如环新洋江夏驾浦说
高企三江说
吕光洵苏松常镇水利总说
吕光洵苏州府境水利说
吕光洵松江府境水利说
吕光洵常州府境水利说
吕光洵镇江府境水利说
王臬金坛县运河说
吴韶水利修圩说
沈吴中水道说
沈吴中水源说
归有光三江说
归有光吴淞江下三江口说
郑若曾练湖说
曹胤儒三江说
曹胤儒练湖说
曹胤儒草堰桥河水利说
曹胤儒龙开河水利说
韩浚嘉定县境水利说
耿橘白茆港通塞说
唐鹤徵常州府全境河渠说
唐鹤徵武进县河渠说
唐鹤徵无锡县河渠说
唐鹤徵江隂县河渠说
唐鹤徵宜兴县河渠说
万任嘉定县开河说
卷二十一
论
周文英论三吴水利
任仁发言开江
梁寅论田中凿池
金处和论疏水种茭
金藻三江水学
金藻三江水学或问
吴荃原三江略
王鏊白茆水利论
伍余福三吴水利论
张寅海潮论
沈塘长圩长论
沈治水专官论
沈府州县水利官论
归有光水利论【前】
归有光水利论【後】
毛节卿三江水势论
毛节卿太仓堈堰论
毛节卿江海坝闸论
周大韶论治水古今异宜
周大韶论治水为谋异臧
屠隆东南水利论
许应逵吴淞江或问
张应武水利论
张献翼长洲水利论
卷二十二
议
赵必棣修复练湖议
任仁发水利议答
潘应武言决放湖水
潘应武再言水利便宜
张汝弼松江水利议
史监吴江水利议
张衎水利款议
杨循吉濬白茆议
姚文灏水性辨议
姚文灏九里河议
杨子器常熟县水利议
沈导河夫银议
王同祖治水议
王同祖水利工计议
徐献忠山乡水利议
徐献忠复设劝农府县佐议
徐献忠吴淞江议
邓韍常熟县水利议
沈决濬下流议
周鼎农田水利议
金处和濬河筑岸议
曹胤儒东南水利议
曹胤儒东南水利续议
曹胤儒练湖水利议
毛节卿水利议
毛节卿围田议
钱允治长洲县水利议
吴韶吴中水利议
张内藴东南水利议【一】
张内藴东南水利议【二】
张内藴东南水利议【三】
王叔杲吴中治水专官议
周大韶崑山嘉定二县荒田水利议
周大韶吴江县荡价议
周大韶吴江县河工议
周大韶宜兴西氿水利议
沈位吴江水利议
耿橘任阳水利建闸坝议
耿橘潭塘水利建闸坝议
吴尔成水田修濬议
陈仁锡治水约言
陈仁锡围田议
陈秉忠开濬吴淞江事宜经费条议
陈继儒吴淞江议
沈几东南水利议
严衍开吴淞江议
周永年议止长桥架屋呈
卷二十三
序
李英练湖颂序
秦约崑山州修围政绩序
宣邦直赠王贰守佐理开河序
方鹏治水成绩诗序
薛应旗武进濬河录序
沈吴江水考序
归有光水利书序
谷继宗刻单锷水利书序
俞允文治水述
严讷苏州府水利图册序
徐阶松江府水利图册序
刘光济常州府水利图册序
姜宝镇江府水利图册序
徐栻三吴水考序
钱有威三吴水考序
王穉登三吴水考序
陆化淳常熟县水政序
胡士容修筑娄塘册录序
王圻水利考序
卷二十四
记
刘允文元和塘记
章岘华亭县开顾浦记
胡宿晋陵後渠记
丘与权至和塘记
蒋静江隂闸记
蒋静江隂河港堰闸记
杨炬重开顾会浦记
许克昌华亭县开通波大港建张泾堰闸记章洽乾道治水记
邹补之武进县重开後河记
范成大新开塘浦记
郑霖重修崑山塘记
史弥坚重濬归水澳记
陈伯广练湖增置斗门?函记
王应麟毘陵重濬後河记
陆游重修武进奔牛闸记
谢原平江府重濬运河记
李?镇江漕渠记
蒋惟晓江隂开河记
康举之招真记
陈膺重修练湖记
【名臣亊略】吴淞江记
翟思忠复修练湖记
陆文圭江隂蔡泾闸记
张天英至正石塘记
杨维桢都水庸田使司记
卷二十五
记
杨荣重建武进孟渎闸记
张洪常熟县重濬七鸦塘记
钱溥松江府重濬蒲滙塘记
范纯嘉定县重修沪渎龙王庙记
潘暄松江府新凿都台浦记
王?吴县兴筑西华石塘记
黄体勤常熟县赵段筑围记
祝灏苏州府新建水利分司记
尹直宜兴县开凿後袁河碑记
钱福上海县扞水堤记
杨循吉白茆疏渠长洲县义官题名记杨循吉白茆疏渠吴县义官题名记
吴瑞崑山县重濬至和塘记
姚文灏重濬七鸦浦记
吴瑞崑山县重濬十河功绩记
倪岳常熟县许浦塘疏濬记
吴寛长洲县兴筑沙湖堤记
祝允明太仓州重濬湖川塘记
桑悦太仓州重濬湖川塘题名记
陈琦浒墅永通渠记
杨循吉三吴治水碑记
王鏊五湖记
刘天和建昌圩闸记
刘天和都圩垾闸记
王鏊吴郡治水碑记
陈璜太仓州大东门闸记
顾溱太仓州大西门闸记
王同祖太仓州城水门三闸记
邓韍常熟县重修芝塘镇尚书行府记张衮江隂县建三关浅水闸记
张寅娄江新堤记
徐门肇建练湖公庄记
文徵明太仓州重濬七鸦港碑记
陈如纶太仓州重濬七鸦港等河记
莫如忠濬龙游马路二港记
陈瓒常熟县重濬奚浦碑记
方逢时张公坝记
徐偕华亭县修筑扞海塘记
刘美长新垾闸记
王世贞太仓州重濬七浦杨林盐铁三塘记王世贞太仓州濬七浦杨林二塘记
严讷常熟县重浚白茆塘记
严讷常熟县白茆港新建石闸记
于业金坛县开河记
申时行浒墅关修堤记
王衡嘉定县学重开河记
周道登吴江县新筑石塘碑记
管一德常熟县重濬横沥湖漕等河记管一德常熟县重浚福山塘记
文震孟长洲县兴筑娄江石堤记
陆彦章上海县疏河记
卷二十六
策对
范仲淹天章阁水利策对
顾清应天乡试水利策对
袁黄东南水利拟策
张溥东南水利策要
卷二十七
祀文
叶清臣祀沪渎龙王庙文
夏原吉治水祀河神文
姚文灏治水誓神文
海瑞开吴淞江祀神文
林应训浚吴淞江祭神文
林应训浚白茆港祭神文
卷二十八
诗歌
顾致尧咏镇江蔡守浚漕渠
陆仁筑围辞
徐恒赋筑围
马弓筑围謡
金絅筑围謡
顾英筑围謡
陆麒筑围謡
杨维桢淀山湖
张之翰高昌渡
无名氏白茆歌
贝琼白茆歌
夏原吉过淀山湖
蒲壁郎官渡
偶桓郎官渡【二首】
范能郎官渡
蒲壁少卿墩
叶提题少卿墩
偶桓题少卿墩
范能题少卿墩【二首】
袁凯沙涂行
陈章寄祝主事萃诗
姚文灏濬河歌
姚文灏开坝歌
姚文灏修圩歌【四首】
姚文灏相视吟【二首】
方豪谒知府林懋举於白茆港舟中献诗【二首】林懋举和前韵志感【二首】
倪宗正和前韵上林懋举【二首】
朱文和前韵谢林懋举【三首】
钱仁夫和前韵谢林懋举【二首】
钱承德和前韵谢林懋举【二首】
倪宗正方豪白茆舟中聨句
方豪过河舍
倪宗正过河舍和前韵
谢琛閲姚文灏水道图说诗
冯迁松郡水涨思濬吴淞江
【臣】等谨案吴中水利书二十八卷明张国维撰国维字九一号玉笥东阳人天啓壬戌进士福王时官至吏部尚书南京破复从鲁王于绍兴事败投水死事迹具明史本传是书先列东南七府水利总图凡五十二幅次标水源水脉水名等目又辑诏勑章奏下逮论议序记歌謡所记虽止明代事然指陈详切颇为有用之言凡例谓崇明靖江二邑浮江海之中地脉不相聨赘自昔不混东南水政之内今按二邑形势所说不诬足以见其明确明史本传称国维为江南廵抚时建苏州九里石塘及平望内外塘长洲至和等塘修松江扞海提濬镇江及江隂漕渠并有成绩迁工部右侍郎兼右佥都御史总督河道时值岁旱漕流涸濬诸水以通漕又称崇祯十六年八总兵师溃国维时为兵部尚书坐解职下狱帝念其治河功得释则国维之於水利实能有所擘画是书所记皆其閲历之言与儒生纸上空谈固迥不侔矣乾隆四十五年十一月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀

[book_title]凡例
一东南水利曰集曰录曰书曰考种种繁夥然言持一家议主一时惠偏一郡一邑或师古而悖今或详今而略古兹纂自三代以还凡关水利典故文章纎悉毕收以备参核故曰全书又披往帙止叙苏松常镇四郡径称三吴称江南夫建业绥安姑孰宛陵新安并在江南吴兴临安乃西吴仅附见水源遽以统呼於义未称今酌名吴中为当
一吴为泽国左江右海震泽滙於中翕受宣泄有建瓴之势其远近纵横高庳纡直非画图莫辨此古人所以重图经也廼历来诸刻皆忽之即单子一书垂之千禩而画竟不传尚论者恨之止吕沃洲以後始绘图幅然讹缪相仍笔法苟简全失方舆位置转令观者眩惑有乖周礼职方之制今详按形区濡毫点染分踈密於丝髪之间具有意义水利关要了如指掌
一吴水自宣歙临安大坏等处发源繇霅苕故鄣荆溪而下竝瀦具区檇李一郡洪涛直注南境又濒江沿海所翕受则以潮汐为吐纳陂塘川泽累累若贯珠故先叙水源次叙水脉其间分合疾徐流衍归宿皆有一定之理自然之势开帙纵覧方知疏治无容或废
一吴境水道千支万????皆关蓄泄故水名不可不纪其尤切利病历经疏导者穷捜故牒编次河形凡长濶深浅丈尺悉繋於下使故迹凿然可稽兴修不致疑阻
一吴中厥田下下从今遡昔恒患水祲纪叙水年所以志稼穑之苦也若夫修濬维时命官治绩历世无旷盖庙廊隐忧闾阎积痛唯在此盈涸水官水治寔千百年已徵之烱鍳考据特为详备
一有明二祖列宗涣汗频颁加惠吴民端重农田水利诏命敕书昭垂典则各彚成卷其先朝命旨博采正史稗编收载志类綦详不复另叙观者於志内查核可耳
一历代经济名公或贻惠并州或留心梓里所建嘉谋硕画在先朝曰奏状本朝曰章疏各罗成编其当轴咨诹官司计画上下一切书劄公移皆具划然不磨之策并辑无佚
一从来讲求水政辨析利害或着论或着议或着说或对策随时揆势臆见异同不相踵袭兹遍捜名集分类编次欲事疏瀹取以折衷法无不善矣
一志考典故攸存捜采唯恐或漏然颂言弁语金石镌铭一时人事兴废姓名岁月系焉并辑序记诗?皆所以徵文献也其江海湖泽止咏胜槩不关水政者不收若先後疏濬祭飨告?捜载祝词亦知大举聿兴神人恊志
一太仓廼方州编叙各县之後盖水源西来自郡而下更按方舆志考必先附郭以逮辖境与公府类册不同亦例也
一崇明靖江亦附庸苏常兹书曷为不叙缘二邑沙浮江海之中地脉不相聨贯虽旱涝蓄泄有藉凿池浚河司牧者可依坵循督之且徭轻赋薄民力犹能强事畚锸自昔不混东南水政之内止二郡全境总图仍绘二邑方舆并摹港脉以存考证

[book_title]卷一
吴中水利全书
<史部,地理类,河渠之属,吴中水利全书>
钦定四库全书
吴中水利全书卷一　　　明　张国维　撰图【系说】
图以肖舆地形势吴中之水但观形势即得其趋下之性矣兹先合外境来源次而郡而州邑而境而城彚分烦简实相绾合盖总以揽其槩郊原止标要害析以彻其微郭内必识桥梁图凡五十三竝创自今非袭夫旧系说亦统括大端不复枝蔓致同於书中所载
<史部,地理类,河渠之属,吴中水利全书,卷一>
东南水利总图说
水利全书为苏松常镇而作乃总图兼杭嘉湖者何吴中之水繇杭湖发源自西南而倾东北嘉禾亦其流驶停泓之境非合七郡莫悉端委试閲水源水脉二纂则兹图之关纽诚大且远矣或又曰宣歙九阳诸水皆旁注而苏松常实受焉曷不合江南而仅七郡乎则水源之聨络应天广德者编内亦叙之详矣尺幅有限岂能包括若是之广粤稽宋元治蹟张官画地则此七郡为浙西道正以水限方隅古人之衡量曲当今仍本是义为图惟条分缕析水道划然不紊使披览者举目自辨不必强为复说
<史部,地理类,河渠之属,吴中水利全书,卷一>
苏州府全境水利图说
苏郡原隰东西北高卬独西南卑陷具区浩淼无涯从此驶入西北境港渎又合梁溪以南诸水为之贯注而苏诚泽国惟水势至此渐平故曰平江顺水惟东流趋纳沧海仅有吴淞娄江白茆港三道【此外唯七鸦港亦通泄然不如三道之形广势顺余港浦并浅狭仅供吐纳】然昼夜潮汐逆上故水势来疾而去缓稍遇霪潦苏患偏甚於他郡矧出海三道泥沙易壅浚不及时则嘉定太仓常熟高乡之水反泻吴邑山乡之水顺倾吴江崑山长洲常熟之低乡宁不为壑閲尺幅得一郡梗槩参以古人成说则治水之法思过半矣更松嘉湖杭四郡运艘及南北商贩刍糒方舟共取道苏境所为禆国计惠民生者漕渠并急说者谓濬吴淞娄江白茆之余力即兼治焉以逮四境周环之河脉斯实根本之论
<史部,地理类,河渠之属,吴中水利全书,卷一>
<史部,地理类,河渠之属,吴中水利全书,卷一>
<史部,地理类,河渠之属,吴中水利全书,卷一>
<史部,地理类,河渠之属,吴中水利全书,卷一>
<史部,地理类,河渠之属,吴中水利全书,卷一>
苏州府城内水道图说
苏城四遶外濠深广增雄天堑具区宣泄之水所共繇也至葑关忽隘而以一桥为束使南来运道统归胥江形势负险古人建设之意良可深思城内河流三横四直之外如经如纬者尚以百计皆自西趋东自南趋北历唐宋元不湮入我明屡经疏濬嘉靖以前仕宦烜赫居民丰裕盖吴壤以水据胜水行则气运亨利更随巷陌舟楫通驶凡载运薪粟无担负之烦殷殷富庶有以哉隆万後水政废弛两厓植木甃石渐多侵占及投瓦砾秽积河形大非其故生齿庐舍西属吴邑者貌似繁华东属长洲萧条光景不堪名状而水流关系盛衰实有徵验繙閲郡邑各志摹勒成图水道大半挂漏舛错盖城广地寛方幅诚难布置而笔法粗疎则非楮狭之故矣今先绘总图以全城区画两邑辖界次析四隅为四图曲肖各河远近表识桥梁疎密即久壅淤旧迹按图可稽则斯图之点拨位置不綦难乎曰欲理苏城血脉何敢自惜苦心
<史部,地理类,河渠之属,吴中水利全书,卷一>
长洲县全境水利图说
长洲东南北皆连湖泽西障吴邑诸山嶐崇突兀泉涧纷纭溢入长境阳城沙湖陈湖及朝天独墅等荡漾之滔天莽地并仰泄於吴淞娄江但值吴淞淀淤仅此娄水涓涓长之低乡积荒数十万亩贡赋无所出累县包貱最苦洼丘悉坐囊底不近城郭不临运道官舫商艘所经行率见稻麦青黄依然庐舍沉竈产鼃之状不接於目流离悲楚唯邑令与乡农共抱隐痛耳披此图乃悉长洲之困今惟治水开荒两政并行七百里?赤庶几免填沟壑乎○长洲吴两邑从无舆图皆缘辖境互错莫肯庸心有之自兹始参核疆界以辨水道有志经国者其可忽诸
<史部,地理类,河渠之属,吴中水利全书,卷一>
吴县全境水利图说
吴邑山多田少境内水道有限停泓一掬连震泽而驶者则石湖也出鮎鱼口而东泻长洲实引受之本邑凡山乡土高斥卤树稼之日骤雨不滋亢阳立藁忧旱甚於畏水泄缓而蓄急西华光福等塘之枯涸固当及时修浚尤宜仿昔人之遗法计亩凿池以资灌溉斯暵潦并有赖焉惟喜农人务本黾勉输将粪田甚力无荒芜之病所辖运道止枫塘一带虑或梗阻亦与长洲绣错而治彼多此少故吴中水政吴独易於他邑云
<史部,地理类,河渠之属,吴中水利全书,卷一>
吴江县全境水利图说
吴江四境皆湖泽分流百派交横杂出虽一望平畴无延袤二三里之燥土真水面浮丘也乡村烟火非舟楫不通自古无挽路至宋庆历後始相继为官塘土塘荻塘以济邮传三塘蜿蜒相续随水架桥及泄水之窦无虑千百盖具区东下之水邑为首冲利在宣而病在遏故昔人有撤桥迅流之议此固未可轻谈唯垂虹左右蒿芦壅淤渐成平陆芟除凿浚恐不待知者而後察也虽然吴淞江实为下流下流不治即尽决长桥洪涨滔滔疾趋徒令长洲崑山青浦并罹波涛之虑吴江亦未必益反均受其害矣试取吴淞江全图与此图互参证焉乃可毕是说
<史部,地理类,河渠之属,吴中水利全书,卷一>
吴江县城内水道图说
吴江城中有前後中横河三道北关所注漭纵一河直贯於南此水东出後河中河其西门纳水迤南迳达前河又转北与北来水至中河口交会东流其势甚驶唯城基取占水央雉堞之下筑基培土稍高城心洼下每值骤雨霖澍衢沉巷没此非建置之失宜实吴淞下流之阻泄耳吴淞久弛不治江邑岂独城市汚莱农桑飘腐西风湖啸室庐席卷嗟此耄倪投葬蛟龙之窟往事能不寒心故思治吴江水利必先策浚吴淞斯议最为握本兹城图并及郭外盖庙学公署并在郊原垂虹一带正泽国咽喉总图拘限楮幅不能周详假此更为分疏若曰江城褊小歛其位置以郊外余壤补焉则不得观图之法矣
<史部,地理类,河渠之属,吴中水利全书,卷一>
常熟县全境水利图说
常熟负江面湖地形西北高东南下水势直趋唯籍白茆七鸦二大港浦宣泄入海若七鸦壅淤则任阳一带西受长洲崑山阳城傀儡巴城等湖之水亭毒而东南太仓之冈身地高遇雨倒注逆奔并为此患白茆不通则潭塘一带西南受江隂无锡之水繇蠡尚等湖王基宛山等荡而来俱合华荡奔潭塘而潭塘尤患故讲白茆七鸦疏浚不独长崑等邑被无疆之利而常熟之洼产尽成膏腴安得尚有催科之困乎唯境内河港斜径百出建闸筑坝不可不详议云尔
<史部,地理类,河渠之属,吴中水利全书,卷一>
常熟县城内水道图说
常熟县城倚虞山东麓左昆湖右尚湖云和塘射其胸福山塘穿其背县治前後有横河七道西受山水东注运河如琴之系弦故曰琴川在昔琴河深广可通巨舰国初犹洪流湍急至於今琴河止三道尚通水中多淀淤引流一线曾不容舠矣如所称焦尾溪竟莫知所在吊古者徒兴悲慨唯东西南北五门及要津运河三仓儒学会於县前三道幸逝波涓涓是不可不及时疏濬也
<史部,地理类,河渠之属,吴中水利全书,卷一>
崑山县全境水利图说
崑山壤地居苏郡之中形如釜底水道深广不逮长洲吴江而汚瀦倍焉雨未经旬丘塍尽没一逢巨浸登玉峰四望目不睹青黄农人虽勤治田力窘培壅缺失刈获恒俭就一邑而言北境低区多於南境然南境之隣长洲青浦者其产卑洼亦难名状历稽往牒水年必厄尤病於吴淞淀淤西南二境之水横溢白茆阻塞西北无涯之水迸来仅此娄江一线引注入海逝流于于徐徐能敌驱放之猛急乎东南壤接嘉定一带高阜惧旱总之吴淞通驶则灌溉奚患无资故谈水利至崑邑真可痛哭流涕
<史部,地理类,河渠之属,吴中水利全书,卷一>
崑山县城内水道图说
崑山建治相取水法东西南北洪流衆趋羣会海潮湖水至此均缓互见清浊玉阜之下初皆汚池薮泽後渐为平陆嘉靖间跨至和塘而城周环浚濠其城西南运道则迤南而之东北分引娄江水径遶城外直达玉虹桥其留晖门水关所纳大都皆巴城傀儡阳城诸湖荡之所倾也城中水道自至和塘而外支流纡曲各有情致说者云水至山迎关系士人科名勲业且四隅多田畴旱潦咸资蓄泄勿谓涓涓细流遂可置之若存若亡也
<史部,地理类,河渠之属,吴中水利全书,卷一>
嘉定县全境水利图说
嘉定自宋割崑山东南濒海四乡而治其地高厚絶无湖瀼泽荡虽河脉繁多并繇人工开凿成渠非就汚瀦顺水为滙纳真斥卤之邦也潮汐去来泥沙易淤较诸各邑所通港浦渟泓涟漪波光如练者土性肥瘠不齐故宜木棉而不宜稻唯灌溉全资蓄泄苟废弛不治乍潦则沟塍泛溢树艺根浮发舒无力暵则茂青立藁三农袖手而吁嗟故邑中之河岁需导浚然吴淞一江出海要害偏属舆图为全吴吐泄之尾闾倘能疏瀹常流不但嘉定获润之阡陌渐可栽禾而各邑并袪沮洳之患此之殷忧可独厪嘉邑哉
<史部,地理类,河渠之属,吴中水利全书,卷一>
嘉定县城内水道图说
嘉定县城跨横?练祁二河十字之交东西南北尽此二河贯注实为全境水利之关纽环城内外俱浚濠城内四隅旷僻有清镜吕墅西库野奴等塘泾纡回萦绕县治东南横沥转西蓄聚一潭曰滙龙当庙学正阳衆流趋向层波迭兴有寻丈千里之槩亢旱不涸诚嘉水凝结处也迨万历间於学宫西南再凿新渠聨络野奴泾则波情愈远嘉虽平沙直以水占胜矣
<史部,地理类,河渠之属,吴中水利全书,卷一>
太仓州全境水利图说
太仓析崑山常熟之东鄙嘉定之北鄙立州州东北二境皆环沧海土性高燥醎潮斥卤灌田全赖夫水水惟娄江一道自西迤南而东出刘家港形势寛广为全吴泄水之要害州城南西各塘泾之水悉丽焉他莫大於七鸦浦凡杨林湖川诸塘泾之水於此交纽昔人谓苏州三十六浦白茆七鸦最巨则七鸦之关系恐亦仅亚於娄江耳又谓太仓之水凡八百有五十濒海受潮易於壅塞须烦浚凿则州之水利讵可缓图倘七鸦不治只此娄江通泛三百里郊原蓄泄何自周普又沙土树艺硗薄霖倏涨而暵立藁小民贡输无力遑计俯仰乎欲谋全稔唯大小河流俱导斯有禆於司农之长虑矣
<史部,地理类,河渠之属,吴中水利全书,卷一>
太仓州城内水道图说
太仓城即元崑山州城也环城有濠城内纳水自西而东曰太仓塘自西南而东迤北会於三尖口者曰陈门塘亘南北而中稍逶西曰盐铁塘旧通南北水门其流直驶伪吴窃据时掩塞二门止东一西二之三水关为纳泄焉而盐铁塘遂分流南北城下矣太仓陈门盐铁三塘之外尚有樊村周旱三泾皆支流总繇吐纳於三水关以时盈涸城中水随潮进退常泻而不留嘉靖间於三关各置一牐为贮蓄今牐存而启闭之司已废说者又谓往还潮水牐未必能限制莫若筑浅坝以瀦之此论果有当否乎
<史部,地理类,河渠之属,吴中水利全书,卷一>
松江府全境水利图说
松江府舆图东与南俱高卬临大海西与北并卑下接湖陂黄浦自西南而之东北贯诸胸吴淞江自西而之东负於背三泖直亘西鄙全境塘浦泾港最繁总之震泽狂趋松实纳受昔有东江一道与吴淞江南北分泄後东江废而海塘为障黄浦遂成巨浸惊涛蔽天弥漫百里然西北二境之汚瀦东境之枯涸必藉吴淞通利斯长流引注高卑均益如徒恃黄浦蓄聚以为松郡水利尽矣则无论近吴淞一带高壤灌溉时穷而低洼之畎亩遇雨陆沉岂计之得乎
<史部,地理类,河渠之属,吴中水利全书,卷一>
松江府城内水道图说
松江府城不甚广外四面环濠水通东西南北四关出入城内河脉最繁处处通流位置经纬各当东南有龙渊西有日月二河西南有西湖小西湖皆蓄聚渊渟清澈心目真水国之胜区也民居稠杂颇厉侵占之禁更喜贤士大夫戮力同心能佐郡邑公帑之不逮时举修浚务使水流随在盈贯以称一城之形槩此松郡之所独先也凡捞取汚泥及废弃瓦砾必令船户装载郭外投置荒僻之处谋始虑终事事得法今苏城湮塞殆尽曷不仿而行之徒抱抑郁之叹致贻哂于松耶
<史部,地理类,河渠之属,吴中水利全书,卷一>
华亭县全境水利图说
华亭自昔称水乡在松郡所隶三邑华亭适当高低之中塘泾淄浦经纬交错而土田系焉南境濒海地势高卬向筑海塘扞御咸潮近郭而东即接汪洋浩荡之黄浦北西二境则湖泖浸淫水天一色皆嘉湖诸邑之所宣泻故华亭之水必使三泖常澄诸塘无壅黄浦不溢而後禾稼始获丰稔故围田修浚法宜并讲古人之成言可验请按兹图亦略窥其梗槩矣
<史部,地理类,河渠之属,吴中水利全书,卷一>
上海县全境水利图说
上海县境亦潮沙之地春申一浦来脉浩远其水腾涌直浸城闉每临斯邑鼓枻而游止知有黄浦不知有他河如龙华荡蒲滙塘南北漕港皆境内之大血脉即支流亦关灌溉祗以潮汐往返时盈时涸壤高善泻多栽木棉而少树稼亦类嘉定唯大川广泽嘉定所未有故上海土性较彼沃腴北境吴淞江与嘉定对岸而治河实中分则吴淞之疏导在上海亦为至急观此益信苏松利害相共顾可秦越视乎东鄙海塘为障会黄浦洪流并注吴淞而泄沪渎此废东江後之旧迹若复不浚吴淞强其纡回北达娄江以出谬贻两郡百世之害云
<史部,地理类,河渠之属,吴中水利全书,卷一>
上海县城内水道图说
上海县滨黄浦而城登城一望皆浦先止设水关三东朝宗西仪凤二门者跨肇家浜横贯其中是为全城大道东北宝带门者跨方浜方浜之北又环一便家浜繇南回北繇北遶南再越方浜入穿心河总会于肇家浜北城之血脉已结唯南城渴水居民艰楚万历间於朝阳门添辟水关引薛家浜水通市河而南城乐利且水道到处绾会生情矣但诸浜之水皆繇黄浦涨落为深浅时来时去不能渟泓而疏浚特为至急倘稍旷期则潮汐壅淤望涓滴为艰矣
<史部,地理类,河渠之属,吴中水利全书,卷一>
青浦县全境水利图说
青浦割华亭之西北境上海之西境为县时革时复地聨长洲崑山其湖泽之繁多与田畴之卑下大略相似水潦一至赤地兴波而生民之苦亦有同於二邑者履境划然披图更悉盖吴江嘉善一路西来之水并行其境东去上海嘉定濒海地高青浦能不为沼乎昔唯吴淞江流快利斯宣泄无阻今一淤而水年频遘艰办国课敲筋吸髓疲敝几不成邑矣欲拯其困唯急事导决而洼产围坵亦当兼行以慰三农之望
<史部,地理类,河渠之属,吴中水利全书,卷一>
青浦县城内水道图
青浦旧城以县革而废复县改治唐行镇城小而河深西二水门通流分港四道总归於直中贯城之一河自南而北也南西二门入水会於庙学当前脉脉汪洋清监毛发青浦之名益称矣港情水势结聚最远建治未百年大夫士占籍斯邑者多处郡郭民居虽栉比四隅多旷地河无淹淤之虞唯地卑稍遇淫潦即患冲没其故亦繇吴淞去水之不疾遂束手无计耳
<史部,地理类,河渠之属,吴中水利全书,卷一>
常州府全境水利图说
常郡南俯震泽北枕大江西承金坛长兴溧阳来源之水东泻苏境其地形西北高东南下盖武江多惧旱无宜常畏潦然较之苏松之水沉陆稿则有间且国税徭役自常而镇则例渐轻兼有夏麦输租不似苏松之仅徵秋谷穷檐蔀屋皆精治田沿江诸港涌潮易淤近山诸溪滨湖诸渎涓流清浅并宜疏导古人历着成言考之殊合窽会修治比絜苏松亦易为力
<史部,地理类,河渠之属,吴中水利全书,卷一>
常州府城内水道图
常州府城外濠有东南东北西南西北之称盖水各有引注因区别其名耳初漕渠在城内水纳南水关而出东水关循城而东掠龙舌尖者曰新城东南濠即古之?沟今筑文成坝徙运道出城外水遶龙舌尖而南迤东转北曰旧城东南濠又西水关入水一派自西径东者为子城南濠再北一道围环府治者为玉带河子城南濠流及白云尖西分一支出北水关一支顺东行至八字尖屈曲而南会?沟者为後河各河天成潆结江左郡邑城中流水迎秀聚气无出其右者历来守令庸心修濬岂亦天意使然
<史部,地理类,河渠之属,吴中水利全书,卷一>
武进县全境水利图说
武进方舆偏处常郡西北独居上流东南临震泽西南介灊湖而漕渠自西贯东京口云阳诸水皆从此倾注不独运艘商船倚以为命而诸乡畎亩亦资灌溉故犇牛而下旧建水闸以为节宣境内湖渰溪潭受山泽瀦水港渎河渠收纳江潮仰浥湖水孟渎一河尤为出江要道疏濬不可旷失昔人有言兴武进之水利固以西北为先袪东南之水害尤以治西北为要诚纲维之确论
<史部,地理类,河渠之属,吴中水利全书,卷一>
无锡县全境水利图说
无锡在常郡居东南下流境内河渠亡虑千百唯梁溪与长广溪最大仰受昆陵以上之水溢注太湖流衍无穷南则有漕渠直泻浒墅东则蠡濠二湖及谢荡并随地势分倾於长洲常熟者也就县境而言东南汚下宜厚堤防以障水西北高卬宜濬渠塘以通波则沟洫咸被灌输之益矣若漕渠之在西北其水或屈从诸港北达大江然洛社以上地高河流易啬运糈商货往往滞舟疏治按时倘亦司水衡之最急务乎
<史部,地理类,河渠之属,吴中水利全书,卷一>
无锡县城内水道图说
无锡县城北黄埠墩受毘陵下注及双河之水至近城分两派一会梁溪水遶城西而南为漕渠一入北水门出南门为城河即?沟故道其河直界县城而中分焉西有支河五道斥渎胡桥营河玉带河围环遶西北隅仍至北关水?束带二河则遶接西南而西水关承其吐纳东则北关内遶城东南行至南关合直河其形如弓曰弓河而?沟之直如弓之系弦亦曰弦河旧有横河九道插弓背曰箭河今仅存其四而通舟者止二焉余皆不可问矣锡城风物之美水实大有结撰第民居繁盛湮淤日增濬治未可视为缓图也外濠周遭无间西门水最湍急循城而南是乃今之运道
<史部,地理类,河渠之属,吴中水利全书,卷一>
江隂县全境水利图说
江隂辐员北面滨江故曰江隂港脉多径而少纡北高南下其接常熟无锡之境者河流始有参错邑东有横河长河二道凡诸河入江出口必藉此输导南至蔡泾闸有三河口则东抵常熟西抵武进南抵无锡之分路也详勘江隂之水自黄田港溢入诸境者为江潮自梁溪驶入五泻诸堰过青阳而会诸九里河自武进黄汀诸堰而来达於境者皆河水受泄并关水利唯河水经历之泾港尚难淹淤若江潮则长退停积岁见浅澁之患故江隂水政在常属特为迫切而昔人之讲求亦不遗余力矣
<史部,地理类,河渠之属,吴中水利全书,卷一>
江隂县城内水道图说
江隂县从南关纳水入城北行将迫东关分折东西西者至督学宪院右发一支北经邑神庙左而东遶广福寺後其原派则西南行遶学宫後又环圣庙前总会於善政桥折北通仓河以出北水关繇黄田港以达大江周遭外濠循城之东西互相回转邑人呼曰转河总之江隂地高城内外河渠皆不深广以江潮进退为盈涸而土疏易壅开濬不容久废各河引导纡曲使蓄泄关合元气勿谓濒江城郭不以水制胜也
<史部,地理类,河渠之属,吴中水利全书,卷一>
宜兴县全境水利图说
宜兴西接溧阳北聨滆洮二湖东濒具区上游而来之水并繇西氿溪而入下注东氿分流百渎以达震泽是宜兴虽受水之区实经行脉络之地也唯西南二境多山山间溪流浅狭旱则水涸苗稿骤雨易於腾涌东境沿湖势居下流倘百渎宣泄稍滞多泛涨之患故治宜兴水必高乡濬河凿塘低乡筑围疏渎则源流常逝暴水浸溢均不能害矣其旁西溪之河曰後袁傍东溪之河曰通泽各避风涛之险惠赉民舟若辟闪溪通溧阳运道尤军国万世之利水政特详纪云
<史部,地理类,河渠之属,吴中水利全书,卷一>
宜兴县城内水道图说
宜兴城跨荆溪之上东西有潭各聨氿溪城心长桥稍东入北一道迤西出北关曰周渎渎即接城外漕渠水关止三而河流通利东西二关则西主纳而东主泄亦源水之所必经也城隘而河少其脉理正大故萃灵锺秀夸胜江左遶城皆有濠濠各有文致深山大泽一城若为关锁水利窽要政当於此发源处一探寻也
<史部,地理类,河渠之属,吴中水利全书,卷一>
镇江府全境水利图说
镇江郡据京口上游其地高於苏松数十丈水势趋下如骏马下坂所隶三县丹徒全境遶江丹阳沿江境少而土原与丹徒埒四郊衍漫皆江潮浊水易於阏积去少而来多又练湖每遇泛溢苏松常并受其患古人於要害置闸及添石?函管随时节宣并有深意至浙西一路北上运艘官舫悉繇漕渠漕渠自昔凿山开导阔广有限?土壁立遇雨冲淋崩堕河底水浅舟滞岁岁待?民力苦矣独金坛则山溪引注多湖泽之瀦脉聨宜兴迸受建康而下之水其说备於水源水脉盖镇郡水政之便宜与苏松常未可同类而语
<史部,地理类,河渠之属,吴中水利全书,卷一>
镇江府城内水道图说
镇江府倚北固山而治围城之内有日精月华蒋公唐颓诸山土势嶐崇遍地皆山足通渠一线从南水关而入蜿蜒数折自东南转趋西北出北水关是为城中贯水大道初入南关稍行即分一支自东迤西再纡回而北仍会於原派北遶之水并出北关西河纽合生情实人工之穿凿非就天成卑壑为汚瀦者然一城据胜得涓流可挹长江之秀而铁瓮雄於畿甸矣城外南闸进河遶城经唐颓山後西出京口闸者乃南北二面之濠堑即今之漕渠东濠自北径南转西则曰转城河总之润城水脉非诸山之流泉漕渠之溢水疏濬尤当加意
<史部,地理类,河渠之属,吴中水利全书,卷一>
丹徒县全境水利图说
丹徒负江面山其地嶐然而起漕渠自丹徒镇来从南遶城西出京口水势湍急又北境有丹徒孩儿等港通江潮出入此为邑中水道之大关脑详考历代疏濬成蹟无或旷间若田畴灌溉沿漕渠者两?积土如山或人力不能引水入坵用牛运辘轳可达若腹内阡陌并须凿池蓄泄高倾卑受以备旱潦故丹徒之陂塘凡有名称者载入水名而遍境之泽潭未易枚举水利惠农此政亦宜深讲
<史部,地理类,河渠之属,吴中水利全书,卷一>
丹阳县全境水利图说
丹阳地亦高漕渠一路皆山脉土厚河狭形深水浅其流驶急舟楫之所倚命也练湖迩在城西昔人遏马林溪以溉云阳法主纳不主流厥後土民筑堤横截取湖下地作田遂分上下二湖作斗门?函以节洪涛历代修治惟谨入我明特申湖禁每勤诏旨专官督理以防冲决唯闾右侵占争利虽惩创不少衰止凡湖流横溢不独丹阳一邑受其害识者常抱隐忧讲求不嫌累牍诚非过计境内有简相珥丁义四渎皆称关要珥渎即金坛运道又九曲河向立博望闸最关水利今久淹废姑存其名以俟经国之君子
<史部,地理类,河渠之属,吴中水利全书,卷一>
丹阳县城内水道图说
丹阳城旧无濠漕渠从城外东南而之西北故东门曰通漕通漕门右辟一水关石闸以通漕渠水灌入城中庙学县署皆引此水经其前挹秀占胜寻接内城增筑外城东跨漕渠之上合内外城为一矣舳舻衔尾尽繇城内然漕渠水直泻无情万历间始凿外濠自南迄西遶隍如带丹徒而下之水径从分流入外濠为运道自後聨云楼橹不复入城中而丹阳文运亦於此渐盛唯外濠不甚宏阔又当高泻之区冬月行舟时见胶澁则修濬且岁为常矣
<史部,地理类,河渠之属,吴中水利全书,卷一>
金坛县全境水利图说
金坛虽属镇江脉聨溧阳宜兴山高水深土脉莹润絶类溧宜境内洮高等湖白龙钱资等荡唐王大直等溪古速甓桥等渎燕子方落等港并渊深弥漫盖邑当诸郡之下西南流水源至此舒纵地势所繇然耳他如莲莞等陂塘未易缕数皆山乡灌溉之所必藉不因滨巨泽而蓄泄可废也故金坛水利在镇属中又当别论
<史部,地理类,河渠之属,吴中水利全书,卷一>
金坛县城内水道图说
金坛县城在溪山映带水流潆洄之处周城有濠东濠较西濠特为深广城中心贯一河南北各设水关为吐纳南关下甃石为坝盖恐水势趋下灌输易竭稍借此砥障而一城生旺之气亦於此翕聚故金坛水性水脉不独全境迥异丹徒丹阳二邑即城中一衣带水亦有区别是不可不深辨
吴中水利全书卷一

[book_title]卷二
<史部,地理类,河渠之属,吴中水利全书>
钦定四库全书
吴中水利全书卷二　　　明　张国维　撰图【系说】
吴水以震泽为腹三江为肠胃海壖为尾闾兹卷绘图首太湖全区而踵之以五邑治湖分界次吴淞次娄江又次白茆盖东江塞而并出口於吴淞若白茆最称要害僻在东北不可不显揭之次沿海次沿江皆辨析港脉吴中诸水唯海容受而江所泄纳北西二境近地浑潮总亦会归於海云
<史部,地理类,河渠之属,吴中水利全书,卷二 >
太湖全图说
太湖广三万六千顷东西凡二百里南北一百二十里周五百里中有山七十二襟带苏湖常三州东南之水皆滙於此在禹贡曰震泽周礼尔雅竝曰具区左传曰笠泽国语史记曰五湖五湖之说又互异张勃吴录云周行五百里故名五湖虞翻云东通淞江南通霅溪西通荆溪北通滆湖东通韭溪故谓之五湖陆龟蒙云太湖上禀咸池五车之气一水五名今湖中亦自有五湖自莫厘山与徐侯山相值者为菱湖莫厘之西与菱湖通者曰莫湖东逼胥山者曰胥湖长山之东曰游湖长山北连无锡?渚者曰贡湖五湖之外别有景湖夫差山东曰梅梁湖杜圻之西鱼查之东曰金鼎湖林屋之东曰东臯里湖其浸通谓之太湖西纳建康常润宣歙霅苕诸水皆太湖之源东挟苏松湖泖塘浦以抵海皆太湖之委
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
太湖沿境水口分图说
太湖周环跨三郡七邑受来源之水俱从宜兴之百渎长兴之二十四渎乌程之三十六渎吴江之七十二漊吐纳焉而导湖水以入海者则吴江之长桥叶港曹家港王家溪港震泽湖雪落港坍阙口直渎韭溪白龙桥七里港等吴县之鮎鱼口麫杖港新泾港莫舍漊胥浦香山港塘桥港乌角溪无锡之新安溪赤城溪洪丘渰吴塘门独山门浦岭门闾江口武进之南?沟白射山河薛堰水路港秦村港下埠港宜兴之横塘阳溪大浦东蠡河塘港皆繇湖入海之口而入吴淞江东流者尤为紧要勿容湮淤故将沿湖曲折分境各肖方位摹写成图辨别出口之水其流行脉络首卷内临湖郡邑分合图幅甚详兹皆略也乌程长兴不载以隶浙省而全书之纂止四郡耳
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
吴淞江全图说
吴淞江一名松陵江即禹贡三江之一也跨吴江长洲崑山青浦嘉定上海六县横亘二百六十里自垂虹桥顺流东下至尹山再北流至甫里东流至淀湖合北赵屯浦东顾会浦崧子浦盘龙浦凡五湖而至宋家桥东南流与黄浦会而递迤出海自东江废只此与娄江为东南水利之大关要今吴淞自崑山以东并湮塞而水患莫救全书所载首重此江兹不烦赘说
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
娄江全图说
娄江一名下江相传亦禹贡三江之一也自苏城娄关而东历崑山太仓直达刘家港入海凡一百八十里两?港脉如蛇足专受震泽西来诸水或繇陆泾坝沙湖夷亭真义浦或繇吴淞江界浦或繇小虞浦或繇新洋江而入谓之南路水或繇官渎出阳城湖东行至傀儡巴城等湖荡出真义十五淹高墟等港而入谓之北路水今吴淞湮淤而南水泛滥白茆七浦阻塞而北水横驱夫此娄江一线能尽纳东南数郡之水为尾泄乎况在胜国时开海运万艘经行朱清力为疏导入我明间事畚锸今浅狭处渐亦澁流矣此东南之命脉司水者亟宜究心又名至和塘此宋丘与权所筑北堤起娄关抵崑山止俗乃袭讹即太仓城中横河犹称至和塘失考甚矣娄江出海东口曰刘家港亦属无据姑从之
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
白茆港全图说
白茆港在苏郡东北自常熟县城东南迎春门起至於海长亘八十里具区水从长洲无锡顺流而下如元和塘如阳城等湖会趋华荡昆尚二湖者并驱白茆以出则白茆之关系殆不亚于吴淞娄江古今人言之甚悉盖白茆一港虽仅在常熟辖境而纲维数郡之水利历追往时疏导亦协济兴工今湮没占佃木棉旱菽涓流不通虞邑士庶目击眉攒而邻境不察犹秦越视也唯经国之君子庸心水政叩九阍策当道尝牍满公车字字呕血试閲斯图港旁之支脉如鳞如翼洪流不贯不将仍反内境为壑乎
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
沿海纳潮泄水港浦图
东吴虽泽国凡濒海处则皆冈碛而高水势偃仰不泻大禹乃断冈身为三江以通流出海为纵浦横塘以掣流入江上下相承水繇中驶罔有散漫繇是田以圩分圩以字别棊布绳聨纵横相望可为涝备自秦汉患海溢而筑塘为扞从浙境海宁县而来入直隶境金丝娘港之东自南迤东皆属松郡按古之东江久为塘障今松郡水统会黄浦而趋吴淞唯塘内诸港之迹犹未没也若苏郡之独当东面不仅吴淞江刘家七鸦等港倾泄为急其他诸泾浦亦当引注以济旱潦今泥沙填阏施力维艰司牧者将遂付之浩叹乎
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
<史部,地理类,河渠之属,吴中水利全书,卷二 >
沿江纳潮泄水港浦图说
长江自岷峨发源繇巴入峡经洞庭合彭蠡并达南畿而涴水淮西诸水悉自西南顺趋东北至炭渚高资等港乃丹徒之舆地兹书之所当叙也江遶镇之西北二境常苏之北境湍流至白茆港以东为江海交会之冲过此则东海临焉其图已见前矣江水亦以消息为潮汐诸港口虽引纳而常主泄泄江之水尽归海若唯泥沙易淤时赖疏?五代赵宋沿江俱置撩浅即国初亦重坝闸节宣今止举通舟大道尚谋修浚之策而农田水利几置弗讲并白茆要害渐成平陆可叹也亟绘此图以俟庙堂之硕画
吴中水利全书卷二

[book_title]卷三
钦定四库全书
吴中水利全书卷三　　　明　张国维　撰水源
水源详究其高下来脉与经绕分合自远而近之形势故叙次及外郡
天目山发源
吴中水源天目为大湖州府志云安吉州天目山去州西南六十里其高三万六千丈其广八百里上有三十六洞天有十二龙潭其巅有僊人洞千丈岩其东南有瀑布下注其滙曰蛟龙池其东北一峯曰翔凤林上有平地其方一千五百丈有两湖天目所由名也一统志云道家谓第三十四洞天山下两湖若左右目杭州府志云於潜县西天目山去县东四十五里左目高二千丈右目高二千五百丈名太微玄盖洞天寰宇记云高三千九百丈广五百五十里水因山曲折东西有源东出临安县为大溪水泛溢东流为苕水寜国府志云宣城县东南一百五十里本浙西巨镇面杭背宣东溪之水出焉虽各志互异然其脉长而泉远又山高则势如建瓴洵为吴水之发源详核则属湖州府安吉州者曰西天目为隂属杭州府临安县者曰东天目为阳
杭州府来源
自天目来至湖西天竺诸山发玉泉等源凡十六曰武林山泉曰冷泉曰茯苓泉曰白河泉曰大悲泉曰寒泉曰参寥泉曰後仆夫泉曰玉泉曰一勺泉曰寒光泉曰惠泉曰喷月泉曰法华泉曰真珠泉曰虎跑泉滙而为西湖中亘六桥湖分上下二????东泄一由城堧石函以入杭城运盐司前分布诸河一由昭庆寺桥北行西折历三闸为下湖河分支入武林水门为大河即运河与盐运司前水会散衍流濩河皆盈溢从凤山门即正阳门出东十二里至龙山闸又浑水闸北与候潮门水会为外沙河循城而北至永昌门东南通钱塘江有坝内水大则溢出江潮大则溢入永昌坝节而复注再北过清泰门即螺蛳门庆春门即菜市门与内河合仍循城转西无星桥至会安坝下注艮山河西入泛洋河北转至德胜桥为德胜坝是为上塘河
下塘河即运河在府城东北四????皆合於余杭塘河一派由府城溜水桥沿东西马塍至卖鱼桥西合余杭塘河一派由打水楼南折至江涨桥入一派由八字塘至古塘桥下折入一派由西堰桥西至饮马桥亦折入是河由余杭县来凡七十里
上塘河由东南外沙河北行为後沙河在艮山门外北逹蔡官人塘北去艮山门九里东由何□店汤镇赭山又东北逹赤岸河去府城东北三十里通高塘横塘北十五里逹施河村河又东北十五里逹方兴河至临平镇东为长安坝
按杭城附郭德胜等五坝东临平与长安等五坝皆高二三仞自上塘河水日溢而各泻於下塘河殆无停晷一遇霖潦驾坝襄塍牛驰马逸横入崇德桐乡嘉兴松江以入吴淞江黄浦诸港凡下流皆先为漫涨所占太湖无归宿之路矣
下塘河自武林门水由西湖过吴山水驿接清河上中下三闸至德胜桥与城东外沙河等水合分为二????一由东北至长安坝一由西北过德胜坝下注至江涨桥与子塘河合流至北新桥北入湖州府界东北接新开运河遂通苏松二府
官塘河去府城西北三十五里南逹北新江涨河北逹奉口河
余杭县南上湖南下湖在县城南汉时所开源发自天目由临安来至县南从石门入两湖东流为南渠河又东为余杭塘河【塘河说见前】
按通志谓两湖相接瀦泄水势可见但可为湖不可为田也民间占佃为科田嘉靖二十二年廵按御史傅凤翔知其居嘉湖苏松之上流为害甚大痛为厘革会题得旨掣其浮粮改入嘉湖代办仍复为湖画界树碑犯者有法盖诵宋郏侨之论所谓杭州迁长河堰以宣歙杭睦等山源决於浙江则东南之水不入太湖若使水不入浙趋下之势何由而减殆於溧阳五堰事体相符
天目又一源东发而为临安县南溪过县东南入余杭界　又一源南发而为马溪又高陆山去县北二十五里源发而为猷溪各入余杭至双桥合流而为双溪又东过山港径山源水来会东入河港过灵源港入钱塘县境通会於塘河
临安县溠水出双林山半瀑入大溪
余杭县闲林河一名五福渠去县东南二十里水入钱塘县
由拳青嶂山在县西南十里发源二一为东溪俱东北经钱塘又折而北入德清县
高陆山去余杭县八十六里一源发而东过仇山之北独松岭八十里一源发而东至仇山之下二水合流而北过卢公桥东行十二里入苕溪
按诸水自西南来错综弥漫繇桐乡崇德合德清武康之水皆入吴江县西乡半繇七十二漊以入太湖半繇莺脰湖过汾湖
天目之阳发源而为余不溪东过临安县治又东过余杭县入钱塘县界之安溪又为凤口溪东南入德清县界仍为余不溪有吴羌山之石壶泉滙而为龟溪又越山之瀑布泉石璧山之月泉皆来会而东又散入桐乡县运河车溪横湖皁林诸泾又分支为北流水其施诸溪水亦来会其溪源出上强山本溪东行二十里入归安县至敬山漾漾水合焉又过菱湖湖水合焉西北过荻港折而西为大湾与前溪水合则乌程县之黄蘖山源发而为黄浦又妙喜山源发而为妙喜港又王村诸山源发而为黄墅港又菁山等诸山源发而为泽水皆来会北经归安县之岘山漾即碧浪湖入江子滙是为霅溪
湖州府来源
天目之隂为孝丰县之广苕山去县西南三十里发源是为苕溪一名西溪一名大溪一名龙溪郡志曰水至长潭险潭与石相啮淙淙然类吕梁倾倒之势故名至狄浦溪水来合溪去县三十五里其源出天目诸水有景村来者有五港来者有泽口下者有石柱村下者有黄圩溪来者各有坝节以灌田灌足而後泄又过除口至山公潭潭水来合潭源亦出天目至归山下洛溪水来合溪即归山潭其源发广德州石溪又董岭水亦分入至西屿横溪水来合溪繇大岭发源过孝丰县而东下沿千如湖水来合溪去孝丰县北十里源发广德州金鸡岭一名金车有葛溪有青山口出中馆溪有奚埠皆相通贯入安吉州境南过邵渡而丘渡独松岭水来合出独松为五沟合衆山之水东过浮石山古所谓苕溪之水有二源是也南屿山水亦合焉山与浮石相接有白水池泉至塔潭分支而北者为里溪本溪为外溪即苕溪里溪之行也至石埭埭水来合埭源发湖南山去州北十里又西龙湖水来合至石皷堰堰水曹埠水皆出天目西坑渎水皆来合其外溪东北行也杨子湖源出杨子山其水西出丹阳湖东与邸阁水分流入苕邸阁水源出长兴县之廪山同来合至马家渎渎水来合渎去州东三里有三源曰由千山曰樊坞曰岘山又至丁埠前冈水来合冈水发源崑铜二山去州北三十里过富山塘紫溪之水来合内有姚湖五湖四龙湖五龙湖南获湖皆贯通交组於其中至浮石山里溪之水复来合至梅溪镇梅溪与浑水渎水皆来合梅溪山去州北三十里其源有二一自崑铜山发一自苏州山影苏池发又乐平山发者为薛坦浮山发者为潭入魏塘滙为东海堰而逹焉渎水发源金鸡岭俱入鱼池晏子安福三溪而来是为总溪即西溪因诸溪之分合故名西北一支与长兴县之荆溪接一支又为龙溪北行入归安县入凡常湖湖源出长兴县石城山去县南五十里和平诸山水合潘店水出乌程县和平诸山栖贤水出乌程县栖贤山皆来合又过罨画溪即箬溪又长兴县之四安塘诸水皆来注之四安溪一名周渎溪水出石涧经善?塘与广德水俱来滙而仍为西溪北过钓鱼台而分者三其一经小梅湖入太湖其中一过湖州府城东北入江子滙其南一过定安与岘山漾南来水会亦入江子滙是为霅溪
武康县铜岘山发源为前溪一名余英溪东过县治北过黄陇山东抵砂溪两溪之支流长流於溪之下流德清县之北余不溪之支流水注焉後溪之水发源乌回山过龙尾来会之水亦注焉北经岘山漾入江子滙为霅溪霅溪受苕溪余不溪前溪诸流之水迤逦北行散入於乌程大钱小梅等二十七渎【绍兴二年知乌程县王回濬渎更其名曰丰登稔熟康宁安乐瑞庆福禧和裕年通惠泽吉利泰兴富足冠以常字其俗但记旧名如杨漊沈漊以为便而官名竟不称】以入太湖　内孝丰之坝三十七安吉之坝三十六武康之堰七十二德清之堰九湖一浦一归安湖二漾十乌程之漾十皆所以瀦而後泄於太湖者也又霅溪折而东过仓桥溪湾又东出迎春门与岘山漾合东入乌程县界大会诸水於毘山漾过八里店是为运河即荻塘东流为旧管为浔溪入吴江县界北分流诸漊入太湖东循荻塘至平望入莺脰湖
长兴县白岘山去县西北八十里诸水东过悬脚岭岭水入焉去县西七十里为杨店水东过苍云岭梓方涧之水滙而为合溪与荆溪水通南过竹山塘塘水入焉又东过罨画溪即箬溪溪水分入焉东北过赵渎出太湖
顾渚山去长兴县西四十里金河泉达而为水口水东南历紫花涧分折东北成德桥入太湖　其水口镇东分为卢祥湖一名巴泽折而东北出新桥入太湖
白石山去长兴县西七十里发源达而为青山港南会於苕溪
川山与北川山去长兴县北二十五里二水合流为常丰涧历黄沉潭入太湖
花渚泉从落石涧经沙埠入荆溪五山发源经合溪至转入荆溪长兴县荆溪以下泄入太湖之港凡三十有四
按自杭州天竺山至此皆西南之水源
常州府水源【常州府亦承受来源之水故先叙入】
宜兴县之东泻溪即罨画溪去县南三十六里宜兴长兴邻界於此相出入
君山发源为洑溪去县东三里入荆溪
章山去宜兴县西南七十里为张渚合流於童渚以入荆溪
山去宜兴县西南六十里发源而为虾泾入荆溪又一源发为莲河溪东为白云泾北分受长荡湖之水又东为西九溪自西溧阳县界中贯土於九里河东与洴浰合入荆溪
洴浰渰去宜兴县西二十七里受溧阳诸水注於荆溪荆溪在宜兴县南以在荆南山之北故名汉地理志曰中江出芜湖湖之西南至阳羡入海者此也通志曰南受宣歙芜湖之水注太湖内有塞溪慈湖章溪东分而为百渎逹於太湖
广德州来源【按广德州与湖州府连界其东南发源入湖之水备载湖州水源下此则东北来者】
建平县梅渚河去县北三十里历溧阳三塔堰入长荡湖属溧阳金坛宜兴三县出太湖
宁国府来源
宣城县南湖在县南周广四十里东受溧阳广德建平诸水宣城诸溪涨亦泻入焉诸溪繇南入者曰洪林河西曰西溪南曰岳屿沟湖泛则自西南出曲河至油榨沟西北出湖北河至浑水港俱与大河合北至於水阳慈溪亦东合高淳水入焉繇牛儿港有方家港泝流而进东通五堰以达於句吴
按李默辑宣城志曰泝流以进云者言泛也不泛则水不入以常年论之泛时多不泛时少三吴其能免诸
应天府来源
高淳县固城湖去县南五里旧溧水县析置高淳遂属焉溧水志云大山水发源为固城湖经五堰入三塔港过宜兴以达太湖一统志云有水四????与太平府分界南畿志云高淳曰丹阳石臼固城三湖滙合其流分二????一出芜湖一出姑孰固城者东经宜兴入太湖又谓源出东庐山又谓遮军山北有水入焉按志谓三湖滙合夫所谓滙合者言相流通也又谓丹阳石臼之流西出大江而固城者出太湖盖不涝之年水之分流固也使大江泛溢或宣歙发洪其涨每高几丈有不倒奔而逆驰以灌於太湖者乎沈宪副立议谓能於湖之连处堤而截之不相通贯则震不於其躬於其邻矣害未有不杜者亦确论也
广通坝在广通镇原属溧水县今割高淳县与建平县连界建平志胥溪去县北四十里上接广通镇下通三塔堰南畿志则曰余家堰去溧水县东南一百五十里东通太湖西入大江昔吴王伐楚开此运粮溧水志止於丹阳湖下注曰西南桐水出自白石山属广德州白石之水冲突则丹阳石臼固城三湖泛溢此水繇五堰自宜兴入太湖昔已堙塞故老云当时虑後人复开此道则苏常之间必被水患遂以石窒五堰又液铁以固石至洪武二十五年开通河道永乐元年复筑云
互按二志一曰胥溪一曰余家堰似一地二名又似各有其地及考诸生吴思所撰三塔桥碑其略曰春秋吴将伍员为复楚之役穿地为胥溪以通饷道繇芜湖而广通而溧阳而震泽後楚水泛溢溧阳之桑田为濑江矣濑水即子胥投金处历世以来虽置闸以时啓闭而溧之险阻未远我明成化改元用守臣之议废闸为坝百川皆暂瀦於邑之五堰而分散於荆溪之百渎溧始为成平之乡矣繇是而观则一地二名可信广通有坝其来已久屡筑而毁屡毁而筑旧有坝官亦皆汰去廨址犹存嘉靖三十二三年坝犹无恙其濶一十五里路皆平陆走马负担今奸豪之家就中开港剥船邀货以规商利日夜山水倾注渐成大河於四十年大涝则宣歙之水怀襄而过东吴被害可胜言哉虽然昔人立坝果此地否乎窃有疑焉
五堰去溧阳县西八十里自广通坝而东十五里曰新坝因将广通坝凿成河故从东复筑此亦不堰水自此而东九里第一堰曰昇平堰又南九里曰三塔湖堰又东九里曰南渡堰又东九里曰沙涨堰一名冯等又东九里曰前麻堰是为五堰在广通坝下流半受广德建平高淳之水其溧水溧阳丹阳句容之水又在五堰之北
沈曰五堰之水相平霖雨稍积山源鼎沸则诸水奔逸东驰连五堰所受者同入太湖沛如也非五堰所能节也详宋郏侨书曰今究水利必先於江宁治水阳江与银林江等五堰故迹决入西江单锷书曰繇宜兴而西有五堰者所以节宣歙金陵九阳江衆水直趋芜湖後废去五堰则水皆入於宜兴之荆溪而入震泽东灌苏常湖三州矣繇是观之则昔人所节似连五堰之水俱堰入於芜湖又详宋黄震答泄水书云古人於宜兴以西以金陵管下设为五堰使西南水不入荆溪而繇分水银林五堰入於运河以至大江国初南渡以来五堰既以不便木簰往来而坏又射林曰唐末商贩簰木繇宣歙以入两浙廼病五堰艰阻绐官中废则金陵九阳数郡之水不西入芜湖而东入震泽繇前後之言观之则五堰在所堰之中无疑矣今坝设五堰之上所拒之水固是宣歙盖拒水不入於五堰而非筑五堰邀其水以出芜湖也前言皆以五堰为节水之具则古昔之所筑者恐在五堰下流别有切要等处而非今之所坝者也又闻国初欲藉五堰节水分流以入芜湖可见五堰者但可为湖而不可为田也又恐其赋税为累啓後人复堰之谋廼掣其赋於苏州代办盖期诸堰以次蓄水而不疾趋於东吴也耆旧犹能言之今岁更路远莫为典守闻五堰豪家隐其水利有关苏松情节於嘉靖三十五年乘县官入觐从摄篆府判欺佃陞科尽占为田夹筑土梗於诸湖之中坝东之水不容余沥停贮竭其流而决入於太湖太湖岂为辞哉不知下流二三百里之田隂受其汨没之祸而莫之计也兹欲兴利去害以为东南足食之图非奉上旨灼是非而分利害辨物土而决因革操予夺而忘恩怨其孰能厘而正之耶
溧水县胭脂湖去县西十里西北通大江东通两浙溧阳县中江一名永阳江一名水阳江去县西北三十里下流入宜兴
千里湖去溧阳县东一十五里
长荡湖即洮湖去溧阳县北五十三里中分三界东南属金坛县西属宜兴县其广一百里周处韦昭郦道元皆以为五湖之一旧泄口凡八十今所存二十七中有浮山北滆河东接震泽西通芜湖
镇江府水源【镇江府亦承受来源之水故先叙入】
金坛县茅山去县西五十里发源之水二一为唐王溪一为直溪东北行入长荡湖
思湖在金坛县南之六里北受荆溪之水南入於大溪高湖在金坛县西北一十里经五中渎来会同入长荡湖白龙荡钱资荡北渚荡柘荡与诸渎诸港皆经纬乎其中溢则南奔长荡以入太湖东则俱入运河
丹阳县练湖一名丹塘古名曲阿後河北去丹阳县城五里周百二十里西接溧水县界北纳长山以南诸水凡七十一派每遇水涨其西南奔注溢於太湖东泛入运河逆纳於江
珥渎河去丹阳县南之七里自漕渠口经珥渎村入金坛县界
吴塘在丹阳县东南二十里其半金坛县界
白鹤溪去丹阳县东南十里亦名荆溪自古荆城通金坛县北入武进县
丹徒县丹徒镇以北至京口闸外大江冬水退落则内水相平时或放出春夏秋三时江水涨满则与孟渎二水竝入漕渠
自宜兴东泻溪至京口皆西北水源也
沈曰昔人谓西北自宁国建康等处入溧阳迤逦至长塘湖并润州金坛延陵丹阳诸水会於宜兴以入太湖少傅王公鏊之水议与少保张公治之水策竝以为然窃惟太湖虽广而能容而来水幅员其授尤广正犹人家辟一亩方庭而外周二亩房舍加以一尺之雨则檐溜并倾庭起三尺之潦无疑矣沟非盈尺则渗泄不速芥舟於堂立待可见使檐设竹瓦引他注而杀之庭潦或可稍减一二不待知者而後知也此上流分杀之说岂可谓其无益乎宋单锷书曰宜兴西有夹苎千渎所以泄长塘湖东入滆湖繇大立渎塘口渎白鱼湾高梅渎及白鹤溪而北入常州运河运河而下分入一十四港皆入大江今皆名存实亡倘开夹苎干通流则西来入震泽之水可以杀其势深利於三州之田也自是以往直至正德间水部林公文沛曰欲减太湖上流莫急於开丹阳之九曲河武进之德胜南新旧孟子河澡港新沟江隂之夏港诸河夫为是说者非诚心以厚东南之民生者未能探访若是其精切也彼漠然不加意於国本民生者不曰迂腐之谈则曰荒踈之见是禹贡大田孔子不删为可咎矣虽然给谏叶公绅之疏曰闻昔人於溧阳则筑五堰以遏其冲於常州则穿港渎以分其势又湖州守张公铎之志曰疏其源使水之入者有所分导其流使水之往者有所归宇宙大矣岂谓无人
嘉兴府来源
幽湖在嘉兴府西南属秀水县南纳陡门诸水北繇新城塘卢沥塘分入车溪烂溪
车溪在府西北七十一里属秀水县阔六丈今名斜港南自桐乡县西自乌程县会流入溪北逹烂溪
麻溪芝溪在府西南属秀水县承桐乡乌程二境诸水合烂溪北入莺脰等湖
韭溪在府西属秀水县即鸳鸯湖之支流南自运河分流北入吴江县界
钱家溪在府西北二十五里属秀水县阔一十余丈水从毛家港来分二道一支北行入和尚荡鴈荡一支东行入白虎港竝入吴江县界
南北和尚荡在府西北三十里属秀水县其西南俱接横塘河北入吴江县杨溪
东郭河在府东北五里属嘉兴县水从相家湖来东往嘉善县界二十五里北行复入吴江县界
永新泾属桐乡县皁林东去十里永安舖之东自运河分支北流入泾直抵烂溪
康泾运河之北曰通泾南曰康泾居皁林之中南通陈庄等河凡十北繇乌镇抵烂溪为吴江县界
烂溪在永新泾东北二十里南滨桐乡县者为东烂溪又东行二十里出秀水县界北入吴江县莺脰湖
相家湖在府东九里属嘉兴县受西南衆流东入团港从本境再北流入吴江县界
穆溪在府东北属嘉兴县南接海盐县上谷湖西接幽湖诸水北入吴江县界
王江泾在府北属秀水县南受运河西受闻店麻溪诸水北入吴江县界
许家荡南北夏墓荡在嘉善县西北俱北入汾湖东入西白荡与吴江县分界
汾湖在嘉善县西北纳王江泾莺脰湖诸水东入三白荡
芦墟三白荡在嘉善县西北西纳汾湖诸水东入鼋荡为青浦县界
已上诸水竝南自嘉兴府境北入吴江县
平川一名西塘在嘉善县北西承烂溪诸水东北流至淀湖三泖入青浦华亭二县界
魏塘又名武塘在嘉善县後西南承嘉兴秀水二县诸水东出秀州塘入华亭县境
海盐塘南接海盐县诸水北入马塲湖东繇七里桥逹华亭县界
嘉善塘合嘉兴秀水桐乡三县诸水泝白莲寺而东三十五里至嘉善县入秀州塘【塘阔三十余丈】至是水疾流迅繇枫泾北入三泖
平湖塘【塘广三十余丈】西南接焦山门桥回而东注与马塲湖及海盐县境诸水会流经嘉善县界以逹於青浦华亭二县
枫泾在嘉善县东北即白牛塘一名清风泾南承嘉兴秀水等县诸水北入三泖东入珠泾以逹横潦泾
上谷湖在海盐县西南六十里东入宋坡湖
宋坡湖在县西四十里南临大海下流合於澉浦澉浦在县西三十里东北滙於当湖
当湖在平湖县东门外上承澉浦以西诸水东下石牌泾
石牌泾在县西北三十里承平湖东下之水繇麫杖等港入於长泖
东泖在县东北西南纳当湖诸水东北入华亭县境归黄浦
乍浦独山塘沈清官塘官田庙港张家滙俞塘芦沥浦丁家漾白泾界泾大茫塘皆南承浙西诸水北逹於松江
已上诸水竝繇嘉兴府境西南来统入黄浦
吴中水利全书卷三

[book_title]卷四
<史部,地理类,河渠之属,吴中水利全书>
钦定四库全书
吴中水利全书卷四　　　明　张国维　撰水脉
吴水自湖逹海入江周环四郡遍地通驶形如脉络故叙水脉脉随西东南北一顺厥性使治水者亦如察脉斯得其理矣
苏州府
太湖在府城西南三十余里属吴吴江二县境即禹贡之震泽周礼之具区左氏传之笠泽又谓之五湖而其说不同一云周行五百里故名一云太湖东通淞江南通霅溪西通荆溪北通滆湖东连韭溪凡五道故名一云太湖上禀咸池五车之气故一水五名然今湖亦自有五名自莫厘山东与徐侯山相值者中为菱湖莫厘西北与菱湖连者为莫湖南连莫湖东逼胥山者为胥湖长山东曰游湖长山西北连无锡县境者曰贡湖别有金鼎湖梅梁湖东臯里湖其浸则通谓之太湖昔范蠡乘舟入五湖口司马迁登姑苏台而望五湖则五湖之为太湖明矣湖东西二百余里南北一百二十里周五百里占苏湖常三府引西来发源诸水从长桥水口流入吴淞江又东流二百六十里入海吴杨泉五湖赋受三分之灌溉为百川之巨都南与长江合流左有包山连以蠡渎岝萼崔嵬穹嶐纡曲其平原广泽原隰陂阪各有条格
三江松江娄江东江也禹贡云三江既入震泽底定在府城东南三十里名三江口一江西南上七十里至太湖曰松江一江东南上七十里至白蚬江曰上江即古之东江一江东北下三百余里入海曰下江即古之娄江按今三江一自太湖从吴县鮎鱼口北入运河经府城之娄门者为娄江一自太湖从吴江县长桥东北合龎山湖者为松江一自大姚分枝过淀山湖东至嘉定县界合上海县黄浦经嘉定之江湾青浦东北流入吴淞江者为东江其支流东出香山胥山之间曰胥口又东出吴山南曰白洋湾又东北曰鮎鱼口
胥口之水自胥口桥东入东西醋坊桥曰木渎香水溪在焉又东入跨塘桥与越来溪会曰横塘繇跨塘折而南为走狗塘自香水溪分????遶西山而东为上沙其北落星泾东沙泾
光福之水自虎山桥上下崦等处西南受太湖之水微东北流过善人桥迳灵岩山南与箭泾之水合东入於木渎
箭泾之水在胥口两香山足下南受太湖之水北流至灵岩山前合光福之水东流亦曰山塘至木渎镇之斜桥入於木渎水
白洋湾折北滙於楞伽山下曰石湖湖属吴县其南界吴江县相传昔范蠡繇此扁舟入五湖其东一溪北流横塘曰越来溪自此与木渎水合出横塘桥东入胥门运河为胥江亦曰胥塘北流阊门运河曰彩云港自横塘北入运河曰洞泾自彩云港北折出洞泾西曰白莲泾又西出江村桥曰枫桥湾自胥塘北至阊门与北濠水会曰沙盆潭又南濠中折而西遶出普安桥曰新开河自沙盆潭西会枫桥诸水与虎丘山塘水合又经北濠至圣堂湾分为二西过钱卖女桥至虎丘山後北入长荡折而东过齐门过石家桥北行其正繇齐门城濠南转入娄江
白鹤溪柿木泾引太湖水而南乌角溪北出浒墅经运河入射渎相传吴王尝射於此故名其西一水繇阳山通白马涧亦入射渎东出虎丘北曰长荡
府城内河从盘门纳太湖水滙百花洲直北行繇明泽桥至臯桥为第一直河又自和丰仓西新桥东北行纡回再折过杉渎桥至查家桥转北杉板桥迤东行西馆桥入北而出单家桥为第二直河二水竝与阊门西入之水会又自孙老桥转东直行繇府治前至饮马桥经平桥南仓桥逹迎葑桥合望信桥第四直河之水东南行出葑门为第三横河又自吴县学西渡子桥从东直至长洲县学东顾庭桥为第二横河此水出狮子口合葑门以北内濠之水俱归娄门夏侯桥南十字河受饮马桥第三横河西来水一从仓桥逶迤东行出葑门水关与安里桥南来水北逹外城濠至娄门东入娄江一从北行过乘鱼桥会第二横河水至顾家桥转北逹临顿路口又会第一横河水北趋跨塘下直出齐门此为第三直河　望信桥直北行至官太尉桥转东迳尽市桥北入苑桥出华阳桥南水口为第四直河与出娄门第一横之水合流阊门水关纳枫桥运河水东行至单家桥转北再东经报恩寺前直出娄门为第一横河初入水关其水分流入浒溪仓西桥转北东行至北过军桥仍与报恩寺前之水合
运河即古之?沟嘉兴南来水自嘉兴石塘繇平望而北遶府城为胥江为南濠至阊门无锡北来水自望亭而南经浒墅枫桥东出渡僧桥交会於阊门絶湾湍急故钓桥为第一洪其所历吴江吴长洲三县之境
鮎鱼口在太湖之北去吴江县十八里南受具区水北流滙为齾塘又北过五龙桥入为盘门运河为古塘口折而东至分水墩其东濶一百三十丈者曰鮎鱼口西濶八丈者曰麫杖港又为柳胥港即夹浦为瓜泾港为马尾漾为澹台湖又自分水墩南流迳吴江县城东南为龎山湖
澹台湖在太湖东史记澹台灭明南游至江注谓吴国东南澹台湖即其故址吴地记以为灭明宅所?自此东经宝带桥入运河分流入黄天荡陈湖金泾渰直北正行则经葑门环城为濠至娄门东入娄江北屈出齐门塘
葑门东南入瓦屑泾为黄天荡东为独墅湖王墓湖朝天湖又东为尹山湖赭墩湖一名蛟龙潭车坊漾即镬底潭其北口曰高家店旧有坝今址存南为白蚬江东南为大姚出口为姚城湖又东南为陈湖收口又为萧田湖东南入急水港陈家港直东为阖闾浦章练塘
葑门东为葑门塘为黄石桥为金泾渰东西二渰南为麋渎北为龙漊又东六里为斜塘又六里为唐浦乃吴淞江转折而南之处有土坝在焉繇北而东亦为甪直浦
龎山湖在澹台湖东其南入甘泉桥下流为黎湖菱湖叶泽湖新湖叶泽湖东为九里湖急水港杓头潭清水荡又东姚城江白蚬江小龙港杓头潭西契跨笑面湖与汾湖接
汾湖一名分湖以其分属吴江县及浙之嘉善县故名其东入谢宅荡蓴菜荡南阳港又东通三泖入华亭界北入三白荡又北受曹龙港通莺脰湖
莺脰湖在太湖南自荻塘会烂溪水并出平望滙於此其下流为穆和溪黄家泾白荡荡西为掘城湖蠡泽湖为北麻漾又西为沈张湖为九曲港北麻漾而入为後练塘雷墩荡西溪骨池潭
自澹台诸水而来衆水互流竝入淞江
松江禹贡三江之一自古笠泽江也自太湖分????从吴江长桥北合龎山湖折而东入长洲县界其北一派亦自鮎鱼口入运河经娄门而东为上雉渎下雉渎又东为沙湖
沙湖与松江诸水合而青丘戴墟二浦自娄门北折出齐门塘为杨泾蠡口五潨泾施泽湖自施泽湖西又为萧泾其南为至和塘其西尚泽荡漕湖
漕湖本名蠡湖寰宇记云范蠡伐吴开此故名其称漕者或以其通漕运也湖之西堤属无锡县而其浸皆属长洲县东永昌泾黄埭塘东钱泾西钱泾北冶长泾鹅肫荡诸水互流入元和塘
元和塘即常熟北来运河俗讹云和塘南属长洲县北入常熟县界西为尚湖湖南为柴泾朱泾徐墅泾西湖桥塘张墓塘东南白荡自白荡而出为罗墩荡六里塘自张墓塘而出为大和塘自柴泾而出为南塘又自大和而出为官禄塘黄庄塘诸水互流其西吐纳江隂无锡二县诸水其东仍流入元和塘元和塘东为昆承湖湖东为五丫泾西陈泾泾魏泾东横泾黄墓泾徐泾塘莫门塘卫泾塘南张泾周泾黄泾龙泾又南桑浜曹家浜时泾塘北艾泾　自五丫泾而出为七浦自周泾而出为朱堰塘自陈泾而出为斜桥塘严舍泾悬泾自黄泾而出为徐泾杨尖泾而华荡在焉华荡西为宛山塘戈庄泾自戈庄而出为五瞿塘而华渭荡在焉
已上诸水或南或北其流梅李塘者东北入许浦流李墓塘者东入白茆港流福山港者北入杨子江
梅李塘之源自雉浦入耿泾千步泾迤逦常熟县东出许浦入於海其西弓连泾钱泾其东哮塘塘之南焦庄泾黄庄浜李家浜西福山塘
福山塘自常熟县北四十里入杨子江为福山港其西鵧城港通畅塘西为九折塘南富平塘富平北河阳塘北为奚浦
李墓塘之源自周泾而来至白茆塘入海又有萧泾蔡泾胡澄泾凤凰泾东山泾莲泾东娄泾站浜沈浜严洞浜黄浜双浜黄姑浜石墩塘支塘三丫港黄沙港南港北港俱流入白茆塘
白茆塘南曰七浦又一水东南流曰盐铁塘西接江隂县东入太仓州界
崑山之水皆自阳城湖而来湖属长洲县东界崑山县其西纳元和塘尚泽荡南纳吴泾真义浦黄浦朱昌泾又南通大虞浦下里浦北纳张茜泾上元泾湖之东包湖傀儡荡二水合而为一东巴城湖北鳗鲡湖施泽湖自巴城而入为尤泾温焦泾自鳗鲡湖而入为柏家瀼大泗瀼牛尾泾江家瀼自施泽而入为碧泽潭其南至和塘俗名崑山塘塘之南即淞江　北受阳城湖南通淀山湖诸水繇夏驾浦东北入刘家港
至和塘西自府城娄门东经沙湖又东入唯亭诸水至崑山县一南遶城为濠东行转北一北行而东横贯城中竝入娄江
下江即古之娄江又有新江宋嘉佑间所开其西接淞江南入陈湖北入鳗鲡湖
新江南为石浦道褐浦萧市浦金竈浦千墩浦陆浦张浦凡?浦六直浦甫里浦渡头浦东齐浦利刀浦北为界浦真义浦黄渎浦薛庄浦平乐浦续浦华翔浦梁舍浦大虞浦小虞浦社城浦广浦马仁浦天明浦夏驾浦木瓜浦顾墓浦金城浦三林浦瓦浦北矮浦徐公浦安亭浦顾浦
已上诸浦或接剿娘江或通老鸦泾或通车塘或通张泾或接碛礇塘或通大慈泾而北之阳城湖南之淀山湖水皆纳焉
淀山湖吐纳东南诸水水较他湖特大南属青浦县北属崑山县湖北有大范青漾盛荡湓浦东宿浦西宿浦其东朱沙港漕港范青漾东合浦西陆直浦西南度城湖皆北入新洋江
新洋江在吴淞江北出自松江而其流溉於冈身中有横通塘小虞浦其北合柏家诸瀼入清水港通樱桃塘接鳗鲡瀼其东自湖川塘会鸭头塘入太仓州界
刘家港在太仓州东七十里港外即大海水面寥广与他港浦不同自刘家港而西为北瀂漕为糜长河又西为北时沟为杨子泾为小塘子为三江口为石婆港南盘曲处为湄塲湾北为新开河为青福泾为菖蒲泾为半泾
半泾横带城东数里南入娄江北迳湖川杨林至七浦半泾之南逹仁义泾若北瀂漕虽号东道水而属於刘家港稍偏於东南自北瀂漕入正东横带诸水为丁泾港为新塘港为陆窑塘摩罗泾为陶家港竝入於海
吴塘在州城西三里南入娄江迳吉泾入嘉定县界北迳湖川塘逹七浦塘
太仓塘引娄江水入州城大西门相传为至和塘俗讹为致和塘太仓塘稍南为陈门塘引娄江水入小西门其稍偏於西北与陈泾黄泥漕包泾竝入盐铁塘又西北为古塘
顾浦在州城西南五里引吴淞江水入吉泾自吉泾塘稍东复北下为戚虞泾戚虞泾与南盐铁张泾横沥水东西相竝俱北入娄江南盐铁在戚虞泾之左张泾横沥在戚虞泾之右而盐铁横沥其所通为最远
杨林塘东至花浦口入海西繇新塘上承巴城湖长可敌七浦而州之田待其水以灌溉者尤广自杨林塘而南为湖川塘
湖川塘东环出小塘子入娄江北穿盐铁塘西接金鸡河多支流与七浦杨林之水竝横亘州北盐铁塘中至北城下
铛脚港洪泗浦大钱泾鹿鸣泾浪港双鸣泾皆东入於海唐茜泾陈大港在璜泾镇则与大钱鹿鸣洪浪泗港相通南通漕头塘入七浦东北距城远者八九十里近者不下四五十里与唐茜泾俱东入於海其西为北花浦口双凤镇之顾门泾西通新塘东则依以盐铁塘
州城之水一自太仓塘入大西门繇儒学前东下一自新开河迳半泾入大东门竝至儒学东三尖口会其亘南北而中稍偏於西者为盐铁塘南北水门张士诚筑塞水入东西三门则繇盐铁塘分流至南北城下东门内有周泾南门内有旱泾城隍庙西有樊村泾亦藉兹三门之水出入为盈涸焉
嘉定之水出於淞江自大姚江分支经淀山湖入江湾青浦转入松江东口
松江东口亦名吴淞江古之东江也其南白寉江西与青龙江合青龙北为大盈浦冯浦又南接黄浦与上海县分界其北河浦新华浦黄渡浦桑浦秦公浦双浦桃树浦赵浦东西彭越二浦芦泾浦江湾浦裘泾新华浦而出为葑村塘封家浜芦泾浦而出为沙泾江湾浦而出为小塲浦沈浦大塲浦裘泾而出为顾浦其东娄塘南黄泥泾项泾千步泾并南入练祁塘
练祁塘又名练川界县市中其西承吴淞江水後江水不通别开水道与海潮接非复昔之练祁矣其北为蒲华塘蓧泽塘吕墅泾华亭泾黄姑塘新泾南为赵泾杨泾荻泾门泾倪家浜东为漳浦浦西鸡鸣塘南安亭泾吕墅东为东西横沥第二第四横沥糜长横沥中横沥外横沥即太仓横沥之支流也南北互流并入於海
松江府
大海环府境东南混茫无际松江与黄浦会而入海处其会处跄口
松江即吴淞江在府北七十里青浦上海二县境与崑山嘉定二县连界郡因以此得名旧名淞江後以水灾去水从松其东泻海曰沪海亦曰沪渎沪水名也凡水发源而注海曰渎陆龟蒙云列竹於海噬曰沪吴之沪渎是也其别????自吴江分流繇急水港锺为大泽曰淀山湖
薛淀湖一名淀山湖以中有淀山也在府西北七十二里自长洲县界经急水港而来北繇赵屯浦东繇大盈浦泻於淞江东南繇烂路港以入三泖今湖之南有瓢湖其傍有金银东清东白西陈大葑诸荡漾北即长洲之蔓莱洲其西有西鼋荡雪落漾又接吴江县界
宋时淀山在水心并湖以北中一澳曰山门溜东西五六里南北七八里正当湖流之冲为古来吞吐湖水之地山门溜之中又有斜路港大石浦小石浦与崑山县隣界通泄湖流後潮沙淤淀渐成围田元初湖去西北已五里今赵屯大盈去湖益远顾繇何家港及南北曹港受湖水以泄於江水患之多有繇来矣
赵屯浦在淀山湖北受湖水泻於松江原濶五十丈通江五大浦之一也自北曹港分支北流隘处来口其接曹港处又名新河东南入曹港者曰南小赵屯浦亦名李墟泾东北入松江者曰北小赵屯浦其北为望湖泾西为乌嘴塘望湖北为孔宅泾苏沟并西通赵屯东入大盈浦赵屯之西为内勋会仙二浦苏沟之北为直浦卢浦古盘南澥梁纥诸浦并自苏沟左右分流而入於松江
内勋浦其上流曰古塘其西为石浦入崑山县界白鹤江古称白鹤滙自此至蟠龙环曲为滙水行流滞溢而为灾宋嘉佑间自其北开为直江泻太湖水东注於海今仅同沟浍其南浦曰西霞俱东入大盈与青龙江对
大盈浦旧濶三十丈在淀山湖东初直受湖水自白鹤滙逹江今东自南曹港至青浦县絶横泖与北曹港合历唐行仓至大盈桥经青龙江白鹤滙北入利济桥南为柘泽塘
青龙江吴孙权造青龙战舰於此故名其上流西接大盈浦东接顾会浦下流合浦家江浦家江之西为赵浦转在青龙江之北越吴淞江入嘉定县界此开江取直分属於南之明验
顾会浦在大盈浦东其上流曰通波塘出府城北为五里塘又北为祥泽塘遂别为崧子浦北入凤凰桥絶横泖至簳山入上海县界又北通新江塘西合青龙江东接艾祁浦以入淞江
崧子浦旧名崧塘在县北十五里自顾会浦分流下注旧江口今入江处为嘉定县高家浜此浦与顾会浦同流异派皆入淞江又有淮浦华潮浦赤眼浦一名赤鴈西旧江周泾俨傥浦
盘龙浦在崧子浦东其上流曰盘龙塘自府城东华阳桥北流絶俞塘历横塘又经蒲滙塘以入淞江　华阳桥北又有六磊塘泗泾皆盘龙所过之处
沙冈塘在盘龙浦东其南絶黄浦至扞海塘北入淞江塘之东曰竹冈塘至蒲滙塘而北别名小莱浦
横泺塘在竹冈东其北絶淞江入嘉定县界
许浦南与横泺通北入淞江又有鱼浦郭巷浦
新泾旧名新泾浦在横泺东其北通淞江浦之支渠东有石桥浜周家浜菖蒲泾野奴泾彭家浜横清泾交纹泾渔水洼刘家浜萧师浜又东有上澳西有陶泾师家浜陆家浜金家浜上江泾唐子泾横泾
西上澳浦东上澳浦并南通乌泥泾北入淞江
西芦浦大芦浦亦北入淞江
上海浦即大黄浦下流合江处
南跄浦在上海县东北三十六里其支流为东沟浦西沟浦马家浜今县东北为跄港大跄浜其南都台浦自内勋至此为郡境通江诸浦之水南跄以东有古江青浦戴家浜张家浜内勋以西有道褐浦金竈浦萧墅浦陆虞浦千墩浦佳浦漳潭浦同丘浦诸天浦张浦帆归浦大直港少里浦东齐浦刹力浦吴浦界浦六直浦俱入崑山县界
北曹港自淀山湖东北行为新河入赵屯浦东入大盈浦又东南为横泖其西为三分荡入崑山县界自荡而东至西虹桥以泄湖水其北有白瀼南有楚基浜
横泖自北曹港分流经青浦县东过崧宅塘絶顾会崧子二浦接胡泾为东横泖南至楼下张管山前为横塘望龙归庵斜入盘龙浦东贯竹冈塘止西上澳
崧宅塘自横泖北西折为界泾孔泾东施浦管浦北为七滙港秋末泾蓧泾
按孔泾俗呼道林浜西对望湖泾东通郏店杨家庄乌塘细流百折至嘉定县纪王庙镇商艘并从此道以避江潮之险每患浅淤时需疏濬
南曹港即旧咸鱼港自淀山湖东南为何家港东流纳龙河水北为斜沥入北曹港东出泰来桥折北为大盈浦南接柘泽东诸家塘
诸家塘东流历天圣庄为潘塘抵陈坊桥纳神山塘水历佘山东南为柘溪塘入顾会浦又入横泖为印泾千步泾苎墩泾
已上淀山湖东诸浦上流之水
三泖在府城西华亭县境有上中下三名吴郡图经云泖狭者且八十丈祥符图经云谷泖县西三十五里周一顷三十九亩古泖县西四十里周四顷三十九亩今泖之界西北抵山泾南自泖桥出东南至广陈又东至当湖抵扞海塘俗传近山泾者为上泖近泖桥者为下泖县图以近山泾水益圆曰团泖近泖桥益濶曰大泖自泖桥而上萦绕百余里曰长泖此又三泖之异也或并胥顾谢家二泖为三泖非也陆机云三泖冬温夏凉今谷水在其北金泽章练小蒸一名黄溪大蒸白牛诸塘在其西葑澳走马诸塘在其东泖桥之外横絶而东者为秀州塘
谷水一名谷泖寰宇记云华亭谷水下通松江郦道元水经注云松江东南行七十余里而入小湖自湖东南出谓之谷水南接三泖一云由拳长水县?为谷水
烂路港自淀山湖东南入泖其东山泾港西金林荡又有金同路蒋家路　烂路之西为连湖荡金同之西为邹家荡
金泽塘在淀山湖西南其东南入泖其西为西鼋荡雪落漾其东东清漾接东白西陈诸荡漾西北为周庄北为甫里并属长洲县界
章练塘在金泽南其源出陈湖东入泖其南濮阳塘又南有小蒸大蒸二塘其西通白牛塘东入於泖北为毛练荡王家泾　章练塘入泖与泖塔相对分一支入泖者曰曹坟港
白牛塘其源自当湖而来过雪水泾至枫泾北入长洲县界茱萸港在其东
自烂路港以下为三泖西界诸水
葑澳塘在淀湖三泖东南连走马塘北通南曹港其西一支为龙河龙河之西即淀山
西山泾在葑澳塘东崑山横云之间南通古浦塘经崑山至絶走马塘过横云絶秀溪塘北入曹港入港处又名竹管泾
东山泾其南所至与西山泾同北入横云小横二山间至机山南别为秀溪塘西入竹管泾至於山北别为察树泾东与柘泽塘合西亦入竹管泾合为曹港
秦皇走马塘自团泖来东至横云山前为横山塘东絶为沈泾塘为横浦经富林市南接丘泾八曲诸水又东七里泾入顾会浦
沈泾塘在府城西五里南接秀州塘北流西黄泥漕浪墩泾东沈村泾北禇庵港过沈泾塘桥至富林西合横山塘东合横浦自此北为神山塘又东北入曲港自富林西北入锺贾山北柘泽塘自嘉兴府城下水流东北此塘泄上流之水旱则濬之可引淞江水资灌溉入大盈浦其一支西流循千山麓者为横浦塘樱珠湾经山泾为秀溪塘西入葑澳
禇庵港自沈泾东为丘泾会白龙潭贯穿村落南接采花泾东入顾会浦其入处曰二里泾其傍近曰练家浜黄家浜沈家浜大塔浜金家浜浦家浜
神山塘水北至佘山西入诸家塘八曲港分支东北为黄蛮泾一水出神山塘循佘山南麓来会并入顾会浦
五里塘在顾会浦东斜对二里泾其东与洞泾合祥泽塘在五里塘北自顾会浦分流北与崧子浦合东为泗泾
泗泾自祥泽塘北而东纳通波泾外波泾洞泾张泾四水东合蟠龙塘北絶横塘折而东为蒲滙塘
元初水盛於横塘至正间潮徙而南泾面广三十丈深二十丈为水道之要今自此至蒲滙塘皆淤浅可涉
蒲滙塘受蟠龙泗泾二水东经沙竹冈横泺诸水又东龙华港竹冈横泺之间为七宝镇
龙华港接蒲滙东流经渔水洼东西上澳东南至百婆桥入於黄浦故又名百婆塘今呼为百步塘
已上泖东山南至城北之东流水
秀州塘即今嘉兴塘在府城西南其水自杭州历嘉兴而东经风泾镇入界去府六十里繇镇而东过白牛塘絶长泖至万安桥北入古浦塘东入市为沈泾塘过小青河至平政桥入西水门与旧西河日月河诸水合出东门与俞塘诸水合循西城而南合张泾米市塘入官绍塘北过采花泾东北合顾会浦自万安桥东流为朱泾自斜塘东流入横潦泾为黄浦又自李塔滙东流为南钱塘
黄桥门水自大泖来入嘉兴塘旧於此植木为水窦七十余以泄泖水斜入横潦泾其势甚速今塞西有六百亩荡
斜塘自大泖来东入横潦泾自黄门桥塞水并入此塘石湖塘出大泖合嘉兴塘北流上为北钱市村
古浦塘自圆泖来历东西山泾出跨塘桥与嘉兴塘水合
小清河在秀野桥东循西林寺北入白龙潭
白龙潭在府城西谷阳门外广十余顷北又通二里泾东出与城濠合北为采花泾
采花泾北通二里泾其东为北花园园东北有夜游泾相传陆氏夜游处
集贤泾在通波门东自城濠分支北折而东合於洞泾其北为五里塘
已上官塘西界至府城以北之水
仓河西南通丰乐桥东与丘家湾水合
通波塘自府治西中亭桥下北流出通波门合嘉兴塘诸水北为顾会浦
丘家湾自府治东南出东亭桥与米市桥庄老桥二水合流出东门
已上俱城中诸水
朱泾自嘉兴塘分支贯市桥东絶驱塘至张泾又东为横泾又东为荡泾当市桥囘折处曰落照湾俗呼赤日湾
黄浦一名春申浦相传为春申君凿以黄姓名浦为南境巨川自黄潦泾受黄桥斜塘及嘉兴塘水东流至詹家滙为瓜泾塘演迤而东凡南北两涯之水皆入焉至邹家寺折而北流趋上海县东西两涯之水皆入焉又东北会吴淞江以入海浦约长二百五十余里比吴淞娄江更濶大故论者指为东江　瓜泾塘有东西二渡上海县界有黄浦高昌二渡
南钱塘自李塔滙分????而东散行村落为吕巷港出秀南桥为蒋泾桥并入嘉兴塘东滙为庄港北为斜泾与瑁湖南合东入城河与张泾合
张泾自府治南接新运盐河北经前後冈塘至泖港出瓜泾塘北为骆家浜鹤塘泾芦泾东北与米市塘合折而北行至张泾桥与城河合
米市塘自东泖港北经芦泾与张泾合折而东北合城河东入南水门北与丘家湾东门水合泖港之南为乡界泾
官绍塘在小张泾东受城河及斜泾诸水入丘泾又东经御史泾与泖泾合自此分流而南入瓜泾塘者曰小官绍塘
御史泾在府城东门外起南俞塘北为斜塘
泖泾在御史泾东其北曰三里汀斜连华阳港南会官绍塘水入黄浦
南俞塘自东门经三里汀至吕塘庙南入盐铁塘分流东南为语儿泾入黄浦华亭上海二县於此分界北通胡婆泾南为荷泾又东为吴会镇自荷泾东流为茭门塘至竹冈东南为陆道浜入黄浦
盐铁塘自吕塘庙南入黄浦絶浦而南过萧塘港望湖泾南桥浅沙塘上下横泾至扞海塘其止处为漕泾
北俞塘自东门东流絶洞泾过张泾至盘龙驷马紫冈塘贯沙竹冈横泺新泾东入黄浦
洞泾自张塔桥北至北俞塘入泗泾
张泾在洞泾东其南接斜塘北入泗泾其东即盘龙塘泗马塘紫冈塘并在盘龙塘东其北通六磊塘紫冈之西沙冈东为竹冈为横泺新泾又南为古莺脰湖
六磊塘自盘龙分支东流为车沟东北为新村塘为吴店塘又北为夏家浜东流为庙泾新港乌泥泾东南华漕港北八尺港并入黄浦
乌泥泾北为郑家漕曹湖泾又北灌泾日赤浜陆家浜薛家浜徐巷港肇嘉浜坊浜侯家浜南杨泾北杨泾矴沟浦并自西南入黄浦坊浜肇嘉之间为上海县境
已上官塘以东郡城以西至南北入浦之水
界泾在府城西南其东直胥浦塘北大茫塘麫杖港东西徐泾东西洋泾游泾北诸港梅林泾蒋巷港庄公塘西为野民泾经白牛塘接嘉善县界并北通秀州塘东南为横泖
横泖其源自当湖长泖来华亭县与平湖县分界其支流为华家泾丁家洋泖港其东为秋泾丁家洋之东为惠商泾彭巷港其东朱家漊北为处士泾谢坟泾西帆泾又北沥渎塘
沥渎塘一名璜溪自长泖东经惠高泾至西帆泾又东经东帆泾北入胥浦谢坟泾东南为丘泾其南白泾东山泾西帆泾之东横泾入石臼浦
胥浦塘相传伍子胥所凿自长泖接界泾而东尽纳惠高彭港处士沥渎诸水絶石臼浦至张泾东为前冈塘北出朱泾镇西为徐泾东为驱塘掘挞泾驱塘掘挞泾二水并北出横潦泾
归泾在胥浦北自长泖来西接大茫塘东流絶徐泾驱塘掘挞泾东为横塘又东後冈塘南有水五岐合流贯徐泾东入掘挞泾曰五丫港
白泾自平湖县乍浦来惠高彭港处士诸泾港皆所自出东南通山泾
山泾在秦山西其北通石臼浦北折东为新河东北落河潭北为沈泾曹泾转东为褚泾
石臼浦接山泾北絶胥浦入潢潦泾未至胥浦为漕港前凤泾东西松浜东松之北为蒋松泾东与张泾合蒋松北絶横塘入市泾者曰小张泾张泾东南为新运盐河
新运盐河在里护塘外自金山卫城北至张堰镇西为张泾【初在查山东後以风涛险阻改设於此人呼其东为旧河】其北即古柘湖地东通徐浦塘张堰东高家泾
徐浦塘自旧运盐河东历浦东塲曹泾市至漴阙闸止其南通海支渠曰胡家港金山港菊花港曹泾港
高家泾自张堰东护塘北为後泾黄泥漊西入张泾其东白 茅泾沈湖泾洮港白茅自护塘北流过前冈为潘泾白茅泾之西为黄坟泾东通洮港西合後泾北流至後冈又北为顾胥塘
顾胥塘自白茆港东絶沈湖洮港为善泾至奉贤泾北为上横泾西北为前冈塘
前冈塘自张泾接胥浦塘东至白茅泾折出而东至亭林入方西塘其西一支斜入张泾曰丫又泾东至沈湖泾东北为千步泾过荡泾为楮石泾过庙泾为吴家溜小官绍塘北入瓜泾塘
後冈塘西接横塘东流至亭林与前冈塘合
横泾西接市泾自张泾东流过潘泾为荡泾入千步泾北高蒋泾入北庙泾又北泖港
高蒋泾自张泾东北为乡界泾米市塘又东北莲花朶与庙泾俱入小官绍塘莲花朶之南南洋泾北中洋泾又北北洋泾并东流南入方西塘北入祝家港
泖港自张泾东经过东西积钱港絶米市塘为泖港入小官绍塘米市塘之西南为盛家湾东北为张荡官绍塘之东为化成庵塘尽处一水通庙泾为古谢家泖古胥顾泖南窑泾在其南
奉贤泾古阔十丈在洮港东北入於运港其西为新港北入善泾西北杨树漊吴塔泾至亭林镇与运港合北入方西塘善泾之北为何家溜又北盐河赵巷港东下横泾
招贤泾濶九丈五尺在奉贤泾东其东龙泉港俗呼龙船港与招贤并北通运港
盐河在界泾北东入盐铁塘
上横泾自奉贤泾絶盐铁塘而东历柘林市东入柘沥塘
下横泾自奉贤泾东经法华桥东南入胡家桥与柘沥塘合
运港自亭林镇前东入盐铁塘自镇东折北为白龙潭为吴冲泾东北通叶谢镇
方西塘自亭林西北为祝家港东北入盐铁塘西通洋泾西北通烂泾烂泾北为泖泾东北入瓜泾塘与大泖泾对俗呼为斜泾
浅沙塘在下横泾北西通盐铁塘东为蒨泾过沙冈为新塘过漴阙入金滙塘
南桥塘在浅沙塘北其东经沙竹冈通横泺从令泾金滙塘东通青村港自沙冈西北为芦泾姚泾遂为巨漕絶黄浦而北至六磊塘
望湖泾在南桥北东入千步泾北入黄浦其北蒋家浜秋巷泾洞泾其南俞江塘
俞江塘今名俞泾塘自漕泾北絶上下横泾与盐铁塘合北入望湖泾
萧塘港在蒋家浜北自叶谢镇月河桥东入金滙塘其支渠北流为新泾长漊清水港东为顾庄塘
从令泾在横泺东其南通上下横泾曰柘沥塘至扞海塘北流絶南桥诸塘入浦隔浦与莺脰湖对
金滙塘在从令泾东其南接和尚塘北流过金滙塘西折为倪家湾又北为冈泾塘入黄浦其支渠着者曰百曲港
和尚塘自扞海塘西北折而东通陆江塘及青村港西入金滙塘
百曲港自金滙塘东折而南为车沟塘入郭家塘北为雪塔港芦沟庵港竝东入运盐河曲折最多上有曲水村
已上风泾以南循海东北流入黄浦之水
运盐河其一自青村北纳百曲港芦沟庵港诸水北为横港蒲挞泾西合倪家湾繇冈泾塘出黄浦自蒲挞泾北为鲁家滙繇闸港出黄浦卫家沟邵宅港竝在其东其一自下沙塲东循海塘北通诸团盐运每团各有支渠其北至於青浦
闸港自新塲西入黄浦其入处乃浦之折而北行处新塲之东去海不远或指此为东江入海之故道下沙浦在其北
下沙浦亦名盐铁塘北为咸塘塘之东都台浦又其东即运盐河
咸塘自下沙塲北流絶为沈庄周浦三林诸塘通中新河横眠港西入黄溜漊三林之北为北咸塘又北为曲咸塘
都台浦在盐塘东即旧曹家沟因廵抚都御史崔恭疏濬故改都台其东北为连家漕又北为水仙塘郁家港官路港邵沥港竝西通咸塘邵沥东翁家港北陶河港竝东通运盐河
沈庄塘在下沙浦北其东连家浦连折为鹤坡塘竝西入黄浦
周浦塘一名杜浦东通水仙塘西入黄浦
三林塘在周浦北自咸塘西流其南为横袅北为杜婆泾西入黄浦
杨淄港在三林北自北咸塘西入黄浦其北黄淄漊马家浜其左右东沟浦西沟浦范家浦
入海浦在范家浜北其东大跄浜自马家浜以下竝西入黄浦其东北至界浜嘉定上海二县分界
已上下沙以北西流入黄浦之水
常州府
杨子江在府城北五十里属武进江隂二县西接丹阳县界东抵常熟县界江岸绕郡境一百八十八里水东出巫山门入於海
太湖在府城东南八十里自湖州府长兴县入宜兴县抵武进县入无锡县境南接吴县界湖堤环绕郡境总一百五十里
滆湖一名西滆沙子湖在府城西南三十五里东接太湖西通芜湖武进与宜兴二县中分为界郭璞江赋云具区洮滆是也图经云昔有滆姓者居此携龙卵归地遂陷成湖因名
阳湖在府城东三十五里亦武进与无锡县中分界其东南至闾江东北至花渎港入运河西通塘门洛阳二河北入梅港河
宋建湖在府城东南三十里世传宋高宗南渡见其地为水潦所积命瀦於此其东南接周陈殷墅二河西至芦庄浜入落花荡其南经方庄村入具庄河其西北繇上陈港入运河
运河东南自无锡县望亭镇风波桥经府城外濠西至奔牛闸入转水河凡百七十里有奇
府城市河一自旧外子城环绕郡治自西水关历甘棠桥北出行春桥一自旧罗城外东西皆接运河其一即今之城濠
惠明河西北引荆溪水自南水门经郡治前稍东出化洞桥与後河合入於运河
纲头河在府城北青山门外延袤六十五里入无锡江隂二县界其支流有四一自通江桥东北经枪头桥入江曰澡子港一自扬头郑六桥直东入江曰利港一自後塘东北入江曰申港一自三山入堰东北入江曰新沟
白龙河在府城西北其东通澡子港西接得胜新河得胜新河旧名烈塘在府城西十八里南枕运河其北即剩银河亘四十三里入杨子江
申浦大湾河在府城北其东接纲头河西出洞子河其南运河北剩功河东北入澡子港
孟渎河在府城西三十里奔牛镇东图经云此渎以孟城山得名或云唐刺史孟简所濬其南接运河北流六十里入杨子江奔牛镇东尚有鸣凤河一名直渎其北运河南通白鹤溪溪西接丹阳县界自白鹤溪东南至运河经蠡渎港入滆湖
府城西南曰平原河谈村河籴泽河竝东入滆湖又有孟津河其北入滆湖南入宜兴县界又孝感渎东南通滆湖西籴泽河北通运河又黄土渎佘柯渎东通滆湖西入宜兴县界
西蠡河一名浦阳溪在府城西南其北枕运河南经陈渡桥入滆湖相传为范蠡所凿又东则顺隆河水通采菱港又南则兴隆河华渡河
兴隆河在府城南其东为青城河又东通戚墅港华渡河在府城东南六十里西南接滆湖东北入阳湖南通黄堰河合太平河东入太湖顺隆河之西为永兴河又西为青河青河则在城东矣水并入滆湖
永安河三道一在府城西北自白鹤溪东南至萧港入滆湖一在府城东北自老鸦浜西南通运河亦入滆湖一在府城南自无锡县运河东北至三山港经紫沟河入杨子江又有漕桥河自永安河西至运河入滆湖
湾渎河在府城西北自运河东南通宜兴县运河驶入太湖又有剩功河自大沟东南通洞子河入顺塘河
澡港在府城东南其西北入杨子江又有小新河入澡港经大河口亦入杨子江又有虎穽河其东接戚墅港西与兴隆河合又有利大河通济河东自龙窟塘西北通澡港入杨子江又有欢塘河其南入阳湖北即戚墅港又有黄堰河北接华渡东南合太平河太平河北接七里港
顺塘河在府城西南其东北至三塘河入江隂县界丁堰河在府城东南接运河北经杨桥至纲头河又陈墅河亦南接运河东北至三山港经紫沟河入杨子江
水?河在横林镇东北经无锡县界入江隂县青阳乡戚墅港北接运河东南入於太湖港之南曰三山港东南与江隂县分界西北入申利二港至杨子江
黄汀河在府城东北西接纲头河东入江隂县界三过溪在府城南其北通运河南入滆湖
?沟在旧罗城内一自太平桥西绕城南出臧桥首尾俱枕运河一自通吴门沿城滙归斜桥至虹蜺桥与後河合
采菱港在郡东南其北接运河
蠡渎在府城南其南入滆湖北通白鹤溪
徐胡渰在府城南西接蠡渎东南通采菱港又白马泾南通太湖北接戚墅港
夹泾在郡东北其北与纲头河接南止於横山
兰陵渎在奔牛镇北镇西又有伯牙渎南接运河北入杨子江
闾江在无锡县西太湖之滨相传吴王阖闾尝筑城於此故名
五部湖一作五步在无锡县东北其源浊而流清专藉溉田
濠湖俗名鵞肫荡在无锡县东中与常熟县分????其东漕湖西入蠡湖又东入长洲县界
五里湖在无锡县南其南自太湖而东入长广溪西与大渲渰合又西则梁溪
弓河在无锡县城内?沟侧旁有九河号九箭
闸口河在无锡县北其东经蔡家渡分流一入泰伯渎一入江隂县界
五泻河在无锡县北其南枕运河出上湖大陂北至江隂武进二县界又北至申浦入杨子江
双河旧名双溪在无锡县北一东南与梁溪合一通钱桥贯直湖港入武进县界
咸塘河在无锡县北繇五丫浜北入江隂县界
新河在无锡县北相传宋建炎间金兀术为韩世忠所困开此河通大江遁去上有冯梓二堰今废
羊尖河严埭河竝在无锡县东北严埭繇闸口河北入江隂县界
鸭城河在无锡县东自运河东至甘露镇入濠湖其旁曰潭塘河
破塘河在无锡县东其北接鸭城河南入蠡湖
横塘河在无锡县东繇信义渎东行入常熟县界梁溪在无锡县西源出慧山绕历山西南入於太湖北流与运河合
长广溪在无锡县南其南流至开化乡一出吴塘门一出独山门竝入太湖
赤城溪在无锡县南其东南又有新安溪竝南通太湖东入运河
乌角溪在无锡县东南其东出望亭西入太湖与吴县分界
花渡港直湖港双牌港竝在无锡县西北皆接运河花渡西贯直湖与双牌皆入阳湖惟直湖南入太湖
漆渰在无锡县西南又有大渲小渲二渰自梁溪至孤渎口始分而为二其西大渲东即小渲又南至青祁渰始合青祁南通五里湖出浦岭独山门入太湖
塘于渰在无锡县南其东接五里湖南通洪丘渰入太湖洪丘之水自太湖入北出蠡湖
马金渰西谢渰竝在无锡县东谢渰一名谢荡与长洲县分界
蠡渎在无锡县南其水通太湖繇梁墓溪达运河太伯渎在无锡县东其西接运河东达蠡湖
欧渎在无锡县西北宋置闸水繇江隂县境入大江胥湖在江隂县东昔伍子胥亡入吴至此撃劒而歌湖因以名
江隂运河在县南北引江流入黄田港横贯城中南截蔡泾经青阳达五泻河又有庭塘河其西接运河东入无锡县界
长河一名东河在江隂县东南自运河分流入由里泾出新河其西北曰清溪河
冯泾河倪塘河竝在江隂县东南倪塘西接谷渎港东南入常熟县界
横河在江隂县东繇黄田港出春晖门东流入令节港南山塘河北山塘河竝在江隂县西南山塘自运河分流南入武进县三山港北山塘南引江水至夏港亦入武进县界
崇沟河在江隂县西南繇夏港南经三山石堰达武进县界
黄田港在江隂县北其东引长河西至九里河口折而北逹城中出黄田闸北入大江其支流曰五斗港曰赵港曰白沙港曰石牌港曰石头港
谷渎港在江隂县东北引江水南行经三河口分而为二一入新河达无锡县界一接长河又有范港仍与谷渎合
夏港在江隂县西南引五泻堰水过青阳北止繇塘河口折而东出蔡泾闸北入大江
申港一名申浦在江隂县西其水自江来南至武进县境东入无锡县五泻河西入三山港
利港桃花港竝在江隂县西利港引江水南行至蔡泾入武进县界桃花港自大江入南与立埭河合立埭则在县西北矣
黄山港雷沟港陈港蔡港竝在江隂县东水从大江入南达横河
洮湖一名长荡河在宜兴县西北与溧阳金坛二县之水分????而入其东通蓬塍河北接滆湖
宜兴运河在县北其西接荆溪北通滆湖
东蠡河在宜兴县东其南入横塘河东北入九溪白龙河在宜兴县西北自运河抵梅村河
後袁河在宜兴县洴浰渰西其南自观鹤漊东抵城下荆溪在宜兴县南受宣歙芜湖之水注太湖达松江以入海水之通此溪者曰洑溪在县东北曰塞溪在县西北曰慈湖溪亦曰西阳溪曰章溪竝在县西南
东九溪在宜兴县东其东繇百渎入太湖西合荆溪南为蠡河梅村河北折通运河
西九溪在宜兴县西其中贯土於九里二河并洴浰渰东合荆溪西接白云泾入溧阳县界
新溪在宜兴县南兴门外
东泻溪一名罨画溪亦名五云溪在宜兴县东
忻溪在宜兴县东南源出垂脚岭东北入太湖
朋溪在宜兴县东北即下张港之支流
阳溪在宜兴县东北源出阳山东入太湖
莲花溪在宜兴县西源出山东接白云泾
烂路溪在宜兴县西其北流至临津前入塞溪
沙塘港在宜兴县东源出荆溪东入太湖
大浦在宜兴县东南太湖之滨一名太湖浦
章浦在宜兴县西又有沧浦则在县东
余皮渰一名余皮湖在宜兴县东其南通横塘河北入草塘渎
洴浰渰在宜兴县西荆溪贯其中西通白云泾
洋渰在宜兴县西塞溪贯其中号南北洋渰其北曰青鱼荡
都渰在宜兴县西其西通长塘湖东接西庄湖北入孟泾
黄土渰一名白鱼荡在宜兴县北其南接运河西北入滆湖
百渎在宜兴县东南七十五里为上渎县北六十里为下渎旧以荆溪名居数郡下流於太湖口疏为百????以分其势故曰百渎又开横塘袤四十里贯之引荆溪下震泽入松江注诸海旧志载渎名七十有二宋治平开濬止四十二余悉淀淤今湮塞又多　其出湖之口有二繇东九至蜀山桥乌溪港东南五十渎而出者东南口也繇东九至横塘河下洙沙塘港分水墩东北五十渎而出者东北口也
周渎在宜兴县南其东西与荆溪接
东湛渎在宜兴县北其南通运河东入横塘又有西湛渎与此渎接竝入运河
黄渎楼公渎竝在宜兴县北又有草塘渎在县东北湫渎在县西北
同渚张渚竝在宜兴县西南又有湖洑渚在县西与张渚皆北入荆溪
孟泾在宜兴县西北唐时濬以杀滆湖风涛之势其南入塞溪
癸泾在宜兴县西自洴浰渰入从善乡
镇江府
杨子江一名京口在府城北其西接上流东注於海北距广陵郡郭临南?金焦砥中流郡境诸水东南流者赴太湖西北流者赴大江
漕渠自江口至南水门又南至丹阳吕城堰水道所经大小夹冈一在京岘南一在丹阳北其势委曲周折皆凿山为之
府城内市河一受城西诸山水滙为澳在今水西门外合永安寺圣井泉繇水西门经塘颓山後至关门桥小围桥达京口港以入江一发源真珠泉繇鹤林门经西园桥过道人桥分流右折繇社坛至右军寨与澳水合左折经皇佑桥染皁桥嘉泰桥怀德桥大围桥亦达京口港以入江一繇清风桥侧繇折桥石?桥至朝真桥北流与皇佑桥水合者则漕渠之溢水
新丰河旧名新丰塘郑河杜墅河竝在府城东南又有寺河在府城南海鲜河在京口闸外
梦溪在府城朱方门外蜃溪在子城下自丹徒县境流入金坛县界
鳝海港在府城通津门外又西北为京口港
润浦在府城东隋置润州以此浦得名又有徒儿浦下鼻浦在府城西其北入江其西曰乐亭浦
甘露港在北固山下界京口甘露之间者曰新港丹徒镇有东西二港
圌山有山北港水北入於江
归水澳在中闸之东长二百丈水面阔狭不等广者五十丈狭亦不下十丈深丈有五尺丹徒县境之水长江而外莫大於此
护军潭在丁角路傍
宝堰河通茅山港山水繇此而泻
油榨港南接江口至东新开夹西接裹脑洲南至复原洲
鲁堰河东接万顷洋西至白土
青培河东接金坛县境引水入丹徒县界?河马家涧长山河东接丹阳县境通水入丹徒县界
沙腰河桃花徐府毛沙孟家朱家何家萧家李家钱家大平东界长生太庙双水洞官沙十五港竝泻水入大江
丹阳县有练湖亦名练塘晋陈敏凿後唐时近湖居民筑堤横截一十四里取湖下地作田遂分上下二湖
丹阳县市河自练湖至西斗门分流为二一经三里桥至湾头以达漕渠一经仁智桥至土地桥亦达漕渠
珥渎河在丹阳县南七里俗呼七里河自漕渠经珥渎村入金坛县界
白鹤溪在丹阳县东南自县之右荆城通金坛县北入武进县界其分????曰丁义渎南折北行凡三十五里灌溉民田甚普又有吴塘其半入金坛县界
简渎在丹阳县南五里相传晋谌母元君掷简於此南唐置简州以此渎得名今俗呼渎河其东南曰相渎萧港专在县之东又北有萧塘港
吕渎河东入金坛县西通武进县灌溉农田通利舟楫竝赖之通九曲河曰萧帝河其水连大江达漕渠
长荡湖亦名洮湖在金坛县南周一百二十里乃五湖之一其水连震泽入松江以达海旧有八十浦口後止存二十有七今亦皆淤
思湖在金坛县南东北受金溪水西南流十二里入大溪又名白龙荡水之通此者曰唐王溪稍南折为直溪皆受茅山水繇东南并入长荡湖直溪南曰鲍荡
高湖在金坛县西周百余顷北受五中渎南流入大溪南谢塘北谢塘莞塘竝在金坛县东南东北有单塘古速渎在金坛县南相传陈朝散亢家居地多沮泽相水脉皆缘古速渎淤壅为灾率衆筑堤延袤十里以便行者而濬渎以通洮湖水患遂息又有南洲渎县西则有甓桥渎县北则有北洲渎又有湖口渎直溪建昌圩水入运河之处常易淤淀
钱资荡在金坛县东南连白龙荡之东西通南洲南注速渎入湖灌田采渔两利
北渚渎在金坛县北其北通运河东入钱资荡又北曰柘荡河埂有新闸蓄水灌田
滕湘荡介紫阳西阳二渠之间广二百余顷民田藉以灌溉
燕子港下汤港温渎港竝在金坛县东方洛港在县南钱资荡通湖口徐庄港在方洛港之下新河港在湖溪之上运河通湖大浦口港在湖溪之下包村港在湖溪之北与大浦口相对白石渎在大浦口下黄婆港在白石渎下清水渎在黄婆下後渎在清水渎下
吴中水利全书卷四

[book_title]卷五
<史部,地理类,河渠之属,吴中水利全书>
钦定四库全书
吴中水利全书卷五　　　明　张国维　撰水名
苏郡七属水名备列兹卷盖苏水最繁不独所辖州邑之多也堰栅坝牐附
苏州府
长洲县
吴淞江　　　白蚬江【与吴江县分界】娄江
小龙江【与吴江县分界】
漕湖【大半属无锡县】　阳城湖【沿东属崑山县】相城湖
施泽湖　　　段泽湖　　　尚泽湖
沙湖【一名金沙湖】　马尾湖　　　姚澄湖
叶泽湖　　　樊清湖　　　陈湖
清沼湖　　　王墓湖　　　朝天湖
太师湖　　　赭敦湖【一名蛟龙潭】澹台湖
渎墅湖　　　尹山湖　　　萧田湖
沔湖　　　　隂澄湖
大白荡　　　长荡　　　　黄埭荡
三塲荡　　　白荡　　　　西白荡
葑荡　　　　黄浦荡　　　黄天荡
西潭白荡　　张师田白荡　太师白荡
蔡家荡　　　米白荡　　　章练荡
山塲兜荡　　杭家白荡　　横泾白荡
南白荡　　　陶家荡　　　泖连白荡
梁家滙荡　　东白荡　　　生田白荡
杨荡　　　　界泾荡　　　沐庄荡
界潭荡　　　明庆荡　　　旗庄荡
周庄荡　　　南朱荡　　　沉龙八千巨荡
蔓莱洲荡　　学荡　　　　叶舍荡
青村荡　　　草塲兜荡　　野菱荡
白茆滩荡　　横泾荡　　　界荡
马荡
车坊漾　　　白漾　　　　范清漾
小荡漾
十字洋
金泾渰　　　彭渰
黄浦灢
沙盆潭　　　葫芦潭　　　镬底潭
白龙潭　　　西龙潭　　　九龙潭
毕泽潭
狮子口　　　堰口　　　　华浜口
北华浜口　　蠡口
马荡湾　　　吴家湾　　　仁湾
九曲湾　　　许家湾　　　王家湾
北舍湾　　　汤家湾
野菱兜
下雉渎　　　射渎　　　　大渎
北横渎　　　五渎　　　　横渎
姚渎　　　　河渎　　　　乌渎
泾渎　　　　涟渎　　　　直渎
官渎　　　　麋渎　　　　邵渎
上雉渎　　　东大渎　　　西大渎
瓜渎　　　　徐渎　　　　小官渎
阮泽
北濠　　　　娄门城濠　　葑门城濠
齐门东滙　　齐门西滙　　梁家滙
和尚田滙　　张家港滙
西白渠　　　东白渠
蔓莱洲
鲁班塘　　　虎丘山塘　　竹靑塘
新塘　　　　雷门塘　　　平门塘
玄城塘　　　济民塘　　　张巷塘
陆墓塘　　　渭泾塘　　　真武塘
南塘　　　　葑门塘　　　元和塘
至和塘　　　古塘　　　　王墓塘
齾塘　　　　杨巷塘　　　东塘
合塘　　　　甫里塘　　　蠡塘
匠门塘　　　南斜塘　　　北斜塘
柳胥塘　　　高真塘　　　界泾塘
明正塘　　　杨枝塘　　　乐浦塘
章练塘　　　西塘　　　　野塘
王浦　　　　仓墩浦　　　百丈浦
西塘浦　　　官浦　　　　靑丘浦
张丫浦　　　界浦【与崑山县分界】　阖闾浦
甪直浦　　　西鸭浦　　　东鸭浦
孙妃浦　　　鮎鱼宝浦　　戴墟浦
管浦　　　　畅浦　　　　箭浦
大姚浦　　　席墟浦　　　直渎浦
乐浦　　　　浮臯浦　　　大流浦
唐浦　　　　吟浦　　　　哙浦
朱蠡浦　　　石家浦　　　进莲浦
大影浦　　　小影浦　　　龙亭浦
盘龙浦　　　白湄浦　　　芜菱浦
文浦　　　　合利浦　　　野塘浦
五浦　　　　夹浦【与吴江县分界】　下浦
宝浦　　　　陆浦　　　　西官浦
合浦　　　　东官浦
阳山河　　　杜庄桥河　　竹青河
华山桥河　　行车河　　　沈墅河
范蠡河　　　庙桥河　　　新塘河
永昌河　　　济民河　　　钱卖女桥河钱墩河　　　八字桥河　　山塘河
吴庄河　　　三家村河　　顾浦河
陆庄河　　　明正塘河　　张墓司桥河黄泥泾河　　沉龙河　　　道院河
王家河　　　黄泥港河　　旱泾河
灵官庙河　　甘露桥河　　壹沙河
雷塘河　　　周泾河　　　徐渎河
莺宿河　　　宋庄河　　　战浦河
寺桥河　　　蠡塘河　　　和丰桥河
义垫河　　　东仓河　　　周庄河
大姚河　　　明庆河　　　鬼字河
曹家河　　　富安桥河　　漾云桥河
张家桥河　　汤公桥河　　黄石桥河
济川桥河　　庄港河　　　莲射桥河
沈庄河　　　广练桥河　　吴迁桥河
徐公桥河　　香花桥河　　袁家桥河
夏孤孀桥河　大青河　　　车轮桥河
孙家桥河　　顾泾河　　　甲里河
锺家桥河　　蠡河　　　　浒墅河
贵桥河　　　板桥河　　　游鹿桥河
沈思桥河　　白龙桥河　　木杨桥河
长浜河　　　双白桥河　　张公舗桥河新桥河　　　青石桥河　　庙泾河
范家浜桥河　北吊桥河　　南吊桥河
渔家桥河　　百亩桥河　　太平河
泖湖运河　　揺车河　　　黄婆桥河
王天水桥河　通仙河　　　宝带桥河
北马路桥河　长泾河　　　南马路桥河开花桥河　　凤凰桥河　　相城河
犂泾桥河　　朱泾桥河　　南胡泾桥河席家桥河　　黄路桥河　　黄泾河
徐家桥河　　金家桥河　　南车桥河
安国桥河　　泾渎桥河　　宋泾桥河
潘家桥河　　徐渎桥河　　官泾河
三家桥河　　井亭桥河　　吕泾河
六和庄河　　陈墓市河　　思家河
张庄河　　　後桥河　　　东泾河
新泾河　　　北胜子桥河　南胜子桥河胡匠桥河　　陆家桥河　　洞桥河
林泾港　　　夹浦港　　　李墓港
张巷港　　　鲁巷港　　　五丫港
黄泥港　　　芦泾港　　　北横港
沈港　　　　邢家港　　　何泾港
石家港　　　十字港　　　船料港
尚书港　　　白龙港　　　丘家港
右港　　　　九曲港　　　中巷港
高圩港　　　王巷港　　　黄狮港
取港　　　　陆墓港　　陆万港
卓墖港　　　庄港　　　　蔡字港
苏巷港　　　官泾港　　　三家村港
莲子港　　　瓜泾港　　　蛇泾港
淸水港　　　松庵港　　　陈家港
和尚港　　　唐村港　　　阮泽港
蔡家港　　　筑?港　　　鹅浦港
殷家港　　　云龙港　　　周家港
张丫港　　　大方港　　　索逻港
方前港　　　吴巷港　　　查家港
出水港　　　邓巷港　　　查巷港
刘通港　　　水东港　　　大丰港
陈巷港　　　庙泾港　　　赵庄港
曹泾港　　　横港　　　　丁家港
吴家港　　　西庄港　　　王家港
匠人港　　　北庄港　　　三?子港
南庄港　　　长泾港　　　大泽港
钱家港　　　司马港　　　史家港
顾村港　　　金巷港　　　黄泾港
金村港　　　合塘港　　　张林港
凌家港　　　浦家港　　　赵?港
东畅港　　　西畅港　　　西水渠港
东浮臯港　　东水渠港　　北新漕港
畅浦港　　　西浮臯港　　黄家港
刻清港　　　西臯港　　　新漕港
孙妃港　　　中塘港　　　回度港
塘村港　　　东浮港　　　东塘港
油蔴港　　　洪字港　　　张泾港
悬珠港　　　吴村港　　　金家港
斜塘港　　　陶浜港　　　西符家港
东符家港　　惟操港　　　吴澴港
华家港　　　里巷港　　　龙墩港
陈泾港　　　城圩港　　　直港
江临港　　　坟南港　　　南庄港
鸡碑港　　　洪泾淤港　　葑圩港
上坛港　　　何家港　　　华林港
陆山港　　　冠子圩港　　王墓塘港
张家港　　　小浦港　　　耘田港
龙尖港　　　南油蔴港　　北油蔴港
小泾港　　　田泾港　　　归家港
东邵港　　　西邵港　　　庵桥港
急水港　　　姚家港　　　曹家港
红庙港　　　姚澄港　　　北舍湾港
解泾港　　　大斜港　　　南沙港
西蔡港　　　小龙港　　　南舍港
东蔡港　　　许家港　　　长牵港
上清港　　　马?港　　　五巷港
石墩港　　　文浦港　　　碛沙港
林禁泾港　　管村港　　　执洞港
杨泾港　　　行泾港　　　杜实港
彭村港　　　崇福港　　　田湾港
泖?港　　　伍浦港　　　汤油港
东白渠港　　张基港　　　西白渠港
七里港　　　徐村港　　　桃花港
汤庄港　　　邵?港　　　中圩港
李家港　　　尤家港　　　张墓港
长浜港　　　下浦港　　　吴家港
六浦港　　　郭巷港　　　杨柳港
盛港　　　　马巷港　　　水西港
北深港　　　陆家港　　　九盛港
袁家港　　　马港　　　　高店港
高田港　　　杜仓港　　　壁山港
朱家港　　　吴家湾港　　冯遥港
百丈港　　　上?港
锦帆泾　　　猛将泾　　　芙蓉泾
野猫泾　　　阳山泾　　　甑山泾
姚黄泾　　　赵王泾　　　界泾
管山泾　　　顾家泾　　　波深泾
福驮泾　　　朱泾　　　　新泾
东泾　　　　毛巷泾　　　张市泾
瓜山泾　　　伍巷泾　　　濮家泾
莲子泾　　　蒋巷泾　　　福渎泾
秋波泾　　　顾市泾　　　神堂泾
赶泾　　　　西榆树泾　　沔泾
柴狗泾　　　苖王泾　　　箭渎泾
榆树泾　　　唐巷泾　　　瓜渎泾
箭缺泾　　　後源泾　　　瞿庄泾
吴斯泾　　　前源泾　　　上泾
北泾　　　　五渎泾　　　薛市泾
柿木泾　　　庙泾　　　　南泾
顾巷泾　　　黄渎泾　　　金泾
北金泾　　　黄泾　　　　菖蒲泾
鲤鱼泾　　　旱泾　　　　陆墅泾
崇河泾　　　范蠡泾　　　何渎泾
五潨泾　　　方桥泾　　　洞泾
孙家泾　　　萧泾　　　　向家泾
王庄泾　　　汤巷泾　　　沙黄婆泾
鯮鱼泾　　　姚渎泾　　　半塘泾
河渎泾　　　洋湖泾　　　乌渎泾
顾泾　　　　许泾　　　　庙堂泾
千步泾　　　冶长泾　　　南薛泾
北薛泾　　　乌土泾　　　渭泾
戚家泾　　　波泾　　　　北横泾
横宅泾　　　顾思泾　　　上方泾
流潭泾　　　栨浦泾　　　薛宅泾
郁泾　　　　皮泾　　　　普泾
庄泾　　　　湖泾　　　　南胡泾
永昌泾　　　渭薛泾　　　小庄泾
石狮泾　　　石巷泾　　　秦泾
宋泾　　　　莳泾　　　　平天泾
何泾　　　　管家泾　　　犂泾
景山泾　　　杜庄泾　　　黄溰泾
苏宅泾　　　施家泾　　　尚书泾
马萧泾　　　下洋泾　　　上洋泾
石巷泾　　　洋泾　　　　朱家泾
黄落泾　　　沈禄泾　　　钓鱼泾
太平泾　　　沈思泾　　　上杨泾
下杨泾　　　杨泾　　　　黄泥泾
泥桥泾　　　夹鮎泾　　　分乡泾
蠡渎泾　　　赵墓泾　　　南屑泾
练奴泾　　　白土泾　　　连渎泾
吕泾　　　　徐奴泾　　　褚泾
李泾　　　　思贤泾　　　堵墓泾
吴丝泾　　　流渭泾　　　罗坝泾
王巷泾　　　唯亭泾　　　官泾
穿心泾　　　浦塘泾　　　蛇泾
方巷泾　　　横泾　　　　归家泾
周泾　　　　陆墓泾　　　东陆泾
朱巷泾　　　褚墓泾　　　漕泾
护门泾　　　畅浦泾　　　许马泾
方泾　　　　杨澄泾　　　失河泾
垭泥泾　　　碗连泾　　　司马泾
六市泾　　　庄家泾　　　曹家泾
庙丫泾　　　北萧泾　　　东黄阡泾
西黄阡泾　　南萧泾　　　吴泉泾
杜襟泾　　　蜈蚣泾　　　陆泾
西华泾　　　西涌泾　　　张泾
吴泾　　　　芦泾　　　　卢福泾
阙墓泾　　　和丰泾　　　田泾
东陆泾　　　白练泾　　　罗家泾
陈泾　　　　居泾　　　　南杨泾
陈司泾　　　王村泾　　　东杨泾
潭泾　　　　龙尖泾　　　瓦子泾
猫儿泾　　　王老泾　　　张家泾
弥陀泾　　　樊泾　　　　十里泾
官塘泾　　　西陆泾　　　中陆泾
夏墓泾　　　小泾　　　　解泾
送书泾　　　篛叶泾　　　长泾
上坛泾　　　朱巷泾　　　林禁泾
陈墓泾　　　行泾　　　　西庙泾
东庙泾　　　瓦砾泾　　　瓜泾
龎庄泾　　　张墓泾　　　冯墓泾
百丈泾　　　绞车泾　　　车轮泾
邵渎泾　　　采莲泾　　　高田泾
呼鲤泾　　　薪泾　　　　白莲泾
角里浜　　　王庄浜　　　韩家浜
张家浜　　　王巷浜　　　土桥浜
庙泾浜　　　双桥浜　　　潘家浜
东窑浜　　　满家浜　　　胡家浜
珎珠浜　　　向家浜　　　黄泥浜
汤家浜　　　王贾浜　　　吉庆浜
庄家浜　　　黄家浜　　　童家浜
福驮浜　　　薛家浜　　　改泾浜
界泾浜　　　吕敏浜　　　银鱼浜
沈巷浜　　　陈家浜　　　冶坊浜
蒋巷浜　　　横泾浜　　　濮家浜
俞巷浜　　　旱泾浜　　　蒋家浜
西车浜　　　大安浜　　　许泾浜
邢家浜　　　波泾浜　　　船料浜
氷窨浜　　　谢河浜　　　石巷浜
张浜　　　　谢泽浜　　　私庵浜
镬钯浜　　　陶家浜　　　倪家浜
朱陆浜　　　莲子浜　　　周巷浜
胥家浜　　　沈家浜　　　端山浜
五文浜　　　芦青浜　　　范家浜
曹家浜　　　胡店浜　　　西泾浜
沈泾浜　　　夹里浜　　　万圩浜
严家浜　　　唐家浜　　　沈家桥浜
?影浜　　　石家浜　　　龙桥浜
徐家浜　　　後浜　　　　管家浜
斜河浜　　　流浜　　　　花家浜
斜泽浜　　　长浜　　　　赵家浜
双漕浜　　　南浜　　　　西浜
王家浜　　　顾家浜　　　出水浜
直浜　　　　傅家浜　　　杨庵浜
车水浜　　　吴家浜　　　前浜
焦园浜
东龙漊　　　西龙漊　　　水漊
官漊　　　　黄泥漊　　　新泾漊
水渠漊　　　直漊　　　　龙漊
官材漊　　　泾小漊
莲子池
沙滩涧　　　白马涧
庄葛沙
白泖滩
元墩　　　　龙墩　　　　羣姬墩
贞姬墩　　　望尽墩
龙尖嘴　　　湖滩嘴　　　戈家嘴
和尚田滙嘴　张家港滙嘴
分水堰　　　李墓堰　　　底堰
南堰　　　　官塘堰
陆泾坝　　　罗坝　　　　上杨坝
沙河坝
吴县
太湖　　　　菱湖　　　　莫湖
贡湖　　　　游湖　　　　石湖
洋湖　　　　胥湖
鮎鱼口　　　胥口
胥江
黄山南荡　　小家荡　　　河桥荡
芦荡　　　　开家荡
彭山崦　　　黄山崦　　　古沙崦
大渎　　　　直渎　　　　管渎
花渎　　　　木渎　　　　井亭渎
韩渎　　　　仙渎　　　　西菱渎
东菱渎
南濠
转滙　　　　詹家滙
西华塘　　　前塘　　　　横塘
龙塘　　　　仙人塘　　　兴福塘
兴桥塘　　　走马塘　　　胥塘
福莲塘　　　齾塘　　　　东塘
西塘　　　　北塘　　　　张家塘
南宫塘　　　中塘　　　　跨塘
走狗塘　　　新塘　　　　石马塘
光福官塘　　下沙塘　　　尤家塘
白门塘　　　浦庄塘　　　後塘
山塘　　　　横金塘　　　黄芦塘
朱塘
吕浦
穹嶐渠
短桥河　　　新塘桥河　　葛庄河
冯村河　　　里墅河　　　庙泾河【即落星河】新郭河　　　急水桥河　　张公桥河
怀胥桥河　　谢坞河　　　王家桥河
新塘河　　　五龙桥河　　九曲河
潘家桥河　　西凉桥河　　前庄桥河
後庄桥河　　木履桥河　　搦船桥河
潭宅桥河　　庄家河　　　张家河
朱潭桥河　　越城桥河　　行春桥河
齾塘河　　　雁桥河　　　庆星河
仙人桥河　　高水桥河　　永福桥河
金家河　　　中塘河　　　山塘河
金泾河　　　五泉河　　　万河
夀寜河　　　马庄河　　　刘庄河
朱塘河　　　洞泾桥河　　小石灰桥河永安桥河　　古截河　　　陆巷河
齐兴河　　　浮桥河　　　半塘桥河
锺?河　　　司马桥河　　孙庄河
沈家河　　　庄桥河　　　东洋河
东臯河　　　下袁河　　　披塘桥河
横河　　　　东塘河　　　西塘河
浦庄塘河　　北塘河　　　张墩桥河
河桥河　　　观音桥河　　徐庄桥河
陆路桥河　　往代桥河　　上泽桥河
不了桥河　　安济桥河　　吴家桥河
斜漊桥河　　闻德桥河　　马舗桥河
凤凰桥河　　江村桥河　　枫桥河
东虹桥河　　西新桥河　　孙家桥河
紫泾河　　　三迁河　　　外河
沙河　　　　猪婆桥河　　白莲桥河
范家桥河　　下洲桥河　　星泾河
善人桥河　　斜桥河　　　马巷官桥河张市官桥河　积善桥河　　永安桥河
葛舍桥河　　虎山桥河　　铜阬桥河
跨塘桥河　　万湖桥河　　东双桥河
西双桥河　　旱泾桥河　　沙泾桥河
彩云桥河　　新桥河　　　井亭桥河
马庄庙河　　史家桥河　　南桥河
北桥河　　　中石桥河　　木渎大河
胭脂桥河　　醋坊桥河　　东桥河
西桥河　　　石灰桥河　　王家桥河
下沙河　　　何家桥河　　剪泾河
胡家桥河　　方家桥河　　喇叭桥河
东木泾河　　张家河　　　朱家河
菱荡桥河　　塘门桥河　　南宫塘河
姚舍桥河　　曹沿桥河　　周山桥河
沙潭桥河　　吕浦桥河　　前塘桥河
後塘桥河　　双木桥河　　作油桥河
陈家桥河　　高木桥河　　塘湾桥河
马港桥河　　吴凡桥河　　李家桥河
江家桥河　　王象桥河　　唐家桥河
驾安桥河　　席家桥河　　横山桥河
龙塘桥河　　东塘河　　　石庄桥河
田桥河　　　云龙桥河　　陈湖桥河
下龙塘桥河　长巷桥河　　望湖桥河
市千桥河　　新桥港河　　土泥桥河
寺桥河　　　常山桥河　　东马桥河
朱家桥河　　南泾河　　　三洋河
万安桥河　　韩家桥河　　塘桥河
吕超桥河　　太平桥河　　查家桥河
大河桥河　　仙渎桥河　　合掌桥河
郁家河　　　渡水桥河　　新开河
张家塘河　　香泾桥河
官泾港　　　濮舍港　　　姚市港
朱庄港　　　少卿港　　　韩渎港
木履港　　　白羊湾港　　陆巷港
许家港　　　张墩港　　　毛祁港
花渎港　　　横港　　　　枪港
邵巷港　　　陆家港　　　横金港
皮塘港　　　河桥港　　　钱婆港
横泾港　　　北舍港　　　石涧港
五泉港　　　许巷港　　　慈泾港
里墅港　　　东朱港　　　常山港
马舍港　　　新泾港　　　黄墅桥港
寒渎港　　　张庄港　　　杨家桥港
白沙港　　　香山港　　　游湖港
隋舍港　　　塘桥港
投龙潭【在包山东滏】谢坞潭　　　大潭
朱潭　　　　沙潭
百花州　　　下州
小岘溪　　　香水溪　　　越来溪
莲溪　　　　乌角溪　　　横金溪
锦帆泾　　　朱泾　　　　彭泾
殳泾　　　　普安泾　　　徐婆泾
管渎泾　　鲁都泾　　　水菱泾
东泾　　　桃花泾　　　沙泥泾
箭溪泾　　竈泾　　　　中洋河泾
水陆泾　　前娄泾　　　旱泾
老鸦泾　　直进泾　　　杨河泾
采莲泾　　三子泾　　　鬼泾
胥泾【即怀胥桥河】居泾　　　　洞泾【与长洲县分界】凤凰泾　　白莲泾　　　官泾
长山泾　　　马舍泾　　　西泾
玺泾　　　　直渎泾　　　洋湖泾
石家泾　　　黄龙泾　　　顾漊泾
蒲蒌泾　　　新泾　　　　胡泾
周泾　　　　彭泾　　
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:00:56-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>