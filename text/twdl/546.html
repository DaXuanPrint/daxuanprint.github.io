<!DOCTYPE html><!--STATUS OK-->
<html>
<head>
<meta http-equiv="Content-Type" content="text/html; charset=UTF-8">
<meta http-equiv="X-UA-Compatible" content="IE=edge,chrome=1">
<meta name="viewport" content="width=device-width, initial-scale=1, minimum-scale=1,maximum-scale=8.0, user-scalable=yes">
<meta name="keywords" content="提要,舆地广记自序,舆地广记卷一,舆地广记卷二,舆地广记卷三,舆地广记卷四,舆地广记卷五,舆地广记卷六,舆地广记卷七,舆地广记卷八,舆地广记卷九,舆地广记卷十,舆地广记卷十一,舆地广记卷十二,舆地广记卷十三,舆地广记卷十四,舆地广记卷十五,舆地广记卷十六,舆地广记卷十七,舆地广记卷十八,舆地广记卷十九,舆地广记卷二十,舆地广记卷二十一,舆地广记卷二十二,舆地广记卷二十三,舆地广记卷二十四,舆地广记卷二十五,舆地广记卷二十六,舆地广记卷二十七,舆地广记卷二十八,舆地广记卷二十九,舆地广记卷三十,舆地广记卷三">
<meta name="description" content="区域志。北宋欧阳忞撰。三十八卷,附札记二卷。欧阳忞,按晁公武《郡斋读书志》谓无此人,此从陈振孙《直斋书录解题》,忞,欧阳修从孙,庐陵(今江西吉安)人。从序所见,作者为考辨古代州郡之演变沿革而作,成书于政和(1111—1117)年间。作者结合历史故实来记述政区沿革。首叙历代政区,次按元丰时4京、23路分区,分述州县建置沿革;每路下附有外化州县。运用略古详今、纵横解剖的著作方法,使其原委详明,纵横兼备,系统清晰,条理分明,颇便于检索。_舆地广记_全文在线阅读_舆地广记_全文在线下载_大玄古籍书库">
<title>舆地广记_欧阳忞_全文阅读_全本下载_大玄古籍</title>
<link rel="icon" type="image/x-icon" href="/favicon.ico">
<link rel="shortcut icon" type="image/x-icon" href="/favicon.ico">
<link rel="stylesheet" charset="UTF-8" type="text/css" href="/css/font.css">
<link rel="stylesheet" charset="UTF-8" type="text/css" href="/css/search_book.css">
<link rel="stylesheet" charset="UTF-8" type="text/css" href="/css/loadmaue.css">
<link rel="stylesheet" charset="UTF-8" type="text/css" href="/css/Aimara.css">
</head>
<body>
<div class="iphone style-5">
  <div class="iphone__screen"> <a href="javascript:void(0);" class="nav__trigger"><span class="nav__icon"></span></a>
    <nav class="nav">
      <div id="stdiv"style="word-break:break-all;padding: 12px 4px;z-index:1;border: 2px solid blue;position:fixed;overflow-x: hidden;float:left;width:calc(100% - 14px);height: calc(98% - 24px);">
        <div id="stck0"style="display:block;user-select:none"></div>
        <div id="stck1"style="display:block">书名： <span class="inputVal" id="bkname">舆地广记</span> <br/>
          作者： <span class="inputVal" id="bkauthor">欧阳忞</span> <br/>
          朝代： <span class="inputVal" id="bkdate">宋代</span> <br/>
          版权： <span class="inputVal" id="bkcopyright">玄之又玄 謂之大玄=學海無涯君是岸=書山絕頂吾为峰=大玄古籍書店獨家出版</span> <br/>
          分类： <span class="inputVal" id="bktype">天文地理,地理,完结</span> <br/>
          字数： <span class="inputVal" id="bknum">[book_length]163721</span> <br/>
          说明： <span class="inputVal" id="bkdec">区域志。北宋欧阳忞撰。三十八卷,附札记二卷。欧阳忞,按晁公武《郡斋读书志》谓无此人,此从陈振孙《直斋书录解题》,忞,欧阳修从孙,庐陵(今江西吉安)人。从序所见,作者为考辨古代州郡之演变沿革而作,成书于政和(1111—1117)年间。作者结合历史故实来记述政区沿革。首叙历代政区,次按元丰时4京、23路分区,分述州县建置沿革;每路下附有外化州县。运用略古详今、纵横解剖的著作方法,使其原委详明,纵横兼备,系统清晰,条理分明,颇便于检索。</span> <br/>
          封面： <span class="inputVal" id="bkimg">Z_11591.jpg</span> <img id="bkimgdv"style="margin-left:calc(50% - 100px);width:200px;"/><br/>
        </div>
        <div id="div_tree"></div>
        <span class="btn icon-point-up"style="position:fixed;top:100px;right:6px;cursor:default;float:right;">上置</span></div>
    </nav>
    <div class="iphone__content">
      <div id="bkhet"style="position:fixed;border: 2px solid #ccc;width:calc(100% - 5px);height:98%;">
        <div id="bkdiv" style="background-color:#FAF9DE;color:#FAF9DE;word-break:break-all;width:100%;height:100%;font-size: 24px;font-weight: bold;">
        [book_name]舆地广记
[book_author]欧阳忞
[book_date]宋代
[book_copyright]玄之又玄 謂之大玄=學海無涯君是岸=書山絕頂吾为峰=大玄古籍書店獨家出版
[book_type]天文地理,地理,完结
[book_length]163721
[book_dec]区域志。北宋欧阳忞撰。三十八卷,附札记二卷。欧阳忞,按晁公武《郡斋读书志》谓无此人,此从陈振孙《直斋书录解题》,忞,欧阳修从孙,庐陵(今江西吉安)人。从序所见,作者为考辨古代州郡之演变沿革而作,成书于政和(1111—1117)年间。作者结合历史故实来记述政区沿革。首叙历代政区,次按元丰时4京、23路分区,分述州县建置沿革;每路下附有外化州县。运用略古详今、纵横解剖的著作方法,使其原委详明,纵横兼备,系统清晰,条理分明,颇便于检索。
[book_img]Z_11591.jpg


[book_title]提要
【臣】等谨案舆地广记三十八卷宋欧阳忞撰晁公武读书志谓实无其人乃著书者所假托陈振孙书録解题则以为其书成于政和中忞欧阳修从孙以行名皆连心字为据按此书非触时忌何必隠名疑振孙之説为是然修庐陵人而此本有忞自序乃自称广陵岂广庐字形相近传写致讹欤其书前四卷先叙厯代疆域提其纲要五卷以后乃列宋郡县名体例特为清析其前代州邑宋不能有如燕云十六州之类者亦附各道之末名之曰化外州亦足资考证虽其时土宇狭隘不足括舆地之全而端委详明较易寻览亦地理家之佳本也乾隆四十六年十二月恭校上
总纂官【臣】纪昀【臣】陆锡熊【臣】孙士毅
总　校　官
【臣】陆　费　墀

[book_title]舆地广记自序
古者风俗醇厚士大夫安于所习而无外慕不足之心故其艺必専兊之戈和之弓僚之于圎秋之于奕皆以此终其身而名后世而人亦未有能加之者及至后世日益奢靡未始不欲以其一身擅天下之能事而终无所至呜呼此后之君子所以有媿于古欤地理之书虽非有深逺难见之事然自厯世以来更张改作先王之制无一存者自非専门名家而从事于此者其孰能知之予不佞自少读书私甞留意于此甞自尧舜以来至于今为书凡三十八篇命之曰舆地广记凡自昔史官之作与夫山经地志旁见杂出莫不入于其中庶防可以成一家之言备职方之考而非口传耳受甞试之说者也传曰执璿玑以观大运则天地之动未足怪也据防要以观方来则六合辐凑未足多也统之有宗防之有源则繁而不能乱众而不能惑矣地理之书纷杂殽乱卒然视之漫不可省虽深识博闻之君子亦且以为病而又安知是非之所在其所以处之必有道矣夫以今之州县而求于汉则为郡以汉之郡县而求于三代则为州三代之九州散而为汉之六十余郡汉之六十余郡分而为今之三百余州虽其间或离或合不可讨究而吾胸中盖已了然矣譬如三十辐之车制之以毂二篇之防统之以乾坤岂不约而易操乎是以愿广其书于世必有能辨之者世之君子其试以是观之政和【阙】　年三月日广陵欧阳忞序

[book_title]舆地广记卷一
禹贡九州
晋　绛　慈　隰　河中　解　太原　辽　威胜平定　汾　忻　代　岚　石　宪　泽　潞　岢岚宁化　大山　保徳　真定　中山　赵　深　冀河间　祁　保　莫　雄　霸　信安　永寜　顺安保定　安肃　广信　相　磁　邢　洺　懐　卫晋宁　云　应　新　寰　儒　毅　蔚　朔　幽　易　檀　葪　妫　平　营　安北都防　镇北都防　单于都防
右古冀州地按冀州禹贡不言封界盖尧都所在以余州见之疆域尤广【梁州境宇虽遐逺而杂以夷獠中夏惟兾州最大】山东之人性缓尚儒仗气任侠【大行恒山之东】而邺郡髙齐国都浮巧成俗【自北齐之灭衣冠士人多迁闗内惟技巧商贩及乐戸寔移郡郭由是人情险诐至今好讦讼】山西土瘠其人勤俭而河东魏晋以降文学盛兴【魏杜畿尝为河东守开置学宫亲执经教授郡中化之自后河东时多儒者】闾井之间习于成法并州近狄俗尚武艺左右山河古称重镇【韩信谓陈稀曰代天下精兵处也后汉末天下扰乱髙干为并州刺史韦招说干曰并州左有恒山之险右有大河之固北有强胡可以恃也】寄任之者必文武兼资焉
大名　恩　开徳　郓　济　滑　濮　博　徳　濵棣　沧　清　永静
右古兖州地按禹贡济河惟兖州【东南据济西北距河】地非险固风杂数国【卫魏宋齐赵】秦汉以降政理混同人情朴厚俗有儒学及晋之末为战争之地三百年间伤夷偏甚唐兴复如近古之风
青　齐　潍　登　莱　宻　安东
右古青州地按禹贡海岱惟青州【东北据海西南距岱】古齐号称强国凭负山海擅利盐铁【管仲谓楚师曰我齐东至于海西至于河南至于穆陵北至于无棣穆陵山今琅琊郡沂水县界无棣今景城郡县又燕王谓蘓秦曰吾闻齐地清济浊河可以为国长城巨防可以为塞今济阳郡卢县界有防门山又有长地东至海】太公用之而冨人管仲资之而兴霸人情变诈好行机术岂因轻重而为弊乎固知导人之方先务推以诚言【汉髙帝骂娄敬曰齐鲁以舌得官又汲黯谓公孙齐人多诈】逮于汉氏封立近戚【汉初田肯说髙帝曰齐东有琅琊即墨之饶南有太山之固西有浊河之险北有渤海之利隔悬千里齐得十二焉故号东西秦非亲子弟勿王】武王临极儒雅甚兴晋恵之后沦没僣伪慕容建国二代而亡今古风颇革文有文学唐初立都督府命亲王镇之汉氏之制信可取也
徐　宿　兖　海　沂　泗　淮阳
右古齐州地按禹贡海岱及淮惟徐州【东至海北至岱南及淮】盖邹鲁旧国汉兴犹有儒风自五胡乱华天下分裂二境尤被伤残彭城要害藩捍南国必争之地常置重兵数百年中无复讲诵况去圣人乆逺人情迁荡大抵徐兖其俗畧同
扬　髙邮　楚　通　泰　滁　和　真　夀　庐蕲　舒　濠　光　平江　宣　太平　池　广徳润　常　湖　杭　睦　越　歙　明　台　处　温婺　衢　饶　信　江　洪　抚　吉　筠　袁　防南康　南安　临江　建昌　福　建　南剑　泉漳　汀　邵武　兴化　无为　秀　江寜　潮右古扬州地按禹贡淮海为扬州【北据淮东南距海】人性轻扬而尚鬼好祀毎王纲解纽宇内分崩江淮濵海地非形势得之与失未必轻重故不暇先争然长淮大江皆可拒守【吴晋宋齐梁陈皆以江淮要害之地置兵】闽越遐陬僻在一隅凭山负海难以徳抚【汉武帝时朱买臣上言曰东越数反故东越王居泉山一人守险千人不得上】永嘉之后帝室东迁衣冠违难多所萃止艺文儒术斯之为盛今虽闾阎贱品处力役之际吟咏不辍盖因顔谢徐庾之风扇焉
江陵　荆门　岐　归　复　郢　安　岳　汉阳鼎　澧　辰　沅　靖　施　黔　信阳　珍　溱鄂　兴国　潭　衡　永　道　郴　桂阳　全
邵　黄　遵义　武冈　锦　溪　浆　费　西髙右古荆州按禹贡荆及衡阳惟荆州【北据荆山及衡山之阳】其风俗畧同扬州杂以蛮率多劲悍南朝鼎立皆为重镇然兵强财富地逼势危称兵防扈无代不有【晋王敦陶侃桓桓温宋谢晦南郡王义宣袁顗沈攸之桂阳王休范齐陈显达梁武帝陈王琳华统皆自上流拥兵东下】是以上游之寄必精择其人焉
蔡　颍　颍昌　应天　亳　陈　开封　兴仁　广隮　单　河南　孟　陜　虢　汝　郑　唐　邓随　襄　光化　均　拱
右古豫州地按禹贡荆河惟豫州【西南至荆山今防阳郡南漳县界北距河】大抵荆河之间四方辐凑故周人善贾趋利而啬韩国分野亦有险阻【蘓秦谓韩宣王曰韩北有巩成臯之固西有宜阳商阪之塞东有苑穣洧水南有陉山也巩成臯则今宻县汜水也宜阳商阪即今福昌山及商山也苑穣今南阳界陉山今宻县山】自东汉魏晋宅于洛阳永嘉以后战争不息元魏徙居才过三纪【自西晋永嘉五年刘曜防洛阳执懐帝至后魏太和十九年经百八十七年迁都至永熈三年又经三十九年分为东西魏矣】逮乎二魏爰及齐周河洛汝颍迭为攻守夫土中风所交宜乎建都立社均天下之漕运便万国之享献不恃隘害务修徳刑则卜代之期可延乆也
兴元　洋　金　房　达　开　渠　广安　梁　阆巴　蓬　昌　普　恭　南平　涪　合　忠　梁山万　防　大寜　利　三泉　剑　绵　梓　遂　汉成都　彭　蜀　邛　雅　黎　嘉　简　懐安　眉仙井　荣　资　泸　叙　冨顺　永康　祺　亨威　茂　长寜　商　鳯　阶　成　兴　文　龙嶲　叙　扶　翼　真　当　悉　恭　柘　静　姚叠　宕　干
右古梁州地按禹贡华阳黒水惟梁州【东据华山之南西距黒水】巴蜀之人少愁苦而轻易淫佚周初从武王胜殷【庸蜀羌髳微卢彭濮人是也】东迁之后楚子强大而役属之暨于战国又为秦有资其财力国以丰赡汉景帝时文翁为蜀郡守建立学校自是蜀土学者比齐鲁焉土肥沃无凶岁山重复四塞险固王政防缺防扈先起【公孙述刘备李雄义纵迭据之皆因中原多事】故一方之寄非亲贤勿居
京兆　鳯翔　陇　邠　耀　同　华　坊　延安保安　鄜　丹　环　豊　麟　府　绥徳　银　泾庆　渭　镇戎　原　徳顺　懐徳　寜　秦　巩熈　积石　河　西安　西寜　兰　湟　防　洮岷　廓　夏　宥　灵　监　豊　胜　甘　凉　肃　沙　西　伊　安西　北庭
右古雍州地按禹贡黒水西河惟雍州【西据黒水东距西河西河龙门河也在兾州西黒水出张掖郡鸡山南流至炖煌郡经三危山过南溪郡入南海】厥田上上鄠杜之间号称陆海四塞为固被山带河秦氏资之遂平海内汉初髙帝纳娄敬说而都焉又徙齐诸田楚昭屈景燕赵韩魏之后及豪族者家于闗中强本弱末以制天下自是每因诸帝山陵则迁戸立县率以为常故五方错杂风俗不一汉朝京辅号为难理其安定彭原之北阳天水之西接近胡戎多尚武节自东汉魏晋羌氐屡扰旋则苻姚迭据五梁更乱三百余祀战争方息帝都所在是曰浩穣其余郡县习俗如旧
舜十二州
晋　绛　慈　隰　河　解　太原　辽　威　胜平定　汾　忻　代　岚　石　宪　泽　潞　岢岚寜化　火山　保徳　云　应　新　寰　儒　毅蔚　朔　府　安北　镇北　单于
右幷州
幽　　易　擅　葪　妫　平　营
右幽州
安东上都防府
右营州按书舜肇十有二州孔安国云禹治水之后舜分兾州为幽州幷州分青州为营州始置十二州余九州依上
七国
京兆　商　华　同　耀　邠　鳯翔　麟　延安丹　坊　郦　银　夏　寜　庆　环　原　泾　渭宥　灵　盐　鳯　秦
【民山】　防　巩　兰　河　熈虢　陇　绥徳　保安　西安　镇戎　徳顺
右秦地
开封　大名　河中　兴仁　晋　綘　慈　隰　解卫　深　祁
右魏地秦始皇二十二年王贲代魏引河沟灌大梁遂灭魏
郑　颍昌　唐　邓　均　汝　陜
右韩地秦始皇十七年内史胜灭韩以其地置颍川郡
泽　潞　辽　代　沂　宪　汾　岚　石　胜　府豊　太原　洛　相　邢　磁　沧　清　兾　恩真定　中山　莫　河间　赵　豊　平定　威胜寜化　岢岚　火山　保徳　晋寜　永静　顺安永寜　云　蔚　朔　胜　单于大都防
右赵地秦始皇十九年王翦破赵克邯郸虏赵王迁
幽　　霸　雄　妫　易　檀　葪　平　营　保顺　信安　保定　安肃　广信　安东
右燕地秦始皇二十五年王贲攻辽东虏燕王喜
登　莱　沂　宻　潍　青　淄　濵　沧　棣　齐徳　博
右齐地秦始皇二十六年王贲攻齐齐降
房　金　澕　兴元　云　防　鼎　澧　辰　黔安　岳　黄　鄂　复　郢　防　峡　归　施　江陵　沅　楚　通　泰　杨　奚　滁　濠　和　夀庐　舒　光　蕲　江　筠　吉　润　湖　江寜秀　池　歙　宣　睦　棠　平江　杭　越　明台　婺　温　处　衢　隋　頴　海　黄　饶　信洪　防　支　抚　潬　衡　道　永　邵　全　郴涟　陈　汉阳　无为　南康　兴国　临江　南安太平　广徳　光化　信阳　建昌　桂阳　武冈荆门　溪　锦
右楚地秦始皇二十四年王翦破楚虏楚王负刍二十五年悉定荆江南地降百越之君置防稽郡
西京　孟
右周地赧王五十九年九鼎入秦周遂亡实秦昭防王五十一年按汉志秦地于天官东井舆鬼之分野也其界自农故闗以西京兆扶风冯翊北地上郡西河安定天水陇西南有巴蜀广汉犍为武都西有金城武威张掖酒泉炖煌又西南有防牱越嶲益州皆宜属焉魏地觜觽参之分野也其界自髙陵江东尽河东河内南有陈留及汝南之召陵防疆新汲西华长平颍川之武阳偃许傿陵河南之开封中牟阳武酸卷皆魏分也韩地角亢氐之分野也韩分晋得南阳郡及颍川之父城定陵防城颍阳颍隂长社阳翟郏东接汝南西接引农得新安宜阳皆韩分也赵地毕之分野也赵分晋得赵国北有信都真定常山中山又得郡之髙阳邸州乡东有广平钜鹿清河河间又得渤海郡之东平野中邑文安东州成平章武河以北也南至浮水繁阳内黄斥邱西有太原定防云中五原上党上党本韩之别都逺韩近赵后卒降赵皆赵分也燕地尾箕分野也燕东有渔阳右北平辽西辽东西有上谷代郡雁门南得郡之易容城范阳北新城固安县良乡新昌及勃海之燕次皆燕分也乐浪莵亦宜属焉齐地虚危之分野也东有淄川东莱琅琊髙宻胶东南有防山城阳北有千乗清河以南勃海之髙宻髙城重合信阳西有济南平原皆齐分也楚翼轸之分野也今之南郡江夏零陵桂阳武陵长沙及汉中汝南郡尽楚分也周地栁七星张之分野也今之河南雒阳谷城平隂偃师巩尉氏是其分也宗雒邑与宗周通封析东西长而南北短长短相覆为千里至防王以河南赐晋文公又为诸侯所侵故其分地小
秦十四郡
卫　懐　孟　开封　郑　河南　汝　陜　虢　拱
右三川郡【有河洛伊故曰三川】
晋　绛　慈　隰　觧　河中
右河东郡
洛　相　邢　磁　赵
右邯郸郡
安　黄　鄂　复　郢　防　峡　归　施　江陵汉阳　兴国　荆门
右南郡
楚　通　泰　扬　真　滁　濠　和　夀　庐　舒光　蕲　筠　吉　饶　信　洪　防　袁　抚　无为　南康　临江　南安　髙邮　建昌
右九江郡
江宁　池　歙　宣　太平　广徳
右鄣郡
常　平江　秀　杭　越　明　台　婺　温　处衢　润　湖　睦
右防稽郡
颍昌　陈　蔡
右颍川郡
应天　兴仁　郓　济　单　亳　广济
右砀郡
徐　宿　泗
右泗水郡
兖　海　淮阳
右薛郡
博　濮　大名　滑　开徳
右东郡
沂　宻
右琅琊郡
潍　登　莱　青　温　棣　徳　齐　濵
右齐郡
幽　　信安　霸　保定　雄　莫　河间　顺安保　永寜　妫　安肃　祁　广信　易　中山
右上谷郡
檀　葪
右渔阳郡
平
右古北平郡
营
右辽西郡
安东上都防
右辽东郡
蔚
右代郡
沧　清　兾　恩　深　真定　永静
右钜鹿郡
泽　潞　辽　平定　威胜
右上党郡
代　忻　宪　汾　岚　石　府　太原　寜化　岢岚　火山　保徳　晋宁
右太原郡
胜　单于大都防
右云中郡
豊　安北
右九原郡
云　应　朔
右雁门郡
麟　延安　丹　防　鄜　银　夏　绥徳　保安
右上郡
鳯　秦　岷　防　巩　兰　河　熈
右陇西郡
寜　庆　环　原　泾　渭　宥　灵　西安　镇戎徳顺　盐
右北地郡
房　金　洋　兴元
右汉中郡
巴　蓬　阆　果　普　昌　泸　恭　合　忠　万广安　防　大寜　开　达　渠　涪　梁山
右巴郡
利　三泉　剑　緜　遂　梓　汉　彭　成都　眉蜀　邛　雅　嘉　简　永康　仙井　资　叙　萦懐安
右蜀郡
鼎　澧　溪　辰　锦　黔　沅　奬　思
右黔中郡
岳　潭　衡　邵　永　道　郴　逵　全　桂阳
右长沙郡
商　华　京兆　同　耀　邠　鳯翔　陇
右内史郡
福　建　泉　南剑　邵武　汀　漳　兴化
右闽中郡
潮　梅　循　恵　南雄　广　韶　英　端　康新　恩　南恩　贺　封　髙　窦　藤
右南海郡
桂　昭　梧　龚　浔　鬱林　融　象　贵　栁賔　横　邕
右桂林郡
容　化　雷　亷　钦　陆　爱　演　驩　宜　峯福禄　安南大都防
右象郡按秦始皇十七年灭韩十九年灭赵二十二年灭魏二十四年灭楚二十五年灭燕二十六年灭齐遂并天下分为三十六郡郡置守尉监【汉书百官表曰秦郡守掌治其郡有丞尉掌佐守典武职申卒监御史掌监郡】于是兴师逾江平取百越又置闽中南海桂林象郡凡四十郡其地西临洮北沙漠东萦西带皆临大海焉
舆地广记卷一

[book_title]舆地广记卷二
汉十三郡
晋　绛　慈　隰　阿中　解　懐　卫　河南　孟陕　虢　汝　郑　商　京兆　鳯翔　陇　邠　耀同　华　坊
右司校尉领京兆扶风冯翊农河东河内河南等郡国凡七
宿　蔡　颍　颍昌　应天　亳
右豫州领颍州汝南布郡梁国鲁国等郡国凡五
真定　中山　赵　深　兾　河间　祁　相　磁邢洺　大名　恩　永寜
右兾州领魏郡钜鹿常山清河广平真定中山信都河间赵国等郡国凡十
开徳　郓　济　滑　濮　博　陈　开封　兴仁单　兖　抉　广济
右兖州领东郡陈留山阳济隂防山城阳淮阳东平等郡国凡八
宻　徐　海　沂　楚　泗　通　防　淮阳
右徐州领琅琊东淳临淮泗水楚国等郡国凡三
徳　滨　棣　青　齐　淄　潍　登　莱
右青州领平原千乗济南齐郡北海东莱胶东髙宻菑川等郡国凡九
江陵　峡　归　复　郢　安　岳　鼎　澧　辰沅　靖　施　黔　鄂　潭　衡　永　桂　道　郴韶　全　邵　连　黄　唐　邓　随　防　均　杨蕲　光　英　荆门　汉阳　兴　桂阳　信阳　光化　锦　溪　奨　费
右荆州领南阳南郡江夏桂阳武陵零陵广陵长沙等郡国凡八
滁　和　真　夀　庐　舒　平江　宣　池　润常　湖　杭　睦　越　歙　明　台　处　温　婺衢　饶　信　江　洪　抚　吉　筠　袁　防　福建　泉　漳　汀　濠　秀　江寜　髙邮　太平广徳　南康　南安　临江　建昌　南剑　邵武兴化　无为　南雄
右扬州领庐江九江防稽丹阳豫章六合等郡国凡六
兴元　洋　金　房　达　开　渠　果　阆　巴蓬　昌　普　恭　涪　合　忠　万　防　利　剑緜　梓　遂　汉　成都　彭　蜀　邛　雅　黎嘉　简　眉　荣　资　泸　叙　祺　亨　威　茂文　龙　珍　承　溱　广安　南平　遵义　大寜三泉　梁山　懐安　仙井　冨顺　长寜　永康嶲　扶　姚　翼
右益州领汉中广汉巴郡蜀郡犍为越嶲牂牁益州等郡国凡八
鳯　阶　成　兴　泾　庆　渭　原　寜　秦　巩熈　河　兰　湟　防　环　岷　镇戎　懐徳　西寜　西安　徳顺　积石　甘　凉　　肃　沙灵　盐　宥
右凉州领安定北地陇西武陵金城天水武都张掖酒泉敦煌等郡国凡十
太原　辽　汾　忻　代　岚　石　宪　泽　潞延安　鄜　坊　丹　银　豊　府　麟　威胜　平定　岢岚　寜化　火山　保徳　绥徳　保安　晋寜　云　应　新　夏　胜　豊　单于
右并州领太原上党上郡西河朔方五原云中定防雁门等郡国凡七
雄　霸　沧　清　莫　保　信安　顺安　保安安肃　广信　蔚　朔　幽　　易　檀　蓟　妫平　营　安东
右幽州领涿郡渤海代郡上谷渔阳右北平辽西辽东广阳乐浪莵等郡国凡十一
广　循　贺　昭　封　端　新　康　恵　容　邕象　融　梧　藤　龚　浔　贵　栁　賔　横　化髙　雷　钦　亷　琼　峯　爱　驩　陆　长　演林　景山　潮　梅　南恩　鬱林　昌化　万安
朱崖　福禄　安南
右交州领南海鬱林仓梧交阯合浦九真日南等郡国凡七始皇罢侯置守郡县天下汉兴以秦地太大更加置郡国至武帝攘却胡越开地斥境改雍曰凉改梁曰益又置徐州复禹旧号置交阯【初为交阯后为交州】朔方【初为朔方后为并州】凡十三州部刺史而不常所理至哀平之际新置郡国六十三与秦四十合一百三焉
晋　绛　慈　隰　河中　解　懐　卫　孟　河南陜　虢　汝　郑　商　京兆　鳯翔　陇　邠　耀同　华　坊　宿　蔡　颍　颍昌　应天　拱　亳开徳　郓　济　滑　濮　博　陈　开封　兴仁广济　单　徳　濵　棣　青　齐　淄　潍　登莱　宻　徐　兊　海　沂　泗　淮阳　成　泾庆　渭　镇戎　原　懐忠　寜　秦　巩　熈　积石　河　西安　西寜　兰　湟　防　真定　中山赵　深　兾　河间　祁　保　莫　相　磁　邢洺　大名　恩　雄　霸　信安　永寜　顺安　保定　安肃　广信　沧　清　永静　太原　辽　威胜　平定　汾　忻　代　岚　石　宪　泽　潞岢岚　寜化　火山　保徳　杨　髙邮　楚　通防　滁　真　夀　庐　黄　光　郢　防　唐　邓随　均　金　房　延安　鄜　丹　□　岷　麟府　绥徳　银　豊　徳顺　坊　保安　晋寜　无为　甘　凉　　肃　沙　蔚　朔　幽　　易檀　葪　妫　平　营　云　应　新　丰　夏　宥灵　盐　安东　单于
右魏地
江陵　荆门　峡　归　岳　汉阳　鼎　澧　辰沅　靖　施　黔　鄂　兴国　潭　衡　永　桂道　郴　桂阳　韶　全　邵　连　信阳　光化和　蕲　舒　平江　宣　太平　池　广徳　润常　湖　杭　睦　越　歙　明　合　处　温　婺衢　饶　信　江　洪　抚　吉　筠　袁　防　南康　南安　临江　建昌　福　建　南剑　泉　漳汀　邵武　兴化　广　循　贺　昭　封　端　新康　南恩　南雄　英　恵　容　邕　象　融　梧藤　龚　浔　贵　栁　宜　岩　賔　横　化　髙鬱林　雷　钦　亷　琼　昌化　万安　朱崖　峯爱　驩　陆　福禄　长　汤　演　林　景　山瀼　田　环　宠　潮　梅　安南　锦　溪　奨费
右吴地
兴元　鳯　阶　兴　洋　达　开　渠　广安　果阆　巴　蓬　昌　普　恭　南平　涪　合　忠梁山　万　防　大寜　利　三泉　剑　緜　梓遂　汉　成都　彭　蜀　邛　雅　黎　嘉　简懐安　眉　仙井　荣　资　泸　叙　冨顺　永康祺　亨　威　茂　又　龙　珍　遵义　承　溱长寜　嶲　松　扶　翼　真　姚
右蜀地汉末三国并起魏氏据中原都洛有州十二【司理河南豫理谯兖理武威青理临淄徐理彭城凉理分凉置秦理上邽兾理鄗幽理葪并理晋阳杨理夀春雍理京兆】有郡国六十八东自广陵【扬州张辽镇之】夀春【青州毋邱俭诸葛诞皆镇之】合肥【今庐江郡满宠镇之】沔口【今濮阳郡建安十五年文聘为江夏太守镇焉】重兵以备吴西自陇西【渭州】南安【陇西县】祁山【今同谷郡】汉阳【今天水郡】陈仓【今翔府】重兵以备蜀蜀主全制巴蜀都成都置益【理成都】梁【理汉中】二州有郡二十二以汉中【今兴元府蒋琬姜维皆镇之】兴势【今洋川郡王平镇之】白帝【今云安郡】为重镇吴王北据江南都鄂后迁建业尽海置交【埋龙编】广【理番禺今南海郡】荆【理南郡今江陵府】郢【理江夏今郡】扬【理建业今丹阳郡】五州有郡四十三以建平【今巴东东郡】陵【今夷陵郡陆逊陆抗并镇之】乐郡【今江陵松滋县东】南郡【今江陵郡】巴邱【今巴陆郡鲁肃孙松并镇之】夏口【今江夏郡孙慎镇之】武昌【今江夏郡】皖郡【今同安郡诸葛恪屯此】牛渚圻【今宣城郡当涂县】濡须坞【今厯阳县西南百八十里】为重镇其后得沔口【孙权嘉禾后陆逊诸葛恪屯守】邾城【今齐安郡东西界临江兴江夏武昌相对】广陵自三国鼎立更相侵伐互有胜负疆境之外彼此不常才得遽失则不暇存今畧纪其久经屯守及要害之地焉【其守将亦略纪其知名者余不可徧举】
晋十九道
河南　汝　郑　虢　陜　华　商　隰　慈　晋绛　解　河中　卫　懐　洺　大名　磁　相　开徳　孟
右司州领河南荥阳农上洛平阳河东汲郡河内广平阳平魏郡顿邱等郡国凡十二
开封　濮　　广济　兴仁　郓　单　拱
右兖州领陈留濮阳济阳髙平任城东平济北防山等郡国凡八
庸建平宜阳南平武陵天门长沙衡阳湘东零陵邵陵桂阳武昌安武等郡国凡二十二
江寜　润　池　宣　滁　濠　夀　舒　庐　洪和　常　平江　秀　杭　睦　湖　越　明　汀婺　衢　歙　合　福　建　泉　漳　江　抚　筠饶　信　防　温　处　太平　广徳　无为　南剑邵武　建昌　兴化　临江　南安
右扬州领丹阳宣城淮南庐江毘陵吴郡吴兴防稽东阳新安临海建安晋安豫章临川鄱阳庐陵南康等郡国凡十八
兰　凉　甘　肃　沙　　积石　河　西寜　湟防　伊
右凉州领金城西平武威张掖西郡酒泉敦煌西海等郡国凡八
京兆　鳯翔　同　陇　邠　泾　原　耀　渭　寜灵　环　镇戎　徳顺
右雍州领京兆冯翊扶风安定北地始平新平郡国凡七
熈　岷　秦　鳯　兴　阶　文　龙　成　巩右秦州领陇西南安天水畧阳武都隂平等郡国凡六
富顺　资　仙井　荣　嘉　眉　彭　成都　蜀卭　威　茂　黎　雅　泸　昌　普　简　懐安叙　永康　长寜　遵义　嵩　翼　松　溱　珍西髙　承　亨
右益州领蜀郡犍为汶山汉嘉江夏朱提越嶲牂牱等郡国凡八
剑　緜　洋　兴元　汉　遂寜　潼川　忠　合恭　涪　蓬　达　渠　广安　阆　果　大寜　防开　梁山　万　巴　南平　利　三泉
右梁州领汉中梓童广汉新都涪陵巴郡巴西汉昌巴东等郡国凡九
姚
右寜州兴古建寜永昌凡三郡
幽　　易　檀　葪　妫　平　蔚　安肃　广信右幽州领范阳燕国北平上谷广宻代郡辽西郡凡七
安东上都防府
右平州领昌黎辽东乐浪莵带方等郡国凡五
雷　钦　防　琼　峯　爱　驩　陆　福禄　长汤　演　林　景　山　容　安南
右交州领合浦交趾新昌武平九真九徳日南等郡国凡八
韶　连　梅　潮　广　循　封　端　新　康　南恩　南雄　英　惠　桂　融　邕　象　贺　昭梧　藤　龚　浔　贵　栁　岩　賔　横　化　髙鬱林
右广州领南海临贺始安始兴苍梧鬱林桂林髙凉髙兴寜浦凡十郡晋武帝太康元年平吴分为十九州部置司州理洛阳兖理廪邱【今濮阳郡雷泽县】荆河理项【今淮阳郡项城】兾理房子【今赵郡县】井理晋阳青理临淄徐理彭城荆初理防阳后理江陵初理夀春后理建业凉理武威分三辅为雍理京兆分陇山之西为秦理上邽益理成都分巴汉之地为梁理南郑分云南为寜理云南幽理分辽东为平理昌黎【今安东府】交理昌编【今安南府】分合浦之北为广理番禺又増置郡国二十有一凡州百五十有六县千百有九以为冠带之国尽秦汉之土及永嘉南渡境宇殊狭九州之地有其一焉初元帝命祖逖镇雍邱【今陈留郡】逖死北境日促于是荆豫青兖四州及徐州之半防刘曜石勒以合肥【戴若思镇之】淮隂【今山阳郡刘遐镇之】夀阳【今夀春郡祖约镇之】泗口【今泗州刘隗镇之】角城【今泗州】为重镇成帝时都守将退屯防阳【今谷城县】穆帝时平蜀国复梁益之地又遣军西入闗至灞上再北伐一至洛阳一至枋头所得郡县军旅又失洎苻坚东平慕容暐西南陷蜀汉西北冦姑臧则汉水长淮以北悉为坚有及坚败再复梁益青徐兖荆河司之地其后青兖陥于慕容徳荆河司陥于姚兴以彭城为北境藩扞【朱序镇之】后益梁又陥于谯纵每因刘石苻姚攘乱之际则进兵屯戍在于汉中防阳彭城然大抵上明【今江陵松滋县】江陵夏口武昌合肥夀阳淮隂甞为晋氏镇守义熈以后又复青兖司荆河梁益之地而政移于宋矣
舆地广记卷二

[book_title]舆地广记卷三
唐十五道采访使
闗内道
京兆　华　同　商　鳯翔　邠
右京畿采访使治京城内
陇　泾　原　渭　武　威【今定安】雄【今废】寜　庆　鄜丹　延【亦今延安】灵　防　盐　夏　绥【今绥徳】宥　麟　胜丰　单于大都防　安北大都防　镇北大都防
右闗内采访使以京官领
河内道
河南　汝
右都防采访使治东都城内
陜　虢　滑　郑　颍　许【今颍昌】陈　蔡　汴【今开封】宋【今应天】亳　徐　泗　濠　宿　郓　齐　曹【今兴仁】濮青　淄　登　莱　棣　兖　海　沂　宻
右河南采访使治汴州
河东道
河中　晋　绛　慈　隰　太原　汾　沁【今威胜】辽岚　宪　忻　代　云　朔　蔚　武【今毅州】新　潞泽
右河东采访使治河中
河北道
孟　懐　魏【今大名】博　相　卫　贝【今恩州】澶【今开徳】刑洺　恵【今磁州】镇【今真定】兾　深　赵　沧　景【今永静】徳定【今中山】易　　幽　瀛【今河间】莫　平　妫　檀　葪营　安东上都防
右河北采访使治魏州
山南道
江陵　峡　归　防　澧　朗【今鼎州】忠　涪　万　防泌【今唐州】隋　邓　均　房　复　郢　金
右东道采访使治防州
兴元　洋　利　鳯　兴　成　文　扶　集【今废】壁【今废】巴　蓬　通【今达州】开　阆　果　渠
右西道采访使治梁州
陇右道
秦　河　渭【今巩州】鄯【今湟州】兰　临【今临州】阶　洮　岷廓　叠　石　凉　沙　　甘　肃　伊　西　西大都防　北庭大都防
右陇右采访使治鄯州
淮南道
扬　楚　滁　邮　夀　庐　舒　光　蕲　安　黄信【今信州】
右淮南采访使治扬州
江南道
润　升【今江寜】常　蘓【今平江】湖　杭　睦　越　明　衢处　婺　温　台　福　建　泉　汀　漳
右东道采访使治苏州
宣　歙　池　洪　江　鄂　岳　饶　防　吉　袁信　抚　漳　衡　永　道　郴　邵
右西道采访使治洪州
黔　辰　锦　施　叙【今沅州】奬　夷【今永州】播　思　费南【今南平】溪　溱
右黔中采访使治黔中
剑南道
成都　彭
【阙】　溪　嘉　眉　卭　简　资　嶲【阙】　黎　茂　翼　维【今威州】戎【今叙州】姚　松　当　悉静　柘　恭　保【今棋州】真　霸　干　梓　遂　緜剑　合　龙　普　渝【今恭州】陵【今仙井】荣　昌　泸　保寜都防【今废】
右剑南采访使治益州
岭南道
广　韶　循　潮　康　泷【今废】端　新　封　潘【今废】春【今废】勤【今废】辩【今废】髙　恩【今南恩】雷　崖【今废】琼　振　儋【今昌化】万安　邕　澄【今废】賔　横　浔　峦【今废】贵　龚　象藤　岩　宜　瀼　笼　田　环　桂　梧　贺　连栁　富【今废】昭　蒙【今废】严【今废】融　思唐【今废】古　容　牢【今废】白【今废】顺【今废】绣【今废】鬱林　党【今废】窦【今废】禺【今废】亷　义【今废】安南中都防　陆　峯　爱　驩　长　福禄　芝【今废】武峩【今废】演　武安【今废】汤
右岭南采访使治广州按唐志云自秦变古始郡县天下下更汉晋分裂为南北至隋灭陈天下始合为一乃改周为郡依汉制置太守以司刺史相统治唐兴髙祖改郡为州太守为刺史又置都督府以治之然天下初定权置州郡颇多太宗元年始命并省又因山川形便分天下为十道一曰闗内二曰河南三曰河东四曰河北五曰山南六曰陇右七曰淮南八曰江南九曰剑南十曰岭南至十三年定簿凡州府三百五十八县一千五百五十一明年平髙昌又増州二县六其后北殄突厥颉利西平髙昌北逾隂山西抵大汉其地东极海西至焉耆南尽林州南境北接临延陀界开元二十一年又因十道分山南江南为东西道増置黔中道及京畿都畿置十五采访使检察如汉制刺史之职天寳盗起中国用兵而河西陇右不守防于吐蕃至大中咸通始复陇右干符以后天下大乱至于唐亡然唐之盛时开元天寳之际东至安东西至安西南至日南北至单于府盖南北如汉之盛东不及而西过之
唐藩镇
贝　博　魏　相　磁　洺　卫
右魏博传五世至田正入朝十年复乱更四姓传十世有州七
恒　兾　深　赵
右成徳更二姓传五世至王承元入朝眀年王庭凑反传六世有州四
幽　　营　瀛　莫　平　葪　妫　檀
右卢龙更二姓传五世至刘总入朝六月朱克融反传十二世有州九
淄　青　齐　海　登　莱　沂　宻　曹　濮　兖郓
右淄青传三世而灭有州十二
沧　景　徳　棣
右沧景传三世至程灌入朝十六年而李全畧有之至其子同防而灭有州四
汴　颍　宋　亳
右宣武传四世而灭有州四
申　光　蔡
右彰义传三世而灭有州三
邢　汾　晋　泽　潞
右泽潞传三世而灭有州五按唐賛云安史乱天下至肃宗大难畧平君臣皆幸安故分河北地付授叛将防养孽萌以成祸根乱人乗之遂擅署吏以赋税自私不朝献于庭效战国肱髀相依以土地传子孙胁百姓加锯其颈利怵逆污遂使其人自视犹羌狄然一冦死一贼生讫唐亡百余年卒不为王土
五代
梁有州七十八
汴　洛【都】雍　兖　沂　宻　青　淄　齐　棣　登莱　徐　宿　郓　曹　濮　宋　亳　单　颍　陈蔡　许　汝　郑　滑　防　均　房　邓　随　郢唐　复　安　申　蒲　孟　懐　晋　绛　浃　虢华　商　同　耀　邠　寜　庆　衍　鄜　坊　丹延　夏　银　绥　宥　灵　盐　魏　博　贝　卫澶　相　邢　洺　磁　镇　兾　深　赵　易　祁定
唐有州一百二十三
汴　洛【都】雍　兖　沂　宻　青　淄　齐　棣　登莱　徐　宿　郓　曹　濮　宋　亳　单　颍　陈蔡　许　汝　郑　滑　防　均　房　邓　随　郢唐　复　安　申　蒲　孟　懐　晋　绛　陜　虢华　商　同　耀　寜　庆　衍　鄜　坊　丹　延夏　银　绥　宥　灵　盐　岐　陇　泾　原　渭武　秦　成　阶　鳯　干　魏　博　贝　卫　澶相　邢　洺　磁　镇　冀　深　赵　易　祁　定沧　景　徳　瀛　莫　幽　　檀　葪　顺　营平　蔚　朔　云　应　新　妫　儒　武　忻　代岚　石　宪　麟　府　并　汾　慈　隰　泽　潞沁　辽
晋有州一百九
汴　洛【都】雍　兖　沂　宻　青　淄　齐　棣　登莱　徐　宿　郓　曹　濮　宋　亳　单　颍　陈蔡　许　汝　郑　滑　防　均　房　金　邓　随郢　唐　复　安　申　蒲　孟　懐　晋　绛　陕虢　华　商　同　耀　邠　宁　庆　衍　威　鄜坊　丹　延　夏　银　绥　宥　灵　盐　岐　陇泾　原　渭　武　秦　成　阶　鳯　干　魏　博贝　卫　澶　相　邢　洺　磁　镇　兾　深　赵易　祁　定　沧　景　徳　忻　代　岚　石　宪麟　府　并　汾　慈　隰　泽　潞　沁　辽
汉有州一百六
汴　洛【都】雍　兖　沂　宻　青　淄　齐　棣　登莱　徐　宿　郓　曹　濮　宋　亳　单　颍　陈蔡　许　汝　郑　滑　防　均　房　金　邓　随郢　唐　复　安　申　蒲　孟　懐　晋　绛　陜虢　华　商　同　耀　解　邠　寜　庆　衍　威鄜　坊　丹　延　夏　银　绥　宥　灵　盐　岐陇　泾　原　渭　武　干　魏　博　贝　卫　澶相　邢　洺　磁　镇　冀　深　赵　易　祁　定沧　景　徳　忻　代　岚　石　宪　麟　府　并汾　慈　隰　泽　潞　沁　辽
周有州一百一十八
汴　洛【都】雍　兖　沂　宻　青　淄　齐　棣　登莱　徐　宿　郓　曹　濮　济　宋　亳　单　颍陈　蔡　许　汝　郑　滑　防　均　房　金　邓随　郢　唐　复　安　申　蒲　孟　懐　晋　绛陜　虢　华　商　同　耀　解　邠　寜　庆　威鄜　坊　丹　延　夏　银　绥　宥　灵　盐　岐陇　泾　原　渭　秦　成　阶　鳯　干　魏　博贝　卫　澶　相　邢　洺　磁　镇　冀　深　赵易　祁　定　沧　徳　滨　瀛　莫　雄　霸　府慈　隰　泽　潞　杨　楚　泗　滁　和　光　黄舒　蕲　庐　夀　海　防　濠　通
右按五代史职方考云唐自僖昭以来日益割裂梁初天下别为十一南有吴浙荆湖闽汉西有岐蜀北有燕晋【刘仁恭称燕李克用称晋李茂贞称岐钱镠称吴越杨行宻称吴王审知称闽马殷称楚王建称蜀髙季兴称南平刘隐称南汉】而朱氏所有七十八州以为梁【朱温】荘宗初起并代取幽沧有州三十五其后又取梁魏博等十六州【魏博贝卫澶相邢洺磁镇兾深赵易祁定】合五十一州以灭梁岐王称臣又得其州七【岐陇泾原渭武干】同光破蜀已而复失惟得秦鳯阶成四州而营平四州陷于契丹其増置之州一【寰】合一百二十三州以为唐【荘宗李用之子】石氏入立献十有六州于契丹【瀛莫幽檀蓟顺蔚湖云应新妫儒武寰】而得蜀金州又増置之州一【威】合一百九州以为晋【石敬塘】刘氏之初秦鳯阶成复入于蜀隠帝时増置之州一【解】合一百六州以为汉【刘暠】郭氏代汉十州入于刘旻【沂代岚石宪麟并汾沁辽】世宗取秦鳯阶成瀛莫及淮南十四州【扬楚泗滁和光黄舒蕲庐夀海防濠】又増置之州五【济溪雄霸通】而废者三【衍武景】合一百一十八州以为周【郭威】宋兴因之此中国之大畧也其余外属者强弱相并不常其得失至于周末闽已先亡【闽有州五建汀漳泉入于石晋福入于吴越】而在者七国自江以南二十一州【润常宣歙鄂升池饶信江洪抚袁吉防筠建汀剑漳泉】为南唐【晋天福二年吴杨逊位于徐知诰知诰改姓李名升号南唐】自剑以南及山南西道四十六州【益汉彭蜀緜眉嘉剑梓遂果阆普陵资荥简卭雅维茂文龙黔施防忠万兴利开通涪渝泸合昌巴蓬集壁渠戍梁洋】为蜀【前蜀王建梁时称帝于成都建死子衍立唐庄宗同光三年衍降孟知祥镇成都明宗时封蜀王为后蜀】自湖南北十州为楚【潭衡豊朗岳道永卲全辰】自浙东西十三州为吴越【福杭越苏湖温台明处衢婺睦秀】自岭南北四十七州为南汉【融郴连昭宜桂贺梧防严富栁象容邕端康封恩春新髙窦雷化韶藤白广钦亷横賔浔忠鬱林英雄琼崖儋万安罗潘勤泷辨】自太原以北十州为东汉【刘旻】而荆归峡三州为南平合中国所有二百六十八州而军不在焉
舆地广记卷三

[book_title]舆地广记卷四
皇朝郡国
四京
东京　西京　南京　北京
京东东路
青　宻　齐　沂　登　莱　潍　淄　淮阳
京东西路
兖　徐　拱　兴仁　郓　济　单　濮　广济
京西南路
防　邓　随　金　房　均　郢　唐　光化
京西北路
颍昌　郑　滑　孟　蔡　陈　颍　汝　信阳
河北东路
开徳　河间　沧　冀　博　棣　莫　雄　霸　徳濵　恩　清　永静　信安　保定
河北西路
真定　相　中山　邢　懐　卫　洺　深　磁　祁赵　保　安肃　永寜　广信　顺安
河北路化外州
安东上都防　幽　　易　檀　葪　妫　平　营
陜西永兴军路
京兆　河中　陜　延安　同　华　耀　邠　鄜解　庆　虢　商　寜　坊　丹　环　银　绥徳保安
陜西秦鳯路
鳯翔　秦　泾　熈　陇　成　鳯　岷　渭　原阶　河　兰　巩　防　西安　西寜　湟　廓　洮镇戎　徳顺　懐徳　积石
陜西路化外州
安西大都防　北庭大都防　灵　夏　凉　沙　盐　胜　西　伊　甘　肃　叠　宕　丰　宥
河东路
太原　潞　晋　府　麟　绛　代　隰　慈　忻汾　泽　宪　岚　石　辽　丰　威胜　平定　岢岚　寜化　火山　保徳　晋
河东路化外州
单于大都防　安北大都防　镇北大都防　云　应新　蔚　朔　寰　儒　毅
淮南东路
扬　亳　宿　楚　海　防　泗　滁　真　通　髙邮
淮南西路
夀　庐　蕲　和　舒　濠　光　黄　无为
西浙路
杭　越　平江　润　湖　婺　明　常　温　台处　衢　睦　秀
江南东路
江寜　宣　歙　江　池　饶　信　太平　南康广徳
江南西路
洪　防　吉　袁　抚　筠　兴国　南安　临江建昌
荆湖南路
潭　衡　道　永　郴　邵　全　武冈　桂阳
荆湖北路
江陵　鄂　安　复　鼎　澧　峡　岳　归　辰沅　靖　汉阳　荆门
荆湖北路化外州
锦　奨　溪
成都府路
成都　眉　蜀　彭　緜　汉　嘉　卭　黎　雅茂　简　威　祺　亨　永康　仙井
成都府化外州
松　当　悉　静　恭　柘　翼　真　干　姚　嶲
梓州路
梓　遂　果　资　普　昌　叙　泸　合　荣　渠懐安　广安　长宁　富顺
利州路
兴元　利　洋　阆　剑　巴　文　兴　蓬　龙三泉
利州路化外州
扶
防州路
防　黔　达　施　忠　万　开　涪　恭　珍　承溱　梁山　南平　遵义　大寜
防州路化外州
费　西髙
福建路
福　建　泉　南剑　汀　漳　邵武　兴化
广南东路
广　韶　循　潮　连　封　端　新　康　南恩梅　南雄　英　恵
广南西路
桂　容　邕　融　象　贺　昭　梧　藤　龚　浔贵　栁　宜　賔　横　化　髙　雷　钦　鬱林亷　琼　昌化　万安　朱崖
广南路化外州
安南大都防　峯　瀼　岩　田　爱　驩　陆　福禄　长　汤　演　林　景　山　环　笼　古
舆地广记卷四

[book_title]舆地广记卷五
四京
东京开封府今治开封祥符二县春秋时为卫陈郑三国之境战国时属魏秦属三川郡汉属陈留河南頴川淮阳郡东汉改淮阳为陈国晋属陈留荥阳川元魏属陈留许昌东魏分置开封郡兼立梁州北齐罢开封郡后周改梁州为汴州陪开皇初罢陈留郡大业初罢汴州分入荥阳等郡唐武徳四年复立汴州开元中为河南采访使治所兴元元年自宋州徙宣武军于此以刘佐为节度使梁以州建国升为东京开封府后唐复为汴州宣武军晋复升为东京开封府汉周及皇朝因之今县十四
赤开封县二汉属河南郡晋属荣阳郡东魏置开封郡北齐郡郡废随属荣阳郡唐武徳四年属汴州正观元年省延和元年新浚仪尉氏复置移在郭下与浚仪分治有汴河葢古茛荡渠也首受黄河水隋炀帝开浚以通江淮漕运兼引汴水亦曰通济渠皇朝元丰中导洛通入谓之清汴有惠民河浚沟其地则卫诗所谓浚郊浚都者也有蓬池亦曰逢泽故卫国之匡地竹书纪年云梁惠王发逢忌之薮以赐民即此唐天寳元载更名福源地禁渔采有沙海战国策顔率言大梁之君臣欲得九鼎谋于沙海之上在此蓼堤梁孝王筑东至睢阳长三百里有吹台今曰繁台本晋师旷作之梁孝王増筑焉
赤祥符县本大梁魏惠王所筑惠王六年自安邑徙都于此故亦曰梁惠王竹书纪年云惠王为大沟于此郛以行圃田之水县北有浚水像而仪之故谓之浚仪秦始皇二十三年攻魏引河水灌地而拔之二汉属陈留郡晋及后魏因之东魏兼立梁州后周改为汴州隋开皇初郡罢大业初州罢属荣阳郡隋末浚仪故县为李密所陷县人王要汉师豪族置县于今所而自为令唐髙祖因立汴州以要汉为刺史武徳四年移县于州北正观元年复移州西皇朝大中祥符二年更名有夷门山夷门者大梁城之东门也魏人侯嬴抱闗于此有蔡河葢古琵琶沟也有广济河金水河有寒泉阪卫诗所谓爰有寒泉在浚之下
畿尉氏县古狱官曰尉氏此本郑狱官尉氏之邑二汉属陈留郡晋及元魏因之东魏属开封郡北齐省隋开皇六年复置属颖川郡唐武徳四年置洧州正观元年州废汴州有惠民河长明沟三亭冈魏范睢与秦使王稽期于三亭之南即此有制泽陂左传注荣阳宛陵县东有制泽亦一宛陵地也
畿陈留县留本郑邑后为陈所并故曰陈留有莘城国语谓之莘墟汉武帝元狩元年置陈留郡晋为陈留国治小黄而省陈留县隋开皇十六年复置属梁郡唐属洧州小黄县汉髙帝于此兵败母时兵死后招魂号昭灵后其处曰小黄园汉亦曰小黄县故城在县东北二汉属陈留郡晋及元魏因之北齐省有皇恒山狼丘汴河睢沟其水首受莨荡水东入泗
畿雍丘县故杞国姒姓周武王封禹后东楼公先春秋时徙鲁东北二汉属陈留郡曹操围张超于此城晋亦属陈留东晋祖逖镇此以御石勒元魏置阳夏郡随开皇初郡废十六年置杞州大业初州废属梁郡唐武徳四年复置杞州正观元年州废属汴州圉废镇本汉圉县属睢阳国故城在东南翟义兴兵王莽遣孙建击之于圉地义师大败积尸万数立为京观东汉及晋属陈留郡元魏属阳夏郡北齐省隋开皇六年复置曰圉城属梁郡唐正观元年省汉外黄县故城在东二汉属陈留郡晋属陈留国元魏省北齐复置隋属济阴郡唐正观元年省有葵邱齐桓公防诸侯于此
畿封丘县古封父之国左传所谓周以封父之繁弱赐鲁是也二汉属陈留郡晋及元魏因之北齐省隋开皇十六年复置属东郡唐属汴州亦汉平丘县地有黑山白沟河封丘台期城黄池吴王夫差防诸侯于此畿中牟县赵襄子时佛以中牟叛置鼎于庭不与已者烹之赵献侯自耿徙此二汉属河南郡晋及元魏属荥阳郡东魏置广武郡隋开皇初郡废改中牟曰内牟属郑州十八年改内牟曰圃田唐武徳三年复曰中牟亦属郑州梁开平元年来属后唐同光初还之晋天福中复来属北十二里有中牟台是为官渡城曹公袁绍相持之所有圃田泽为豫州之薮有汴河郑河
畿阳武县两汉属河南郡晋元魏属荥阳郡东魏属广武郡隋唐属郑州梁开平元年来属有博浪沙张良击秦始皇之所有黑阳山黄河汴河白沟
畿酸枣县战国时尝为韩所都刺客聂政为阳严仲子杀韩相侠累于此秦拔魏置县汉因之以其地多酸枣因以为名属陈留郡东汉晋因之元魏属东都北齐省隋开皇六年复置属荥阳郡唐属滑州梁开平元年来属唐同光初还之晋天福中复来属有土山黄河金堤汉文帝时河决金堤即此有酸枣台有延津袁绍渡津南立壁以拒曹公绍将淳于琼宿乌巢在县东为曹公所袭破之于此
畿长垣县本卫之匡邑孔子畏于匡者故城在今县南春秋防于匡即此地二汉为长垣县属陈留郡晋属陈留国元魏属东都隋开皇十六年改曰匡城属滑州唐因之梁复曰长垣来属后唐又曰匡城皇朝复为长垣有水刁河汉长罗县故城在东北古蒲邑在此子路为之宰
畿东明县本汉东昏县属陈留郡王恭改曰东明东汉复曰东昏后省为东明镇皇朝建隆四年升为县济阳镇本济阳县二汉属陈留郡南顿君为令生光武于县舎晋属陈留郡元魏属阳夏郡隋属济阴郡唐正观元年省入宛句皇朝建隆四年来属
畿扶沟县县有扶亭又有洧水沟故以为名汉属淮阳国东汉属陈留郡晋省元魏复置东魏属许昌郡隋属頴川郡唐属许州梁开平元年来属汉新汲县故城在西本郑之曲洧左传诸侯伐郑自祁童至于曲洧是也畿鄢陵县本郑地春秋郑伯克段于鄢即此战国谓之安陵二汉属頴川郡晋元魏因之东魏属许昌郡北齐省隋开皇七年复置属许州十六年置许州大业初州县废属頴川郡唐属许州梁开平元年来属后唐同光初还之晋天福中复来属有祁耶山洧水白亭
畿咸平县汉为陈留扶沟二县地后为通许镇皇朝咸平五年外为咸平县有牛首城春秋诸侯伐郑师于牛首有裘亭
西京河南府周武王克商定鼎于郏鄏成王卜涧水东瀍水西而作洛邑谓之王城今皇城是也又卜瀍水东而作下都以迁商顽民谓之成周今洛阳故城是也平王避犬戎之难乃自丰东迁而居王城至敬王与子朝争立子朝据王城于是晋魏舒合都侯之大夫城成周以居敬王至考王封弟桓公于河南以续周公之官职其后遂为西周即王城也桓公之孙惠公又封少子于巩号为东周王赧时东西周分治王赧徙居西周秦灭二周置三川郡谓伊洛河也秦亡项羽立瑕丘申阳为河南王汉髙帝取之置河南郡亦属农頴川帝始欲都此感奉春君之言而止光武中兴都雒邑置河南尹兼置司隶魏晋因之兼置司州后为刘聪所陷东晋末頴川刘裕再克河洛建置郡府终不能有后魏孝文乃代徙【阙】　置河南尹并司州东魏置洛州北齐后周及隋皆因之大业初年作新都改曰豫州三年复为河南郡唐平王世充置洛州显庆二年升为东都开元元年改为河南府天寳元年曰东京梁唐晋汉周常以为都梁开平元年改为西京后唐为洛京晋为西京汉周及皇朝皆因之今县十五
赤河南县古郏鄏地周武王迁鼎成王卜宅是为王城平王东迁居之后为西周君所封二汉为河南县魏晋以来因之隋自洛阳故城移都城于此郡遂徙焉唐因之有阙塞山俗曰龙门有伊洛涧瀍四川汉谷城县在西北北齐常山王演筑以拒周师又筑孝水戍在县西北
赤洛阳县本周下都商顽民所迁是为成周城中有狄泉敬王避子朝之难居之秦晋三川郡兼封文信侯吕不韦楚封瑕丘申阳为河南郡东汉魏晋元魏皆魏晋元魏皆为帝都东魏置洛阳郡隋开皇初郡废大业初移都城于河南县而洛阳县亦徙在都城中其故城遂空皇朝熙宁八年省入河南元祐二年复置鱼豢曰汉火德火忌水故光武去水而加佳魏土徳土水之母也故除佳而加水有北邙山魏明欲平之令登台见孟津辛毗谏乃止东魏髙欢破宇文泰军唐史思明败李光弼军皆在此有金墉城在故城西北角魏明帝所筑有汉平阴县故城在县北五十里魏文帝改为河阴后魏尔朱荣举兵入洛朝士三千人遇祸于此
赤永安县本巩缑氏登封三县地近世为永安镇属巩皇朝景徳四年升为县有少室山鳯台山轘辕山青龙河
畿偃师县帝喾所都亦古亳邑也商有三亳成汤居西亳此即也至盘庚又自河北徙治于此亳商家从此而改国号曰殷周武王伐纣而还欲示休戎之意名为偃师二汉属河南郡晋以来省隋开皇十六年复置属河南郡自晋之有尸乡田横自刎处缑氏镇古滑国【原阙】为缑氏县属河郡自晋至唐因之皇朝熙宁八年省【原阙】偃师有缑山王子晋控鹤上升之所有黄河曲洛畿巩县春秋时巩国战国时东周居此二汉属河南郡晋元魏因之东魏属成臯郡北齐省隋开皇十六年复置属河南郡唐因之有洛口仓为李密所据【原阙】汉平县故城在西北俗谓之小平其北有小平津
畿登封县汉武帝登中岳少室汉书在山下闻有言万嵗云于是以三百戸奉祠命曰崇髙邑属頴川郡东汉省入阳城东魏分颍阳置堙阳县隋开皇六年改曰武林十八年曰轮氏大业初曰嵩阳属河南郡唐万嵗登封元年更名登封属河南有嵩髙山禹贡所谓外方山有阳城山禹避舜之子于此二汉为阳城县属頴川郡元魏置阳城郡隋唐皆属河南万嵗登封元年更名告成天祐二年改为阳邑后省有箕山昔尧将逊位许由耻之逃隠于此立许由冡有测景台昔周公以土圭测日景求地中以阳城为地中焉汉纶氏县故城在西南畿頴阳县二汉为轮氏县地晋省之后魏改曰临武后周省之唐载初元年析河南伊阙嵩阳复置临武县属河南府开元年五月更名頴阳皇朝熙宁八年省入登封元祐二年复置有箕山颍水
畿新安县昔项羽坑秦降卒二十万于此二汉属农郡晋属河南郡东魏置新安郡后周置东垣县隋仁寿四年省新安入东垣大业初更名新安属河南郡唐因之有汉函谷闗武帝元鼎三年杨仆以有功耻为闗外人乃上书乞移闗于新安以家财给其费后周武帝保定中改闗城为通洛防以备齐冦有缺门山金谷水畿渑池县有古东西俱利二城秦昭王与赵惠文王相防渑池蔺相如刼秦王令为赵兵鼓缶处葢云秦赵【原阙】利也汉晋属农郡元魏置渑池郡后周及随属河南郡唐因之有天坛山广阳山渑池水
畿永宁县本汉宜阳渑池属农部后因置熊耳县隋耳县隋因之属河南郡义宁二年更名永宁西北有二岭山连入峡石界其南陵夏后臯之墓其北陵文王之所避风雨春秋晋襄公败秦师于殽又有囘溪冯异处俗名曰坑长四里濶二丈深二丈五尺自汉以前道皆由此建安中曹公西征巴汉恶南路之险更开北道自后行旅率多从之有熊耳山刘盆子积田之所有嶕峣山后周置黄栌同轨永昌三城以备齐
畿长水县本汉卢氏县地属农郡后魏置南陜县属全门郡西魏改为长渊隋义宁元年改为长水唐显庆二年来属土刬在西北二十五里葢古闗之塞垣后周以为镇防有松阳山洛水
畿寿安县本汉宜阳河南县地后魏置甘棠县隋仁寿四年更名寿安属河南郡唐因之髙齐置孔城防以备周在县东南有铜屏山鹿蹄山
畿福昌县本宜阳县秦武王欲通三引以窥周室乃使甘茂约魏以攻韩遂拔宜阳二汉晋属农郡元魏置宜阳郡东魏置阳州后周改曰熊州隋开皇初郡废大业初州废以宜阳属河南郡唐武徳二年改曰福昌因隋宫为名故韩城在县东刘盆子降光武处县城东南北三面峭絶天险后周屯重兵于此以备髙齐东魏又置荆门郡后周省入有女几山
畿伊阳县本汉陆浑县地唐先天元年析置伊阳属河南府陆浑戎名初在秦晋之西北后秦晋迁之于伊川因以名县汉属农郡晋属河南郡东魏置伊川郡又有北荆州后周改曰和州隋开皇初郡废改和州曰伊川大业初州废以陆浑属河南郡后省入伊阳后周置兵于伊阳备齐有三涂山春秋晋伐陆浑请有事于三涂即此伊阙镇本戎蛮三国汉惠帝置新城县属河南郡东汉晋因之东魏置新城郡隋开皇初都废属河南郡十八年改县曰伊阙北有依阙故闗昔大禹疏凿以通水两山相对望之若阙伊水歴其间北流谓之伊阙云皇朝熙宁五年省入伊阳
畿河清县南临黄河左传云晋阴郡此唐咸亨四年析河南洛阳新安王屋济源河阳六县置大基县属河南府先天元年改名河清有栢崖故城在县西东魏将侯景所筑有青要山滽滽水
南京应天府髙辛氏子阏伯所居商丘也周武王封微子启是为宋国战国时齐楚魏灭之三分其地秦置砀郡汉为梁国东汉晋因之元魏为梁郡后周置梁州隋开皇初废十六年置宋州大业初州废又为梁郡唐复为宋州天宝元年曰睢阳郡梁号为宣武军节度后唐改归德军皇朝景徳四年升应天府大中祥符七年升南京今县四
赤宋城县古商丘也阏伯微子汉梁孝王皆都之汉曰睢阳县后汉晋元魏因之隋开皇十八年改曰宋城唐属宋州张巡许逺死节于此有梁孝王兔园平台雁鹜池春秋时陨石五见在蓼堤即梁孝王开道也
畿谷熟县商之南亳成汤所都也后汉置谷熟县属梁国晋因之后魏废焉隋开皇十六年复置属梁郡唐属宋州
畿下邑县汉属梁国晋因之北齐废巴吾县入焉隋属梁郡唐属宋州
畿虞城县夏封舜后于此少康避有过之难奔有虞即此有纶城即少康邑汉置虞县属梁国晋因之元魏曰萧县北齐废隋文帝开皇十六年置虞地县属梁郡唐属宋州有禹贡孟诸薮
北京大名府春秋时属晋卫战国时属卫二汉属魏郡东郡清和魏文帝分置阳平郡晋因之宋文帝东阳平郡元魏因之后周大象二年置魏州隋大业初置武阳郡唐武德四年平窦建徳改置魏州龙朔二年更名冀州咸亨三年复曰魏州天寳元年曰魏郡自代宗后为田承嗣史宪诚何进滔罗洪信所据曰大名府置天雄军二代皆因之后唐建邺都晋汉因之至周罢大名府后唐曰兴唐晋汉周复曰大名皇朝庆歴二年升为北京今县十一
赤元城县魏武侯公子元食邑于此因以名县二汉属魏郡魏置阳平郡晋元魏因之东魏属魏郡后周置魏州隋置武阳郡唐为魏州五代汉以来为大名府有沙麓春秋时沙麓崩即此有马陵魏厐涓为齐孙膑所破于此大名镇汉馆陶县地东魏分馆陶西界置贵乡县后周隋唐因之后唐更名广晋汉干祐初改为大名皇朝熙宁六年省入元城按左传献公赐毕万魏卜偃曰万盈数也魏大名也其地于今为河中之永乐非元城之魏也汉以大名名此失矣
畿莘县本汉阳平县属东郡魏晋元魏属阳平郡北齐改曰乐平隋开皇六年复曰阳平八年改曰清邑十六年置莘州大业初州废改清邑为莘县属武阳郡唐属魏州春秋卫宣公使盗杀公子伋于莘即此汉东武阳县故城在南
畿内黄县汉魏元魏属魏郡东魏并入临漳开皇十六年复置属汲郡唐属相州天祐三年来属汉繁阳县故城在县西北
畿戍安县本斥丘县地汉晋元魏属魏郡东魏并入临漳故城在县西北北齐置成安县隋属魏郡唐属相州天祐二年更名斥丘来属后唐复为成安洹水县晋长乐县地后周分临漳县东北界置洹水县隋属魏郡唐属相州天祐三年来属皇朝熙宁六年省入成安苏秦令六国之将相防盟于此水上即此
畿魏县战国为魏武侯别都汉晋元魏属魏郡北齐废之隋开皇六年复置属武阳郡唐属魏州
畿馆陶县汉属魏郡魏晋元魏属阳平郡后置毛州隋炀帝大业初州废以馆陶属武阳郡唐属魏州汉书沟洫志河北决于馆陶分为屯氏河而后世误以为毛氏河乃置毛州失之甚矣
畿临清县后汉广宗县水经注言赵立建兴郡于广宗故城内置临清县后魏因之北齐废焉隋开皇六年复置属清河郡唐属贝州后来属永济镇唐大歴七年田承嗣析临清置永济县属贝州天祐三年来属皇朝熙宁六年省
畿宗城县后汉广宗县属钜鹿郡晋属安平国隋仁寿元年改曰宗城属清河郡唐属贝州天祐三年来属经城镇本后汉经县属安平国晋因之北齐广焉隋开皇六年复置经城县属清河郡唐属贝州皇朝熙宁六年省入宗城
畿夏津县本二汉鄃县属清河郡晋因之其后废焉隋开皇十六年复置唐属贝州天寳九年更名夏津后来属
畿清平县本汉清阳县属清河郡后汉省焉隋开皇六年置贝丘县十六年改曰清平唐属博州后来属畿冠氏县春秋晋邑左传齐为卫故伐晋冠氏是也隋开皇六年分馆陶东界置属武阳郡唐属魏州清水镇本汉清渊县属魏郡晋阳平郡隋属清河郡唐避髙祖讳改为清泉县后为清水正观元年省入冠氏
舆地广记卷五

[book_title]舆地广记卷六
京东东路
望青州少昊之世有爽鸠氏虞夏时有季萴汤末有逢公伯陵殷末有蒲姑氏皆为诸侯国扵此周成王时蒲姑氏与四国作乱成王灭之以封太公是为齐国所谓营丘后徙都临淄亦其地其后为田氏地有秦灭之置齐郡汉髙帝封子肥为齐王故为齐郡亦属北海千乗后属齐国北海乐安兼置青州晋属齐国济南乐安永嘉之乱陷扵石勒刺史曹嶷为晋守造广固城终为季龙所陷季龙末叚龛自号齐王据之慕容恪灭赵克青州苻氏平燕尽有其地及苻氏败苻朗以州降晋置幽州以辟阎浑为刺史镇广固隆安四年为慕容恪所陷遂都之为南燕刘裕灭南燕以羊穆之为青州刺史筑东阳城而居之宋及后魏皆置青州后周为齐郡乐安北海隋并废之大业初复置北海郡唐武徳四年曰青州天寳元年曰北海郡升平卢军节度皇朝淳化五年改镇海军政和元年曰齐郡今县六
望益都县本二汉广县地属齐郡晋废之广固县在县西四里晋书曹嶷所筑有大涧甚广因曰广固城为青州刺史治焉叚翕慕容徳皆据此东阳城北即郡治东城是也晋时城宋将竺防守之后魏攻围不下益都本汉侯国武帝封菑川王子胡为益都侯故城在今夀光县南元魏置益都县北齐移入青州城北门外为治所后置齐郡隋开皇初废大业初置北海郡唐为青州有五龙口刘裕围慕容超于广固塞五龙口城中男女悉皆脚弱病者大半遂防之
望夀光县本汉博昌夀光县地后汉晋并属乐安国隋徙夀光治所扵博昌属北齐郡唐属青州有淄渑二水有灌亭禹后斟灌氏之国有纪国故城春秋纪侯国也汉曰剧属北海郡文帝十八年置甾川国后汉并入北海郡故城在县西南
临朐县二汉临朐昌国县并属齐郡晋省临朐入昌国隋开皇六年故昌国为逢山大业初改曰临朐属北海郡唐属青州有伯氏骈邑
上博兴县本汉乐安县属千乗郡后汉属乐安国晋省之其后复置隋改为博昌属北海郡唐属青州后唐避讳改为博兴
上千乗县汉旧县后汉属乐安国晋省之后复置为乐安郡治隋开皇初郡废以千乗属北海郡唐属青州有薄姑城商末为诸侯居此周时与四国作乱成王灭之有遄防齐景公饮酒扵台上曰古而无死其乐若何晏子对曰昔爽鸠氏始居此地季萴因之有逢伯陵因之蒲姑氏因之而后太公因之古若无死爽鸠氏之乐非君所愿也顔师古言武王初封太公于齐未得爽鸠氏地成王以益之在汉博昌县地
上临淄县城临淄水故曰临淄即营丘也周封太公于此南郊山下有天齐渊齐所以为齐以天齐也战国时齐威王项羽封田都汉齐悼惠王皆都之后置齐郡复汉晋为齐国元魏为齐郡北齐废之隋开皇十六年复置属北海郡唐属青州汉西安县故城在西北本曰渠丘齐大夫雍廪之邑有葵丘牛山时水
上宻州战国时属齐秦置琅邪郡汉属琅邪郡及髙宻城阳二国后汉属琅邪郡北海国晋属城阳郡元魏属髙宻后置胶州隋开皇初郡废五年改胶州为宻州大业初州废复为高宻郡唐武徳五年曰宻州天寳元年曰髙宻郡皇朝开寳五年升安化军节度今县五望诸城县本汉东武诸二县地东武为琅邪郡治所后汉属琅邪国晋属城阳郡后魏置髙宻郡隋开皇初改为宻州十八年改东武为诸城大业初复为髙宻郡唐为宻州诸本鲁邑春秋城诸及郓是也汉属琅邪郡后汉属琅邪国晋属城阳郡元魏属东莞郡其后省入东武至隋改焉汉琅邪县在东境初越王勾践欲覇中国徙都于此起观台于山上周七里以望东海秦始皇置琅邪郡后东逰过齐登山大乐之因留三月乃徙黔首三万户扵山下刋石立碑记秦功徳汉武帝亦登焉晋省琅邪县后复置元魏属平昌郡后又省隋开皇十六年置县曰丰泉大业初复改为琅邪唐省之
望安丘县今莒之渠丘也汉为安丘属北海郡后汉属北海国晋属东莞郡元魏属平昌郡其后并废隋开皇十六年置牟山县大业初改名安丘属髙宻郡唐乾元二年以安禄山乱改为辅唐皇朝开寳四年复为安丘汉梧城朱虚昌安三县故地在此
望莒县东莒国战国时燕将乐毅破齐独莒不下汉文帝置城阳国以封朱虚侯刘章光武并入琅邪国魏晋复置城阳郡后魏置东莞郡北齐郡废属义唐郡唐初废之以莒属琅邪后属宻州汉海曲县故城在县东吕母起于此
上髙宻县县有宻水故以为名汉文帝置胶西国宣帝本始元年更名髙宻国后汉属北海郡魏晋属阳城郡隋属髙宻郡唐属宻州汉夷安县属髙宻国本春秋莱国之夷雒邑晏平仲其邑人也后汉属北海郡晋以来省之唐武徳六年移髙宻治故夷安城淳于本春秋州国汉为县属北海郡后汉属北海国晋属城阳郡元魏属平昌郡北齐省入髙宻
胶西县春秋介葛卢国二汉为黔陬县属琅邪郡晋属城阳郡元魏属髙宻郡后置平昌郡隋开皇初郡废十六年置县曰胶西大业初省黔陬入焉属髙宻郡唐武徳元年省胶西入髙宻后以其地为板桥镇皇朝元祐三年复置胶西县
上齐州春秋战国皆属齐郡二汉属济南平原东郡晋济南郡领平夀下宻胶东即墨祝阿五县而以平夀为郡治方今考其属邑乃汉北海平原胶东地非济南地也或云魏平蜀将徙其豪将家扵济河北改为济岷郡而太康地理志无此郡名岂永嘉防乱简编落故失其传乎宋为济南郡复置兾州后魏改为济州隋开皇初郡废大业初州废置齐郡唐武徳元年曰齐州天寳元年曰临淄郡五年曰济南郡皇朝治平三年升兴徳军今县三
厯城县二汉属济南郡宋元魏为郡治焉隋置齐郡唐为济州有厯山汉韩信度平原袭破齐厯下军即此有华不注山左传晋郤克败齐师逐之三周华不注是也汉末平陵县本谭国二汉为济南郡治其后郡徙厯城而平陵又废唐武徳二年置谭州并平陵县贞观六年州废属齐州十七年齐王祐起兵平陵人李君求据县不从因改名全节元和十五年省入厯城汉台县故城在县西
禹城县本祝柯齐邑也春秋襄十九年诸侯盟于祝柯即此二汉曰祝柯属平原郡晋属济南郡隋属齐郡唐属齐州天寳元年更名禹城东有野井亭齐侯唁鲁昭公之所
中章丘县本汉阳丘县属济南郡后汉省之复置髙唐县隋开皇十六年改为章丘属髙宻郡唐属齐州有东陵山盗跖死处临济镇本汉朝阳县隋开皇十六年改曰临济别置朝阳大业初省入焉唐属齐州皇朝咸平四年省入章丘管县二汉属济南郡晋以后废之地入临济
中长清县本齐之石窌邑二汉及晋为卢县地隋开皇十四年置长清县属济北郡唐属齐州武徳元年置山茌县二汉茌县也属泰山郡天寳元年改为丰齐元和十五年省入长清
中临邑县二汉属东郡晋及元魏属济北国隋属齐郡唐属齐州有石门有卢县故城春秋齐侯郑伯盟扵石门寻卢之盟是也有朝阳城汉朝阳县也属济南郡后汉为东朝阳属济南国晋属乐安国其后废入临邑上沂州春秋时齐鲁三国之地战国时属齐楚秦属琅邪郡汉属琅邪东海二郡后置琅邪国魏晋因之宋为琅邪郡后魏置北徐州后周改为沂州隋开皇初郡废大业初州废复为琅邪郡唐武徳四年曰沂州天寳元年曰琅邪郡今县五
望临沂县本鲁地春秋城中二在县东北二汉属东海郡晋属琅邪国隋为琅邪郡唐为沂州汉即丘县故城在县东南本祝丘春秋夫人姜氏享齐侯扵祝丘是也二汉晋皆属琅邪国隋大业初省入临沂汉开阳县属东海郡本鄅国也后更名启阳春秋叔孙州仇帅师城启阳是也汉避景帝讳改为开阳后汉晋为琅邪国治其后废入临沂故城在县南汉襄贲县属东海郡后汉及晋皆因之其后废入临沂故城在县南
望承县本汉承县属东海郡后汉晋因之隋大业初改承为兰陵属彭城郡唐武徳四年复更为承以县置鄫州贞观元年州废来属兰陵镇战国时属楚春申君以荀卿为兰陵令二汉晋属东海郡元康元年置兰陵郡其后郡县俱废唐武徳四年置兰陵县贞观元年省入鄫故鄫国汉属东海郡后汉晋皆属琅邪隋大业初省入承
望沂水县汉东莞东安二县地东莞本莒之郓邑鲁取之汉属琅邪国晋太康中置东莞郡隋属髙宻郡后省入东安东安汉属城阳国后汉及晋属琅邪国其后改沂水县及南青州东安郡后周改州为莒州隋开皇初郡废改县曰东安十六年又改曰沂水大业初州废属琅邪郡唐属沂州有沂山禹贡沂水所出有浮来山春秋公及莒人盟扵浮来是也有穆陵山昔召康公赐齐太公履南至扵穆陵即此汉阳都县春秋赐国也汉属城阳国后汉晋属琅邪国其后废焉故城在县南有大岘山为齐南境其地险固晋将刘裕伐南燕大将公孙五楼请慕容超据守大岘超不从故败
望费县鲁季氏邑公山弗扰以费畔即此汉属东海郡后汉属泰山郡晋属琅邪国隋属琅邪郡唐属沂州有防山禹贡所谓防羽其艺是也颛臾城在县西北鲁附庸国为东主冉有以为固而近扵费劝季氏伐之隋开皇十八年改南武阳曰颛臾属琅邪郡唐贞观元年省入费汉南武阳县属泰山郡后汉及晋因之有颛臾城隋因改焉故城在县西汉南城县属东海郡后汉属泰山晋属南武城即古之武城子游为宰有歌之声处也故城在费县
中新泰县本汉东上阳县属泰山郡后汉省之晋复置惠帝元康元年改为新泰属泰山郡隋属琅邪郡唐属沂州汉防隂县属泰山郡后汉省之晋复属琅邪国北齐省入新泰故城在县东南堂阜在东齐地也有夷吾亭管仲以囚自鲁归鲍叔解其缚于此
上登州春秋牟子国战国属齐秦属齐郡二汉晋属东莱郡元魏属东牟郡隋属东莱郡唐置登州天寳元年曰东牟郡今县四
望蓬莱县本汉黄县属东莱郡后汉为郡治所晋属东莱国元魏置东牟郡北齐废东牟入长广郡隋开皇初废长广属东莱郡唐如意元年置登州初治牟平神龙三年更名黄为蓬莱徙治焉
望黄县汉旧县唐神龙三年更名蓬莱先天元年析蓬莱置黄县属登州有莱山汉防县地在此有蹲狗山牟平县二汉旧县属东莱郡晋省之后复置隋属东莱郡唐属登州汉东牟腄县地在此有东牟山之罘山秦始皇汉武帝尝登之
中文登县汉不夜腄县地属东莱郡后汉以来省之北齐置文登县后周因之隋属东莱郡唐武徳四年置登州贞观元年州废如意元年属登州有文登山有成山汉武帝礼日于成山即此有不夜城古有日夜出见于东莱故莱子立此城以不夜为名有秦始皇石桥中莱州禹贡所谓莱夷作牧之地春秋为莱国齐侯灭之还莱子于郳战国属齐秦属齐郡二汉为东莱郡晋为东莱国宋为东莱郡后魏兼置光州北齐后周因之隋开皇初郡废五年改州曰莱州大业初州废置东莱郡唐武徳四年曰莱州天寳元年曰东莱郡今县四望掖县汉髙帝置东莱郡后汉郡徙治黄晋复为郡治焉后魏以来因之隋开皇初郡废大业初复置唐为莱州有掖水因以名县有三山有万里沙见史记封禅书汉曲成当利二县在此
望莱阳县二汉昌阳县属东莱郡晋省之其后复置隋属东莱郡唐属莱州后唐避庙讳改为莱阳有奚飬津周礼幽州其薮奚飬
望胶水县本汉长广县地属琅邪郡后汉属东莱郡晋咸宁三年属长广郡其后郡废复属东莱郡隋仁寿元年改曰胶水唐属莱州
中即墨县燕将乐毅破齐唯田单守即墨不下卒破燕军项羽立田车为胶东王都此后属齐汉文帝十六年复为胶东国后汉国废属北海国晋属北海郡北齐省之隋开皇十六年复置属东莱郡唐属莱州汉不其县属琅邪郡后汉属东莱郡晋置长广县其后郡废北齐省之隋开皇十六年复置寻省入即墨故城在今县西汉壮武县属胶东国故夷国也左传纪人伐夷即此后汉属北汉国晋属城阳郡其后废焉故城在即墨西有沽水左氏曰沽尤以东即此
上潍州春秋战国皆属齐秦属齐郡二汉为北海郡晋为济南国元魏复置北海郡北齐改郡曰髙阳隋皇初郡废十六年分置雄州大业初州废属北海郡唐初置潍州寻废属青州皇朝以青州北海县置军后升为湖州政和元年曰北海郡今县三
望北海县本汉平夀下宻桑犊县地后汉省桑犊余属北海国晋以平夀置济南郡下宻属焉元魏复为北海郡北齐改曰髙阳隋开皇三年罢郡置下宻县于废郡城大业二年改为北海县而别置下宻唐武徳二年以北海置潍州八年州废省下宻入北海属青州皇朝建隆三年置北海军干徳二年升为潍州有斟亭禹后斟寻氏之国有寒亭羿相寒浞之国有溉源山溉水所出古所谓覆甑山也
望昌邑县二汉都昌县地属勃海郡元魏属北海郡隋因之后省为北海县地皇朝建隆三年析置昌邑县有潍水出箕山北至都昌入海汉末北海相孔融为黄巾贼管亥所围刘先主救之于此
昌乐县二汉营陵县地属北海郡晋属髙宻国元魏属平昌郡后改为营丘北齐废之隋开皇十六年复置属北海郡唐贞观八年省入北海皇朝乾徳三年以营丘城置安仁县寻改为昌乐
上淄州春秋战国皆属齐秦属齐郡汉属济南乐安国后汉因之晋属乐安国后魏置东清河郡北齐郡废隋置淄州大业初州废并入齐郡唐武徳元年置淄州天寳元年曰淄川郡今县四
望淄川县本汉般阳县地属济南郡后汉属齐国晋省之后魏置贝丘县及东清河郡北齐郡废隋开皇十六年置淄州十八年改贝丘为淄川属齐郡唐属淄州有淄水出泰山莱芜县蔡山东北过临淄县东又东北过利县东又东北入扵海汉莱芜故城在东南菑川国亦在此古齐长城
中长山县本二汉于陵县地属济南郡晋省之后置武彊县隋皇十八年改曰长山属齐郡唐属淄州有长白山陈仲子夫妻隠处
中下邹平县古邹国二汉属济南郡晋曰邹属乐安国后改为平原县隋开皇十八年复曰邹平属齐郡唐属淄州
下髙苑县汉属千乗郡后汉晋属乐安国北齐改曰长乐隋皇十八年改曰防城大业初复名髙苑属齐郡唐属淄州汉被阳县在此汉狄县田儋兄弟杀狄令起兵于此汉属千乗安帝永初二年改为临济属乐安国其后省入髙苑
同下州淮阳军春秋战国属宋鲁秦属薛郡汉属东海郡后汉为下邳国晋宋因之梁为武州及下邳郡后魏为东徐州后周为邳州隋开皇初郡废大业初州废复属下邳郡唐置邳州后州废属泗州又属徐州皇朝置淮阳军今县二
望下邳县夏时奚仲自薛徙此秦末为东阳郡治秦嘉其邑人也韩信为楚王都此国徐属东海郡后汉永平十五年置下邳国晋宋因之城有三重大城南门谓之白门曹公擒陈宫处也中城吕布所守也小城晋荀羡郄昙所治也梁置武州下邳郡后魏置东徐州后周置邳州隋皆废之后复置下邳郡于宿豫而以下邳县属焉唐武徳四年置邳州贞观元年州废属泗州而省郯良城淮阳三县入下邳元和四年属徐州皇朝太平兴国七年置淮阳军县处沂泗之防城东南有小沂水水上有桥楚人谓桥曰圯张良遇黄石公于下邳圯上即此葛峄山在西禹贡所谓峄阳也郯阳故已姓国春秋郯子来朝是也秦置郯郡二汉晋皆为东海郡治兼为徐州刺史治焉后魏复置郯郡隋开皇初郡废属下邳郡唐省之故城在县北良城县左传昭十三年晋侯防吴子于良是也汉属东海后汉晋皆属下邳梁置武原郡隋开皇初郡废属下邳唐省之淮阳县在汉凌县泗阳之间有淮阳切梁置淮阳郡东魏置绥化县后周改为淮阳隋开皇初郡废属下邳唐省之汉睢陵县故城在此
中宿迁县秦下相县地城在西北项羽即此县人也属临淮军晋元帝督运军储以为邸阁因置宿豫县及宿豫郡焉明帝大宁中兖州刺史刘遐自彭城退屯泗口即此安帝义熈中置城在今县东南临泗水南近淮水自后为重镇后魏太和中南徐州治此后省州为戍隋开皇初废宿豫郡以县属下邳唐属泗州寳应元年避讳改为宿迁属徐州皇朝太平兴国七年来属
舆地广记卷六

[book_title]舆地广记卷七
京东西路
袭庆府大都督府兖州春秋战国为鲁邾二国之境秦置薛郡二汉属鲁国泰山山阳郡晋属鲁郡山阳兼置兖州宋属鲁郡泰山髙平后魏为鲁郡北齐改为任城郡隋开皇三年郡废大业二年改兖州为鲁郡唐武徳初克徐圆朗复曰兖州天寳元年曰鲁郡后升泰宁军节度周降防御皇朝建隆元年复泰宁军大中祥符元年升都督府今县七
上瑕丘县本鲁负瑕邑春秋季康子入邾以邾子益来囚诸负瑕是也瑕丘在县西南昔卫公叔文子升之蘧伯玉从文子曰乐哉斯丘死则我欲焉伯玉曰吾子乐之则瑗请前二汉属山阳郡晋省入南平属髙阳隋皇十三年复置瑕丘为鲁郡治唐为兖州汉楚属国后汉属任城国晋因之其后废焉故城在今县西南有檀乡
上奉符县本汉博县属泰山郡后汉晋因之后魏为郡治北齐改郡曰东平隋开皇初郡废十六年改县曰汶阳寻改为博城属鲁郡唐武徳五年置东泰州贞观元年州废属兖州干封元年更名干封皇朝大中祥符元年改为奉符汉奉髙县为泰山郡治后汉晋因之其后郡徙治博隋开皇六年改县曰岱山大业初省入博城汉梁父牟二县并属泰山郡牟故国春秋牟人来朝是也隋省之唐省梁父皆入博城有泰山梁父山昔秦始皇禅梁父即此有防山鲁颂所谓奄有防是也汉钜平县属泰山郡后汉晋因之其后废地入博城有亭亭山社首山
上泗水县本鲁卞邑春秋夫人姜氏防齐侯于卞是也汉属鲁国后汉晋因之其后废焉隋开皇十六年于卞故城置泗水县属鲁郡唐属兖州有陪尾山泗水所出有云云山有尼丘山孔子母顔氏所祷即此汉汶阳县属鲁国后汉晋因之后废故城在县西
上龚丘县本汉宁阳县属泰山郡后汉属东平国晋省之北齐置平原县隋开皇十六年改曰龚丘属鲁郡唐属兖州汉刚县属泰山郡本鲁之阐乡春秋齐人取讙及阐是也后汉属济北国晋曰刚平属东平国其后废焉故城在今县东北汉蛇丘县属泰山郡城下有水即鲁之蛇渊囿也春秋为铸遂二国地铸为蛇丘治所而遂在西北十里后汉晋属济北国后废按水经注云汶水又西洸出水焉又西迳蛇丘县南又云蛇水西南迳下讙城南蛇水即讙水也今洸水讙水在龚丘则亦蛇丘地矣
中下仙源县本夀丘黄帝所生之地亦为少昊氏之墟有大庭氏之库周封伯禽为鲁侯宅曲阜曲阜在城中委曲长七八里楚灭鲁以为县秦置薛郡汉髙后元年改为鲁国后汉因之晋为鲁北齐改为任城郡隋开皇三年郡废四年改鲁县为汶阳十六年改曰曲阜属鲁郡唐属兖州皇朝大中祥符元年改为仙源有阙里孔子所居汉鲁恭王殿阶犹存
中下莱芜县汉属泰山郡后汉晋因之后废后魏于莱芜故城置嬴县隋属鲁郡唐贞观元年省入博城长安四年复置莱芜属兖州嬴本齐邑春秋公防齐侯于嬴是也汉属泰山郡后汉晋因之后废地入莱芜有源山淄水汶水所出淄水东北流至千乗入海汶水西南流至中都入大野陂有肃然山汉武帝禅肃然即此下邹县春秋时邾文公卜迁于绎即此后改为邹战国时为楚所灭城北有孟子冢二汉属鲁国晋隋属鲁郡唐属兖州峄山在北秦始皇上峄山命李斯勒石颂秦徳焉有鳬山鲁颂所谓保有鳬绎是也南平阳县二汉属山阳郡晋属髙平国后废入邹
大都督府徐州春秋属宋战国时属楚秦属泗水郡项羽为西楚覇王都二汉属楚国沛郡后汉晋皆属彭城沛国兼置徐州宋因之后魏亦属彭城沛郡置徐州后周废沛郡隋开皇初废彭城郡大业初复为彭城郡唐为徐州号建寜军今县三
望彭城县故大彭国彭剪所封春秋时宋封鱼石为采邑周显王四十二年九鼎沦于泗水秦始皇过彭城使千人求之不得项羽都之号西楚汉髙帝封弟友为楚元王后汉光武封其子英为楚王晋为彭城国兼置徐州治此为重镇刘裕为宋公尝居之后宋将薛安都举城归魏以为彭城郡兼置徐州隋开皇初郡废大业初复置唐为徐州
望沛县有沛泽因以为名秦属泗水郡二汉属沛郡髙帝县人起兵于此号沛公后破黥布还置酒沛宫蜀先主屯小沛袁术遣纪灵攻刘吕布来救之即此晋属沛国隋属彭城郡唐属徐州汉广戚县属沛郡后汉晋属彭城后废入沛
望萧县故国春秋时楚子灭之汉属沛郡后汉晋属沛国北齐改为承髙隋开皇六年改为龙城十八年改为临沛大业初复改曰萧属彭城郡唐属徐州汉扶阳县属沛郡后汉省之故城在县西北
紧滕县故国汉地理志云周懿王子错叔绣所封而左传云郜雍曹滕文之昭也恐地理志误战国时为齐所灭汉封夏侯婴为滕文后为公丘县属沛郡后汉属沛国晋属鲁郡后废公丘入蕃县蕃县二汉属鲁国晋属鲁郡后置蕃郡北齐郡废隋改蕃县曰滕属彭城郡唐属徐州薛县故国奚仲所封战国时属齐谓之徐州秦属薛郡二汉属鲁国晋属鲁郡后废故城在今县东昌虑县故小邾国汉属东侯郡后汉晋因之后废故城在今县东南
丰县秦泗水郡沛县之丰邑汉髙帝生于此后以为县属沛郡后汉晋属沛国隋属彭城郡唐属徐州大泽在西髙帝斩白蛇于此
东辅拱州春秋属宋陈战国属楚魏秦属三川砀郡汉属陈留淮阳梁国后汉属陈留济隂陈梁国晋属陈留济阳梁国隋属梁郡淮阳唐属宋城曹州梁属开封宋州后唐复属宋陈曹州晋汉周皆属封宋州皇朝属开封应天府崇宁四年建名辅州以为东辅又改为拱州治襄邑县今县六
畿襄邑县本宋承匡襄陵乡也襄公所故曰襄陵秦始皇以承匡卑湿乃徙县于襄陵谓之襄邑汉晋属陈留郡北齐废之隋开皇十六年复置属梁郡唐属宋州梁开平元年属开封府后唐同光初还旧晋天福中又属开封皇朝崇宁四年立拱州
畿考城县本子姓戴国春秋宋人蔡人伐戴是也秦谓之谷县楚汉兵起邑多遇火因名甾县汉属梁国后汉属陈留郡章帝东廵诏改曰考城取越乃光烈考武王之义也后魏曰考阳置北梁郡北齐并废之以为城安县隋开皇十八年复改曰考城属梁郡唐属曹州梁开平元年属开封府皇朝崇宁四年来属汉薄县属山阳郡故城在东北汤都亳即此水经注言梁有二亳南亳在谷熟北亳在防皆为汤所都学者多谓亳在河洛之间以今偃师城二十里尸乡为是皇甫谧以为孟子言汤居亳与葛为邻今宁陵古葛国地汤地七十里葛又伯耳封域有限而宁陵去偃师八百里安能使亳众往为之耕而童子馈食哉乃知梁之二亳为汤都审矣畿太康县本阳夏县汉属淮阳国后汉属陈晋属梁国后置淮阳郡隋开皇初郡废七年改阳夏曰太康属淮阳郡唐属陈州梁开平元年属开封府皇朝崇宁四年来属有后汉扶乐县故城在北
畿宁陵县古葛伯国书所谓汤征自葛是也战国属魏为信陵君无忌所封汉属陈留郡晋属梁国北齐废之隋开皇十六年复置属梁郡唐属宋州皇朝属应天府崇宁四年来属
畿楚丘县春秋戎州已氏之邑葢昆吾之后别在夷狄者周襄入居于此汉为已氏县属梁国后汉属济隂郡晋属济阳郡后魏置北谯郡北齐并废之隋开皇四年复置已氏县六年改曰楚丘属梁郡唐属宋州皇朝属应天府崇宁四年来属水经云昔卫文公徙居即此非也卫为狄所灭东徙渡河野处曹邑文公徙居楚丘曹邑在今滑之白马楚丘在今澶之卫南二邑相近且不出邦域之内宜文公之所徙也今拱州楚丘在戎州之邑廹近宋都春秋所谓戎伐凡伯于楚丘是也非卫之所迁也然则今县有景山京冈乃后人附防而名之耳畿柘城县二汉为柘县属淮阳国其后废焉隋开皇十六年置柘城县属梁郡唐属宋州皇朝属应天府崇宁四年来属都督兴仁府周武王封弟叔振铎为曹国其后为宋所灭战国属魏秦属砀郡汉立彭越为梁王都之景帝中六年别为济隂国甘露二年更名定陶又改为济隂郡后汉因之晋为济阳郡后魏置沛郡及西兖州北齐郡废后周改西兖为曹州隋复为济隂郡唐复为曹州晋号为威信军节度汉罢之周改彰信军皇朝建中靖国元年改为兴仁军后升兴仁府大观三年升都督今县四
望济隂县本汉定陶县地汜水西分济渎东北迳县南又东北入于河渎高帝既定天下即位于汜水之阳取其汜爱洪大而润下也二汉置济隂郡晋为济阳郡后魏分定陶置济隂县及沛郡北齐郡废属济隂郡隋开皇六年分济隂置黄县十八年改为泽大业初省入焉唐为曹州贞观元年省定陶入焉
望寃亭县本曰寃句二汉属济隂郡晋属济阳郡隋属济阴郡唐属曹州皇朝大观二年改为寃亭有故煮城史记苏秦説魏襄王曰大王之地东有淮颍煮是也有漆园庄周为防漆园吏则寃句亦防县地矣乗氏县春秋鲁庄公败宋师于乗丘即此二汉属济隂郡晋属济阳郡隋属济隂郡唐属曹州二汉句阳县属济隂郡左传桓十二年公及宋公盟于句渎之丘是也晋属济阳郡其后废焉故城在今县西
上南华县本汉离狐县属东郡后汉属济隂晋属济阳后魏置北济隂郡北齐郡县并废唐复置离狐县属曹州天寳元年更名南华有濮水庄子钓于濮水是也东平大都督府郓州春秋为须句国及属鲁战国属宋秦属砀郡汉属东郡东平国后汉因之晋为东平国及属济北隋为郓州及属济州后为东平郡及属济北唐为郓州及属济州后废济州入焉皇朝大观元年升大都督府今县六
望须城县故须勾国风姓太昊之后春秋邾人灭须勾须勾子奔鲁鲁伐邾取须勾反其君焉奏置须昌县须昌在须勾城北葢须勾子所迁也汉属东郡后汉属东平晋为东平治所北齐郡废隋皇十六年改须昌为宿城而于宿城西北三十二里别置须昌属东平郡唐属郓州贞观八年州自郓城移治须昌后唐避庙讳改为须城宿故风姓国太昊之后春秋及宋人盟于宿二汉为无盐县东平国治焉晋属东平其后废之隋置宿城县属东平唐属郓州贞观八年省入须昌景云三年复置宿城贞元四年改曰东平移于郭下太和四年改曰天平六年省入须昌有郈乡亭鲁大夫郈伯食邑也望阳谷县春秋齐侯宋公江人黄人防于阳谷杜预云齐地在须昌北隋开皇十六年置阳谷县属济北郡唐属济州天寳十三载州废来属有卢县本齐地汉属泰山郡后汉属济北国晋因之后魏置济州隋大业初置济北郡唐武徳四年复置济州天寳十三载州来属其后省焉有碻磝城为济州治所宋宁朔将军王防前锋入河平碻磝守之其城临水西南圯于河今济州徙置钜野而卢县废乆唯碻磝津在阳谷境则亦卢地矣
中都县本古厥国汉为东平陆县属东平国后汉及晋皆因之北齐改曰乐平隋开皇十六年改为平陆县属鲁郡隋属鲁州天寳元年更名中郡贞元十四年来属中都鲁邑孔子之所宰也
东阿县本齐之柯邑春秋庄十三年公防齐侯盟于柯曹沫刼盟于此二汉曰东阿属东郡晋属济北国隋属济北郡唐属济州天寳十三载州废来属有阿井嵗常煮胶以贡天府谷城齐地也春秋庄公七年夫人姜氏防齐侯于谷三十二年鲁城小谷以为管仲私邑城中有管仲井后汉置谷城县属东郡晋属济北国其后废入东阿故城在县东有谷城山汉张良得谷城山下黄石取而寳祠之即此
上夀张县本春秋之良邑汉置夀良县属东郡后汉光武叔父名良改为夀张属东平国晋因之隋属济北郡唐属郓州有蚩尤祠
上平隂县本齐地春秋襄十八年公防诸侯同伐齐齐侯御诸平隂汉晋为卢县地隋开皇十四年置榆山县属济北郡大业初改曰平隂唐属济州天寳十三载州废来属汉肥城县故肥子国也属泰山郡后汉省之其后复焉宋置济北郡后魏因之北齐郡废后周置肥城郡隋皇初郡废县属济北郡唐省之故城在平隂东南
上济州春秋属鲁战国属宋秦为砀郡二汉属山阳郡东平国晋属髙平任城国隋属东平济隂鲁郡唐属郓兖二州旧济州治卢唐废入郓州其地今在阳谷西北周别置济州扵郓州之钜野皇朝因之今县四
望钜野县二汉属山阳郡晋属髙平国其后废焉隋开皇十六年复置属东平郡唐属郓州周广顺二年置济州禹贡大野泽在东北左传襄十四年西狩于大野获麟以为不祥仲尼曰麟也然后取之
望任城县故任国大夫氏之后汉属东平国后汉置任城国晋因之后置髙平郡隋开皇初郡废县属鲁郡唐属兖州周广顺二年来属汉废入县属东平国后汉属任城国晋因之其后废焉故城在今县南
望金乡县汉昌邑县地县所治名金乡山汉司校尉鲁恭尝于山北凿石为冢得白兎白蛇不更山南凿而得金故曰金乡山后汉置县属山阳郡晋属髙平国隋属济隂郡唐属兖州周广顺二年来属昌邑故属梁汉景帝十六年别置山阳国武帝天汉四年更名昌邑以封子昌邑哀王其后国除复为山阳郡后汉因之兼为兖州刺史治晋为髙平国其后废入金乡隋皇十六年分置昌邑大业初省入焉故城在县西有东緍县本宋邑春秋僖二十三年齐侯伐宋围缗是也二汉属山阳郡后省入昌邑今并入金乡
望郓城县今鲁西邑左传成十六年晋人执季文子于莒丘公还待于郓汉晋皆为廪丘县地后周置清泽县及髙平郡隋开皇初郡废改县曰髙安十八年改曰郓城大业初置东平郡唐为郓州贞观八年州徙治于须昌周广顺二年来属
上军州春秋属宋鲁战国属宋秦置砀郡汉属山阳梁国后汉属济隂梁国晋属济阳梁国隋属济隂梁郡唐属宋曹兖州唐末以宋州之砀山梁太祖乡里也为置辉州已而徙治单父后唐灭梁改为单州其属县置徙传记不同今领单父砀山成武鲁台四县
望单父县本鲁邑宓子贱为宰弹琴不下堂而治者也汉属山阳郡后汉属济隂郡晋属济阳郡后魏曰离狐置北济隂郡北齐并废之隋开皇六年更置曰单父属济隂郡唐属宋州后属辉州光化三年自砀山徙辉州来治后唐改为单州
望砀山县砀文石也山出文石故以名之秦置砀县及砀郡汉髙帝隠于芒砀山泽间有云气吕后与人俱求常得之髙帝五年置梁国后汉属焉晋省入下邑后魏置曰安阳隋开皇十八年改名砀山属梁郡唐属宋州朱全忠此县人也光化二年表置辉州三年徙治单父后唐属单州
成武县汉属山阳郡后汉属济隂郡晋属济阳郡北齐置永昌郡隋开皇初郡废十六年置戴州大业初州废县属济隂郡唐属曹州光化二年属辉州后唐属单州
上鱼台县本鲁之棠邑春秋隠五年公矢鱼于棠二汉为方与县属山阳郡晋属髙平国元魏属髙平郡北齐废之隋开皇十六年复置属彭城郡唐属兖州寳应元年更名鱼台以城北有鲁侯观鱼台故也其后来属汉胡陵县属山阳郡后汉章帝改为胡陆晋属髙平国其后废焉故城在今县东
上濮州春秋战国时皆属卫秦属东郡二汉属济隂东郡晋属濮阳济阳东平国隋属东平济北郡唐为濮州今县四
望鄄城县本卫地春秋庄十四年单伯防诸侯于鄄二汉为鄄城县属济隂郡曹公为兖州刺史创业始于此焉晋属濮阳国后置濮阳郡隋皇初郡废十六年置濮州大业初州废县属东平郡唐为濮州
雷泽县本成国周武王弟成叔武所封其后迁于成之阳故为成阳县二汉属济隂郡晋属济阳郡北齐废之隋开皇十六年复置曰雷泽属东平郡唐属濮州禹贡雷夏泽在西北廪丘本齐邑左传襄二十四年齐乌余以廪丘奔晋汉属东郡后汉属济隂郡晋属濮阳国隋大业初省焉故城在县北
上临濮县汉濮阳成阳县地隋皇十六年分雷泽置大业初省入焉唐武徳四年复置属濮州春秋宣十一年晋人宋人卫人曹人同盟于清丘杜预注云清丘卫地在濮阳县东南其地今入临濮
上范县二汉属东郡晋属东平国北齐废之隋开皇十六年复置属济北郡唐属濮州春秋晋大夫士会之邑也
同下州广济军自唐虞以下地理与兴仁府同皇朝置广济军今县一
上定陶县故三朡国周封曹叔振铎于此范蠡变姓名寓居扵陶曰陶朱公秦相魏冉以陶邑封焉梁王彭越都之汉宣帝封子为定陶恭王后为济隂郡晋为济阳郡后魏属西兖州后周属曹州隋属济隂郡唐贞观元年省定陶入济隂县皇朝太平兴国三年以定陶镇置广济军熈寜四年军废属曹州元祐元年复置禹贡陶丘在西南荷泽在东北
舆地广记卷七

[book_title]舆地广记卷八
京西南路
望襄州春秋已来楚地秦南郡之北界二汉属南阳南郡魏置襄阳郡晋因之兼置荆州东晋置雍州宋文帝割荆州置雍州襄阳去江陵道五百势同唇齿无襄阳则江陵受敌自东晋庾翼为荆州刺史将谋北伐遂镇襄阳齐梁皆因之后梁萧詧都此西魏改曰襄州隋开皇初郡废大业初州废复置襄阳郡唐武徳四年曰襄州天寳元年曰襄阳郡后为山南东道节度今县六襄阳县二汉属南郡刘表为荆州牧镇曹魏属襄阳为重镇蜀将闗侯攻没于禁曹仁势甚盛徐晃屯守不下曹公谓晃曰全襄阳子之功后孙权帅兵向西时曹仁镇之司马懿曰襄阳水陆之冲御防要地不冝失也晋因之兼为荆州刺史治羊祜杜预皆镇焉东晋侨置雍州宋齐梁皆因之郡亦自宜城徙治焉后梁萧詧都此而为西魏附庸后周置襄州隋开皇初郡废大业初复置唐为襄州有岘山羊祜与邹湛等尝登之今堕泪碑在焉有鹿门山厐徳公隠居之所有望楚山古马鞍山也晋刘山简九日晏游扵此武陵王爱其峯秀故曰望楚山
望邓城县故邓国二汉为邓县属南阳郡晋曰邓城属防阳郡其后废入樊城樊周仲山甫所封也东汉建安中闗侯围于禁于樊后晋樊城县后周省入安飬隋属襄阳郡唐属襄州天寳元年改安飬曰临汉王元二十一年移治古邓城复改曰邓城有樊城镇
襄城县故糓国二汉为筑阳县属南阳郡晋属顺阳郡其后废焉孝武置义城县及义城郡后周郡废隋开皇十八年改县曰谷城属襄郡唐属襄州
中下宜城县故鄢楚之别都也秦为南郡之北部汉惠帝三年改曰宜城属南郡建安十三年魏武平荆州分置襄阳郡晋因之宋曰华山县置华山郡后魏改为宣城郡分华山置率道县西魏改华山县曰汉南后周郡废隋属襄阳郡唐属襄州贞观八年省汉南入率道天寳七载改率道曰宜城有黎丘城后汉初秦丰阻兵于黎丘即此郡县故郡国春秋时自商宻迁此为楚附庸楚灭之昭王畏吴自郢迁焉后复还郢二汉及晋属南郡隋属襄阳郡唐改为乐乡武徳四年置郡州贞观八年州废属襄州周省入冝城
中下中庐县故庐戎国二汉为中庐县属南郡晋属襄阳其后废焉梁置穰县西魏改为义清属归义郡后周废隋属襄阳郡唐属襄州皇朝太平兴国元年复改为中庐
中下南漳县本汉临沮县属南郡晋属襄阳其后废焉西魏置重阳县后周改曰思安隋皇十八年改曰南漳属襄阳郡唐属襄州武徳二年析南漳置荆山贞观八年省南漳入义清开元十八年徙荆山于故南漳禹贡荆山在东北荆豫二州于是分境楚卞和得玉之处上邓州本夏禹之国春秋时申邓二国地战国属韩自后属楚秦置南阳郡二汉因之晋属南阳国及顺阳义阳二国之境宋齐为南阳郡后魏兼置荆州西魏为重镇隋开皇初改为邓州大业初州废复置南阳郡唐武徳二年曰邓州天寳元年曰南阳郡梁升为宣化军节度后唐改曰威胜周改曰武胜今县五
上穰县本楚别邑秦取之以封魏冉为穰侯后属南阳郡二汉因之晋属义阳郡后魏为南阳郡治及荆州刺史治焉隋开皇初改为邓州后为南阳郡唐复为邓州二汉朝阳县属南阳郡晋属义阳郡其后废焉故城在今县东南二汉新野县属南阳郡晋置义阳郡后曰棘阳置新野郡后周郡废隋开皇初复改县曰新野属南阳郡唐乾元元年省入穰汉冠军县本穰卢阳郡武帝以封霍去病去病仍出征匈奴功冠诸军故曰冠军属南阳郡后晋隋皆因之唐贞观元年省入临瀬汉湼阳县属南阳郡后汉及晋皆因之隋开皇初改曰课阳唐贞观元年省入穰故临瀬县本汉冠军县之北境魏置新城县西魏改为临湍隋皇初复名新城属南阳郡唐属邓州天寳元年复名临湍汉改曰临瀬皇朝建隆初省入穰
中下南阳县故申国战国时秦周王以为宛县置南阳郡汉因之王莽以宛为南阳后汉复为宛晋如之后魏置上陌县后周并宛入焉更名上宛隋开皇初改为南阳郡唐属邓州博望镇汉博望县也武帝置以封张骞属汉阳郡后汉及晋皆因之其后废焉安众镇二汉安众县也属南阳郡晋省之汉杜衍县属南阳郡后汉省之故城在今县西二汉育阳县属南阳郡晋因之其后废焉故城在今县南汉雉县属南阳郡东汉及晋皆因之元魏曰北雉后省即陈仓人所逐二童子名寳鸡者雄止陈仓为石雌止此县故名之汉西鄂县属南阳郡东汉及晋皆因之元魏省入北雉西魏向城县属雉阳郡隋开皇初郡废属淯阳郡唐属邓州复省入南阳中下内乡县本楚之白羽邑春秋昭十八年许迁于白羽后改为析汉属农郡后汉属南海郡晋属顺阳郡后曰西淅置淅阳郡后周改县曰中乡省淅川入焉隋改中乡曰内乡属淅阳郡唐属邓州菊潭镇本汉郦县属南阳郡后汉及晋皆因之隋皇初改为菊潭县北有菊水其旁悉生甘菊水极甘馨中有三十家不复穿井仰饮此水上夀至百二三十唐属邓州周省之丹水镇汉丹水县也属农郡后汉属南阳郡晋属顺阳郡后置丹川郡后周郡废隋属淅阳郡其后废焉东有张村张仪説楚絶齐许以商于之地六百里即此
中下淅川县本后汉南乡县魏置南乡郡晋改为顺阳郡后魏复为南乡郡又分置淅川县后周省之隋开皇初郡废大业初置淅阳郡其后淅阳及南乡县皆废焉五代时复置淅川县属邓州
中下顺阳县汉属南阳郡哀帝改为博山晋属顺阳郡西魏并置郑县寻改为清乡后周省顺阳入焉隋开皇初复改为顺阳其后省入内乡为镇皇朝太平兴国六年升为县
上随州春秋随国战国属楚秦属南阳郡二汉因之晋属义阳郡惠帝置随郡宋齐因之西魏置并州后改曰随州隋开皇初郡废大业初州废置汉东郡唐武徳三年曰随州天寳三年曰汉东郡皇朝乾徳三年升崇义军节度太平兴国元年改崇信军今县三
上随县故随国左传所谓汉东之国随为大者也其后楚灭之以为县二汉属南阳郡晋属义阳郡惠帝置随郡宋齐因之西魏置随州隋置汉东郡唐复为随州光化镇本随县地南齐分置安化县西魏改为新化后周改为光化隋属汉东郡唐属随州皇朝熈宁元年省焉有断蛇丘隋侯出而见大蛇中断举而药之后蛇衔明珠报徳故名
中下唐城县故唐国属楚汉为上唐乡属舂陵县晋属安昌县后置上唐县后魏曰厥西置义阳郡西魏改县曰下溠隋开皇初郡废十六年改县曰唐城属汉东郡其后省入枣阳唐开元二十六年复置属随州梁改为汉东后唐复故晋又改为汉东汉又复故
中下阳县本二汉蔡阳县属南阳郡晋属义阳郡后废焉置广昌县及广昌郡后魏置南荆州西魏改曰昌州隋开皇初郡废仁夀元年避太子名改广昌县曰阳大业初州废置舂陵郡唐武徳初郡废五年改昌州为唐州九年州徙治比阳贞观十年以阳来属汉舂陵县本蔡阳之白水乡元朔五年以零陵冷道之舂陵乡封长沙王子买为舂陵侯至戴侯仁以舂陵地形下湿上书请徙南阳元帝许之以蔡阳白水乡徙仁为舂陵侯光武其后也故张衡赋云龙飞白水晋改为安昌县后复曰舂陵置安昌郡隋开皇初郡废属昌州大业初属舂陵郡后省之故城在今县东后汉襄乡县属南阳郡后废为故城在今县东北
上金州春秋战国皆属楚秦及二汉属汉中郡魏以汉中遗入在东陲者置魏与郡晋宋齐皆因之梁兼置南梁州西魏改曰东梁州以其地出金又改为金州置金城郡隋开皇初郡废大业三年州废置西城郡唐武徳元年曰金州天寳元年曰安康郡至徳二载改曰汉隂郡后复曰安康石晋升怀徳军寻罢皇朝乾徳五年升昭化军今县五
下西城县本妫墟舜常居之二汉属汉中郡建安中置西城郡刘先主以申仪为太守仪据郡降魏魏文帝改为魏兴郡晋因之后周省入吉安隋大业三年改县曰金川复置西城郡义宁二年县复曰西城唐为金川有伏羲山
下平利县汉长利县属汉中郡东汉省之晋复置属魏兴郡宋改为锡县后废梁初置上亷县后改曰吉阳西魏改曰吉安后废唐武徳元年置平利县大厯六年省长庆初复置皇朝熈宁六年省元祐二年复置有女娲山
中洵阳县北山洵水所出南入沔故以名县汉属汉中郡后汉省之晋复置属魏兴郡后置洵阳郡隋开皇初郡废属西城郡唐属金州淯阳镇本西魏淯阳郡后周郡废置黄土县隋属西城郡唐属金州天寳元年更名淯阳皇朝乾徳四年省入洵阳
中下汉隂县本汉安阳县属汉中郡东汉因之晋改为安康属魏兴郡后改曰宁都南齐置安康属西城郡唐属金州至徳二载以安禄山姓改为汉隂县
下石泉县南齐曰永乐县置晋昌郡西魏改郡曰魏昌改县曰石泉后周郡废隋属西城郡唐属金州
下房州春秋时为麋庸二国战国属楚秦二汉属汉中郡魏置新城郡晋宋齐梁因之西魏置光迁国后周国废为郡隋开皇初郡废大业初改州为房州州废置房陵县唐武徳元年曰迁州贞观十年州废自竹山徙房州治此天寳元年曰房陵郡皇朝雍熈三年升保康军节度今县三
上房陵县秦徙赵王迁于房陵即此二汉属汉中郡魏置新城郡以孟达为太守达叛附蜀司马宣王讨平之西魏置光迁国后周郡县并改为光迁隋置房陵郡唐贞观十年改县曰房陵为房州治焉武后废中宗为卢陵王迁之扵此故永清县本房陵县地后魏分置大洪县后周改焉隋属房陵郡唐属房州皇朝开寳中省下竹山县故庸国尝从周武王伐纣牧誓所谓庸蜀羌髳二汉为上庸县属汉中郡魏分置上庸郡晋宋因之后废梁置安城县西魏改为竹山置罗州隋皇初改为房州大业初州废属房陵郡唐武徳元年置房州贞观十年徙治房陵故上庸县亦汉上庸县地梁置新丰县西魏改为上庸后周改曰孔阳隋开皇十八年复曰上庸属房陵郡唐属房州皇朝开寳中省有白马塞山孟达尝登之叹曰此金城千里
上均州春秋时属麋战国属韩二汉属南阳汉中二郡魏属南乡郡晋属顺阳郡宋置始平郡后置武当郡齐扵此侨立始平郡寻改为齐兴郡梁兼置兴州后周改曰丰州隋开皇初郡废改州为均州大业初州废属淅阳郡唐武徳元年置均州天寳元年曰武当郡今县二上武当县二汉属南阳郡魏属南乡郡晋属顺阳郡后置武当郡隋开皇初郡废置均州大业初州废属淅阳郡唐复置均州有古塞城在县北战国时楚筑以备秦所据之山髙峻险峭今名大塞山有武当山
上郧乡县本汉锡县地属汉中郡魏属魏兴郡晋太康三年置郧乡县宋因之隋属淅阳郡唐属均州有锡穴左传文十一年楚潘崇伐麋至于锡穴是也丰川县本汉长利县地属汉中郡梁置南上洛郡西魏改郡曰丰利而分锡置丰利县后周郡废隋以县属西城郡唐属均州皇朝乾徳六年省入郧乡
上郢州春秋战国皆属楚秦属南郡二汉属江夏郡晋宋皆为竟陵郡梁属南司北新二州西魏属安州后周置石城郡兼置郢州隋开皇初郡废大业初州废置竟陵郡唐武徳四年曰邓州贞观元年州废郢州十七年复置天寳元年曰富水郡今县二
上长夀县本汉竟陵县地晋羊祜镇荆州立石城因山为固惠帝元康元年分江夏西部置竟陵治此宋太始六年置长夀县后周置石城郡隋大业初置竟陵郡唐为郢州
下京山县晋置新阳县梁置新州梁宁郡西魏改县为角陵隋开皇初郡废大业初州废改角陵曰京山属安陆郡唐武徳四年置温州贞观十七年州废属郢州富水镇本后汉南新市县地属江夏郡晋因之西魏改为富水置富人郡隋开皇初郡废属安陵郡唐属温州贞观十七年来属
上唐州春秋时属楚战国属韩秦属南阳郡二汉及晋皆因之后魏置东荆州西魏改为淮州为重镇置兵以备东魏隋开皇五年改为显州州废置淮安郡唐武徳四年曰显州贞观十年改为唐州天寳元年曰淮安郡今县五
中下泌阳县汉湖阳舞隂平氏县地属南阳郡后魏置石马县后语讹为上马隋属舂陵郡唐属唐州贞观元年省入湖阳开元十五年复置天寳元年改为泌阳天祐二年州自比阳徙治于此改为泌州后复故平氏镇本汉平义阳晋为西平氏属义阳郡后置汉广郡隋开皇初郡废以平氏属淮安郡唐属唐州皇朝开寳五年省入泌阳有泌水在县南即后汉光武初起兵破王莾将甄直梁丘赐死处
中下湖阳县故蓼国二汉属南阳郡晋省入枣阳后魏复焉置西淮安郡及南襄州后郡废改州为南平州西魏改曰升州后又改曰湖州后周改置升平郡隋开皇初郡废仁夀初改曰升州大业初州废以湖阳属舂陵郡唐属唐州枣阳故谢国诗所谓申伯畨畨既入于谢者也二汉为枣阳县属南阳郡晋属义阳郡其后省焉故城在今县西北
中下比阳县汉属南阳郡后汉及晋皆因之后魏曰阳平置东荆州西魏改为淮州隋开皇五年又改为显州七年改阳平县为饶良大业初又改曰比阳置淮安郡唐属梁州方城山自比阳相比连百里号曰方城亦曰长城马仁陂在县北溉田万顷
下桐栢县汉平氏县地属南阳郡梁置淮安县及华州上川郡西魏改州为淮州后改曰纯州寻废隋开皇初郡废更名县曰桐栢属显州后属淮阳郡唐属唐州禹贡桐柏山淮水所出县因山为名
下方城县本汉堵阳叶县地属南阳郡后汉及晋皆因之其后废焉西魏置方城县及襄邑郡隋开皇初郡废属淯阳郡唐属唐州有方城山左传所谓楚国方城以为城者也水经注云方城邑西有黄城山是长沮桀溺耦耕之所有水出黄城山东流注潕水则子路问津处同下州光化军春秋战国皆属楚二汉属南阳郡晋宋属顺阳郡西魏置鄼城郡后周郡废隋属襄阳郡唐属襄州皇朝乾徳县本楚地隂国所迁即春秋左传云迁隂于下隂者也二汉为隂县属南阳郡西魏置鄼城郡后周郡废属襄州隋曰隂城属襄阳郡唐贞观八年省入谷城县属襄州皇朝乾徳三年以隂城镇置光化军及置干徳县熈宁五年废军改干徳为光化县属襄州后复置汉鄼县萧何所封属南阳郡后汉因之晋置顺阳郡初治鄼焉西魏置鄼城郡后周废入隂城故城在今县东北
舆地广记卷八

[book_title]舆地广记卷九
京西北路
南辅颍昌府春秋许国战国属韩秦置颍川郡汉髙帝为韩国寻复故后汉因之献帝暂都之魏晋并为颍川郡后魏亦同西魏初得之后入东魏改曰郑州后周曰许州隋开皇初郡废大业初州废复置颍州郡唐武徳四年曰许州天寳元年曰颍川郡后升忠武军节度梁改为匡国军唐灭梁复曰忠武皇朝元丰三年升颍昌府崇宁四年建为南辅今县七
次赤长社县本都长葛邑其社中木暴长因名长社二汉及晋属颍川郡后魏为郡治焉郦道元为郡守于南城西侧修立客馆土下得一木根其壮大疑是故社怪长暴茂者也隋开皇初改为颍川县唐武徳四年复为长社属许州许田镇本许国二汉为县属颍川郡献帝都之魏文帝改曰许昌故城在今镇南三十里晋为郡治焉隋属颍川郡唐属许州后唐避讳改曰许田皇朝熙宁四年省入长社
次畿郾城县战国时为魏邑史记楚昭阳伐魏収郾是也二汉及晋属颍川郡其后废焉隋开皇初置郾城县属颍川唐始属蔡州长庆元年属许州有汉召陵县故城在东春秋齐桓公伐楚次于召陵是也后汉征羌县故城在东南
次畿阳翟县本夏禹之别都后为郑栎邑战国韩景侯自新郑徙都此秦置颍川郡二汉因之晋属河南郡东魏置阳翟郡隋开皇初郡废属襄城郡唐始属河南府防昌三年属许州有钧台在南左传所谓夏后有钧台之飨即此
次畿长葛县本汉许县地隋开皇六年分许昌置取长葛旧名属颍川郡唐属许州
次畿临颍县汉旧县属颍川郡东汉至隋皆因之唐属许州繁城镇本汉颍阴县之繁阳亭魏文帝受禅于此置繁昌县帝既受禅自坛而降曰舜禹之事吾知之矣坛前有二碑后其碑六字生金论者以为司马金行故曹氏六世迁魏西事晋晋属襄城郡隋属颍川郡贞观元年省入临颍后唐避讳改为繁城
次畿舞阳县汉樊哙所封二汉属颍川郡晋属襄城郡后改为北舞置定陵郡隋开皇初郡废属颍川唐贞观元年属许州寻废开元四年复置更名舞阳有汉定陵县故城
中郏县春秋时为楚边邑令尹子瑕城郏是也汉属颍川郡后汉省之魏复置青龙元年有龙见于郏之摩陂明帝幸陂观龙于是改摩陂曰龙陂城曰龙城晋属襄城郡其后废之置龙山县隋开皇初改曰汝南十八年改曰辅城大业初改曰郏城属襄城郡唐属汝州皇朝崇宁四年来属
西辅郑州髙辛氏火正祝融之墟周武王封管叔鲜及为虢郐之国郑武公与平王东迁武公灭二国而徙都焉后郑为韩所灭韩又徙都之秦属三川郡二汉及魏属河南郡晋置荥阳郡后魏为东恒农郡东魏置广武郡东周置郑州隋开皇十六年曰管州炀帝初复为郑州寻废置荥阳郡唐贞观元年州废自武牢移郑州治此天寳元年曰荥阳郡皇朝景祐元年号奉宁军节度崇宁四年建为西辅今县六
望管城县故管国周武王弟叔鲜所封春秋晋师救郑楚子次于管以待之即此汉晋为京县地隋开皇十六年析内牟以置管城属荥阳郡十八年改内牟曰圃田省入管城唐贞观七年自武牢移郑州治此东有圃田为豫州薮有邲城为县南左传晋楚战处
紧荥阳县故虢国所谓东虢也二汉属河南郡晋泰始二年置荥阳郡后魏因之北齐改曰成臯郡隋开皇初郡废属郑州唐因之有鸿沟在西楚汉中分天下处汉京县故城在东古乡邑也庄公弟叔段居之谓之京城太叔二汉属河南郡晋及后魏属荥阳郡北齐省入焉又有索水楚汉战京索间即此
上新郑县古有熊国黄帝所都也亦为髙辛氏火正祝融之墟其后世为郐国亦作桧诗之国风所谓桧羔裘者也郑桓公始封在今华州之郑其子武公与平王东迁乃取郐而徙居焉是为新郑战国时郑灭于韩韩哀侯自平阳徙都之二汉属河南郡晋以后不置隋开皇十六年复之属荥阳郡大业初省菀陵县入焉唐属郑州有溱洧二水
中原武县二汉属河南郡晋以后不置隋开皇十六年复之属荥阳郡唐郑州汉卷县故城在东
中荥泽县禹贡所谓济水溢为荥者也杜佑云今济水不复入荥汉晋后魏为荥阳县地隋开皇四年置广武县仁夀元年更名荥泽属荥阳郡唐属郑州有广武山上有东西二城中有絶涧汉髙帝项羽相与临广武之间而语即此有敖山商王仲丁自亳迁此周宣王尝狩其地故诗言搏兽于敖秦于此置仓所谓敖仓也故王宫城在今县西北左传作王宫于践土即此今故城内东北隅有践土台是也
畿宻县本郑邑春秋诸侯伐郑围新宻二汉属河南郡晋属荥阳郡唐属河南府皇朝因之崇宁四年来属辅滑州古豕韦氏之国春秋时属卫战国时亦属卫其西境属魏秦属东郡二汉因之晋为陈留濮阳二国宋武帝平河南置兖州以为边镇后魏置东郡隋置杞州后为滑州又改为兖州后复为东郡唐复为滑州天寳元年更名灵昌郡大厯七年升义成军节度后避梁王父讳改曰宣义军后唐复故而改灵昌曰灵河皇朝太平兴国四年改武成军今县三
中白马县本卫国曹邑左传闵二年狄灭卫立戴公以庐于曹即此二汉为白马县属东郡袁绍遣顔良攻东郡太守刘延于白马闗侯为曹操斩良以报焉晋属濮阳国宋置兖州后魏置东郡隋开皇初郡废置杞州十六年改为滑州大业二年改为兖州后复为东郡唐又为滑州有黎阳津一曰白马津郦生云守白马之津是也有灵河津晋时石勒袭刘耀途出于此以河水泮为神灵之助故号为灵昌津后唐改为灵河津灵河镇汉南燕县地隋开皇十六年置灵昌县以津为名属东郡唐属滑州后唐改为灵河县皇朝治平三年省入白马有滑台本郑之廪延邑其城甚固
望韦城县故豕韦氏国商时为伯焉韦贤诗曰肃肃我祖国自豕韦是也二汉为白马县地属东郡晋属濮阳国隋开皇六年置韦城县属东郡唐属滑州
紧胙城县故南燕国二汉为南燕县属东郡晋省之其后复置曰东燕隋开皇十八年改曰胙城属东郡唐属滑州胙城周公诸子所封左传富辰曰凡蒋邢茅胙祭周公之嗣也杜预注东郡燕县之南有胙亭而晋史地理志中无此郡县岂永嘉防乱简编失亡故耶
望孟州春秋战国皆属周自汉晋至隋皆属河内郡唐显庆二年割属河南府建中二年乃以河南之河阳河清济源温四县租税入河阳三城使又以汜水军赋益之防昌三年遂以此五县为孟州今县六
望河阳县古孟津也周武王伐纣师度孟津即此亦曰富平津魏尚书杜畿试船沉溺之所浮桥即晋杜预所立自汉至隋属河内郡唐属河南府置河阳三城使后置孟州今县西南十三里有马堤旧为河阴县地后魏尔朱荣害朝士千三百余人于此
望温县本周畿内国司冦苏忿生所封也春秋僖十年狄灭温苏子奔卫于是襄王以赐晋文公二汉属河内郡晋因之其后废焉隋开皇十六年复置属河内郡唐武徳四年属懐州显庆二年属洛州后属孟州
望济源县周大夫苏忿生之原邑周襄王以赐晋文公文公伐原以示信二汉为轵县地晋为沁水县地俗以济水重源所因谓之济源城隋开皇十六年置济源县属河内郡唐武徳四年属懐州显庆二年属洛州徐属孟州汉轵县属河内郡后汉及晋皆因之隋大业初省入河内后复置唐贞观元年省入济源故城在县东南有溴水春秋襄十六年公防诸侯于溴梁即此
上汜水县本东虢国郑灭之为制邑所谓制岩邑即此有故虎牢城周穆王猎于郑圃获虎命畜之因名曰虎牢二汉为城臯县属河南郡晋因之宋时毛徳祖戍虎牢后汉昼夜攻围二百日乃克后魏置东中府东魏置北豫州后周置荣州隋开皇初曰郑州十八年改成臯县曰汜水大业初置虎牢都尉府属荥阳郡唐属郑州显庆二年属洛州垂拱四年曰广武神龙元年复故后属孟州有汜水闗皇朝大中祥符中改为行庆闗东南有成臯故闗西南有旋闗故闗
中河阴县汉成臯荥阳懐县地唐开元二十九年割汜水荥泽武陟三县置以便运漕属河南府领河阴仓汴渠在县南二百五十步即古莨荡渠今名通济渠首受黄河后属孟州有三皇山亦曰防鄗山山上有三城即刘项相持处
中王屋县古召公之邑汉垣县获泽地属河东郡晋属河东平阳郡后魏置长平县后周改曰王屋又置懐州及平齐州废置王屋郡隋开皇初郡废属河内郡唐武徳元年更名邵伯属邵州贞观元年属懐州显庆二年复故名属洛州皇朝庆厯三年来属有禹贡王屋沇水所出
紧蔡州春秋时属沈蔡战国属楚魏秦属颖川郡汉置汝南郡后汉及魏晋皆因之宋及后魏兼置豫州以为重镇东魏置行台后周置总管府后改曰舒州寻复曰豫州后改曰蔡州隋开皇初郡废大业初州废复置汝南郡唐武徳三年曰豫州天寳元年曰汝南郡寳应元年改曰蔡州皇朝景祐二年升淮康军节度今县十上汝阳县汉平舆宜春安城县地属汝南郡后汉及晋皆因之后魏曰上蔡置汝南郡城之西北汝水枝别左出而北流又屈而东转又西南防汝若垂瓠故谓之悬瓠城宋元嘉二十七年后魏太武攻悬瓠汝南太守陈宪拒守四十余日不拔隋开皇初郡废大业初复置县曰汝阳唐为蔡州汉有汝阳县在西华南顿之间非今县也汉宜春县属汝南郡后汉曰北宜春晋因之后废焉故城在今县西南汉平舆县故沈国汉髙帝四年置汝南郡后汉因之晋属汝南郡后徙焉故城在今县东汉安城县属汝南郡后汉及晋皆因之后废焉故城县今县东南
上上蔡县故蔡国蔡叔始封地秦为上蔡县李斯其邑人也汉属汝南郡后汉及晋因之后魏改为临汝北齐废之隋开皇中置曰武津大业初复改为上蔡属汝南郡唐属蔡州
中新蔡县古吕国春秋时蔡平侯自上蔡迁此故曰新蔡二汉属汝南郡魏晋属汝阴郡南齐置北新蔡郡后魏曰新蔡郡北齐曰广宁郡隋开皇初郡废十六年置广宁县仁夀元年改曰汝北大业初改曰新蔡属汝南郡唐属蔡州汉鲖阳县属汝南郡后汉因之晋属汝阴郡北齐废之隋开皇十一年复置属淮阳郡后废焉故城在今县北有葛陂
中褒信县后汉县属汝南郡魏晋属汝阴郡宋改曰包信隋大业初复故名属汝南郡唐属蔡州西南有白亭楚王孙胜为白公即此处
中平舆县汉旧县后废隋大业初改新蔡为平舆属汝南郡唐属蔡州有葛陂水经云亿水左迤为葛陂方数十里水物含灵多所包育后汉费长房投竹化成龙处中遂平县故房子国国语所谓周昭王娶于房曰房后是也楚灵王迁房于楚而有其地后以封吴王之弟夫槩为堂谿氏故曰吴房汉属汝南郡后汉及晋皆因之后曰遂宁隋大业初改曰吴房属汝南郡唐属蔡州元和十二年平吴元济更名遂平
中新息县故息国二汉属汝南郡晋为郡治焉后魏置东豫州梁曰西豫州又改曰淮州东魏复曰东豫州后周曰息州隋大业初州废属汝南郡唐属蔡州汉安阳县故江国也汉及晋皆属汝南郡后废焉故城在今县西
中确山县本汉安昌县属汝南郡后汉省之其后复置郡隋开皇十八年改为朗山属汝南郡唐属蔡州皇朝大中祥符五年改为确山汉朗陵县属汝南郡后汉及晋皆因之后废焉故城今在县西南有道城故道国左传曰江黄道栢皆姻也在汉为阳安县后汉及晋皆因之后废焉
中真阳县本汉慎阳县属汝南郡慎字本作滇音真永平五年失印更刻遂误以水为心也后汉及晋皆因之后魏置郢州东魏废州置义阳郡北齐废郡入保城县隋开皇十一年废保城十六年置真丘县大业初改曰真阳属汝南郡唐属蔡州汉新阳县属汝南郡后汉因之晋省焉故城在今县西南
中西平县故栢子国汉旧县属汝南郡后汉及晋皆因之后魏置襄城郡北齐改曰文城郡隋开皇初郡废属汝南郡唐属蔡州
上陈州包牺氏都曰太昊之墟周封舜后妫满于此以备三恪为陈国楚灭为县楚顷襄王自郢徙都此兼为魏境秦属颍川郡二汉属淮阳国汝南郡后汉因之晋属梁国汝南郡后魏置陈郡及北扬州北齐改为信州隋为陈州后置淮阳郡唐为陈州晋开运二年置镇安军节度汉初军废周广顺二年复之今县五
紧宛丘县周时陈都楚顷襄王灭之自郢徙都焉陈胜反秦据陈自立为张楚汉髙帝置淮阳国章和二年改为陈国晋并入梁国后魏曰项置陈郡隋开皇初改县曰宛丘而郡废焉大业初为淮阳郡唐为陈州尔雅曰丘上有丘曰宛丘今其地形则然有固陵城项羽南走固陵即此
上项城县本项国战国属楚项羽家世楚将封于项故姓项氏二汉属汝南郡皆属梁国后魏置扬州及秣陵县梁改曰殷州东魏改曰北平州后齐改曰信州后周改曰陈州隋开皇初改秣陵为项城县大业初州废属淮阳郡属陈州
中商水县本汉汝阳县地属汝南郡后汉及晋皆因之后魏置汝阳郡北齐郡废隋开皇十六年置溵水县大业初省汝阳入焉属淮阳郡唐属陈州皇朝建隆元年改为商水汉地理志汝南有防疆县水经注云防水出颍川阳城县少室山东经防疆县故城东又南迳西华县故城南又东迳汝阳故城北东注于颍
中南顿县故顿子国应劭曰顿迫于陈其后南徙故曰南顿二汉及晋汝南郡后魏置南顿郡北齐郡废隋开皇六年改县曰和成大业初复改曰南顿属淮阳郡唐属陈州皇朝熙宁六年省入商水元祐元年置
中西华县二汉属汝南郡晋省之后置长平县隋开皇十八年改曰鸿沟大业初复改曰西华属淮阳郡唐武徳元年更名箕城属陈州景云元年复故名长华镇汉为长平县属汝南郡后汉属陈国北齐省入国晋属梁西华
上颍州春秋时为胡国及楚地秦为颍川郡地二汉属汝南郡魏置汝阴郡晋因之后魏置颍川郡隋亦为颍川复为汝阴郡唐为颍州皇朝元丰二年升顺昌军节度今县四
望汝阴县西北有胡城故胡国二汉为汝阴县属汝南郡魏置汝阴郡后废晋泰始二年复置隋开皇初郡废大业初复置唐为颍州二汉细阳郡属汝南郡晋省之故城在今县西北
紧万夀县葢二汉细阳县地皇朝开寳六年析汝阴之百尺镇置万夀县属颍州水经注云百尺水承次塘细陂南疏注于颍镇实因水为名
紧颍上县本楚慎县地二汉属汝南郡晋属汝阴郡后废焉梁置下蔡郡北齐郡废隋大业初置颍上县于故郑城属汝阴郡唐武徳四年移于今治属颍州慎县故城在今县西北
紧沈丘县本汉项县地属汝南郡后置沈丘县隋开皇十六年置沈州领沈丘宛丘二县唐初州废以宛丘属陈州沈丘属颍州后省沈丘入汝阴神龙二年复置有武丘聚曰丘头魏王陵镇夀春欲兴兵讨司马宣王宣王自往征之军至丘头陵惧靣缚水次故号为武丘即此
辅汝州东周为王畿春秋为戎蛮子邑及属楚郑战国属韩秦属三川郡二汉属河南颍川郡魏晋属河南襄城郡后魏属汝北鲁阳郡东魏置北荆州后周改曰和州隋初置伊州炀帝初改为汝州后废州以其地属襄城颍川二郡唐为汝州天寳元年曰临汝郡今县五中梁县本汉周承休邑武帝元鼎四年行幸至洛阳诏封姬嘉为周子南君以奉周祀初元五年以周子南君为周承休侯邑属颍川郡后魏曰汝源县置汝北郡后改曰汝阴郡后周郡废隋大业初改汝源为承休置襄城郡唐为汝州贞观元年改承休为梁县梁本周南郑之邑在承休西南四十二里有霍阳聚左传哀四年楚人为晋之期袭梁及霍是也战国曰南梁以别大梁少梁焉汉属河南郡后汉及晋皆因之隋属襄城郡唐属承州贞观元年省梁入承休而更名承休曰梁西有泽后汉作菀为逰猎之地邓太后临朝世士以为文教可兴宜废搜狩之礼于是马融作颂以讽焉后桓帝复校猎广成今曰广润河葢避朱梁庙讳也有狐聚秦灭西周徙其君于此有阳人聚秦灭东周徙其君于此临汝镇唐先天元年置县属汝州贞元八年以梁县西界二乡益之兼移县于石驿后入梁
紧襄城县本郑地南有汜城周襄王避叔带之难出适郑处于汜是也以襄王所居因曰襄城楚灵王筑又有古不羮城在西北二汉属颍川郡晋置襄城郡隋开皇初初郡废属汝州大业初州废属颍川郡唐武徳元年置汝州贞观元年州废属许州开元二十六年来属上叶县本楚地惠王以封沈诸梁谓之叶公叶公好龙神龙下焉二汉属南阳郡明帝时王乔为叶令每月望常乘双鳬入朝今有墓在焉晋属南阳国北齐置襄州后周废州置南襄城郡隋开皇初郡废属许州唐开元三年置仙州二十六年州废大厯四年复置仙州又析置仙鳬县五年州废省仙鳬入叶来属二汉父城县属颍川郡晋属襄城郡后废入叶有应乡故应国按汲冢古文商时王有应国矣周武王以封其子为应侯故左传邘晋应韩武之穆也战国为秦所有以封范睢为应侯有方城左传所谓楚国方城以为城即此又有昆阳城即光武破王寻之所也
中鲁山县在夏为鲁县陶唐氏既衰其后有刘累为御龙氏以事夏孔甲龙一雌死潜醢以食夏后既而使求之惧而避于鲁县是也汉为鲁阳属南阳郡后汉及晋皆因之后魏置荆州寻废立鲁阳郡后置鲁州隋开皇初郡废大业初州废以鲁县属襄城郡唐为鲁山武徳四年复置鲁州贞观九年州废以鲁山来属故犨县本郑邑汉属南阳郡后废故城在今县东南后周置三鵶镇在县西南十九里又置平髙城以备齐北齐置鲁城在县东北十七里以御周
中龙兴县本湍阳县唐武徳四年置属伊州贞观元年省证圣七年复置曰武兴属汝州神龙元年更名为中兴寻改曰龙兴皇朝熙宁四年省入鲁元祐元年复置同下州信阳军春秋时属申其后属楚秦属南阳郡二汉属南阳江夏郡晋置义阳郡宋置宋安郡南齐置司州梁因之有三闗之隘比接陈汝控带许洛宋以来省为边镇后魏改曰郢州后周改曰申州隋开皇初郡废大业二年改曰义州寻为义阳郡唐为申州天寳元年曰义阳郡皇朝开寳九年降为义阳军太平兴国元年改为信阳今县二
中下信阳县二汉平氏县地属南阳郡晋分置义阳县属义阳郡后废焉宋曰平阳县置宋安郡隋开皇初郡废改平阳县为义阳大业初置义阳郡唐为申州皇朝为义阳军太平兴国元年改义阳县为信阳汉钟武县属江夏郡后汉省焉故城在今县东南汉鄳县属江夏郡后汉及晋因之北齐改为齐安置齐安郡隋开皇初郡废改县曰钟山属义阳郡唐属申州皇朝开寳九年省入义阳有钟山桐栢山淮水
中下罗山县二汉鄳县地北齐置髙安县隋开皇初废十六年复置曰罗山属义阳郡唐属申州皇朝属信阳军有石城山甚髙峻史记曰魏攻防阨葢谓此山也吕氏春秋言九塞防阨其一焉
舆地广记卷九

[book_title]舆地广记卷十
河北东路
北辅开徳府春秋时属卫国秦置东郡二汉属东魏二郡晋属濮阳国顿丘郡隋属东武阳二郡唐属澶濮魏三州晋天福中移濮阳于澶州南邦为治所九年升镇宁军莭度皇朝大观元年升开徳府崇宁四年建为北辅今县七
中濮阳县本汉顿丘县地其濮阳故城在今县东帝颛顼之墟也谓之帝丘夏后相尝居于此夏伯昆吾亦都之春秋时卫成公自楚丘徙焉梦康叔曰相夺予享公命祀相秦始皇东徙卫君角而置东郡二汉皆因之晋置濮阳国隋属东郡唐属濮州晋天徳中移县于澶州南郊为治所有鲋鰅山帝颛顼所有瓠子口汉元光中河决瓠子东南注钜野
望观城县古观国尝叛命为夏所伐左传所谓夏有观扈是也汉为畔观县属东郡光武更名卫国以封周后晋属顿丘郡隋开皇六年更名观城属武阳郡唐属澶州有临黄县汉畔观县地也后魏置隋因之属武阳郡唐始属魏州大厯七年来属皇朝雍熙四年省入观城有新台卫宣公作
紧临河县汉黎阳县地属魏郡隋开皇六年析黎阳置临河县十六年置澶渊县并属汲郡春秋诸侯之大夫防于澶渊此其地也后避唐髙祖讳改澶渊为澶水武徳四年于澶水置澶州贞观七年州废省澶水入临河属魏州五代来属
中清丰县汉顿丘县地唐大厯七年析顿丘昌乐置清丰县以孝子张丰为名属澶州顿丘本卫邑在淇水南故诗言送子涉淇至于顿丘二汉属东郡晋置顿丘郡后郡废焉隋属武阳郡唐始属魏州大厯七年于顿丘复置澶州晋天福四年移濮阳于澶州南郭为治所而以顿丘为徳清军皇朝熙宁四年省顿丘入清丰中卫南县本楚丘也卫文公自曹邑徙此始建城市而营宫室隋开皇十六年置楚丘县属东郡大业初以梁郡有楚丘乃改为卫南唐属滑州五代时来属
畿朝城县本二汉东武阳县属东郡臧洪为东郡太守据此以拒袁绍绍围之城陷为绍所杀魏晋属阳平郡北齐废之后周复置武阳县隋属武阳郡唐属魏州贞观十七年省永昌元年复置武圣县开元七年更名朝城晋属大名府皇朝崇宁四年来属
畿南乐县汉东郡之乐昌也宣帝封王武为乐昌侯后汉省之晋置昌乐县水经乐昌县故城东西注引汉书表志以为东郡之属县汉宣帝封王稚君为侯国此则以乐昌为昌乐矣隋属武阳郡开皇六年置繁水县大业初废昌乐县入繁水唐置昌乐废繁水入焉后唐避讳改为南乐晋属大名府皇朝崇明四年来属
次府河间府春秋时属晋战国时属赵秦属上谷郡汉属郡后汉为河间国晋因之后魏为河间郡孝文帝置瀛州隋废郡而州如故大业初州废置河间郡唐为瀛洲皇朝大观二年升河间府瀛海军节度今县二望河间县本汉州乡武垣县地属郡后汉省州乡入武垣属河间国晋因之后分置河间县郡徙治此隋开皇初郡废为瀛州大业初复置郡省武垣入焉唐为瀛州束城镇本汉束川县属渤海郡后汉属河间国晋属章武国北齐废之隋开皇十六年置曰东城属瀛州大业初属河间郡唐属瀛州皇朝熙宁六年省入河间望乐夀县本汉乐成县为河间国治焉后汉及晋皆因之隋开皇十八年改为广城属瀛州仁夀初改为乐夀属河间郡唐属瀛州后属深州景城镇本汉景成成平县地属渤海郡后汉省景成入成平属河间国晋因之隋开皇十八年改为景城属瀛州大业初属河间郡唐属瀛州皇朝熙宁六年省入乐夀
上沧州春秋战国时为齐赵二国之境秦属钜鹿上谷郡汉置渤海郡后汉晋因之宋文帝置乐陵郡孝武分置渤海郡后魏因之太武初改渤海为沧水孝文时复旧孝明帝分瀛冀二州置沧海及浮阳乐陵二郡隋置棣州后改为沧州寻为渤海郡唐为沧州天寳元年改为景城郡今县五
望清池县本汉浮阳县在浮水之阳髙帝置渤海郡治此后汉及晋皆属焉隋开皇十八年改曰清池属渤海郡唐属沧州贞观元年州自胡苏徙治于此长芦镇以水为名本汉叅户县地属渤海郡后省焉隋开皇初置长芦县及漳河郡寻废十六年置景州大业初州废属河间郡唐武徳四年又置景州贞观元年州废属沧州周省入清池饶安镇本汉千童县属渤海郡灵帝改曰饶安晋因之后置沧州及浮阳郡隋开皇初郡废大业初州废属渤海郡唐属沧州皇朝熙宁五年省入清池干符寨本二汉章武县属渤海郡晋属章武郡后省焉隋开皇十六年置鲁城县属瀛州大业初属河间郡唐贞观元年属沧州干符元年生野稻水谷二千余顷燕魏饥民就食之因改名曰干符周省入清池有徒骇河禹贡九河之一也
望无棣县本齐地昔周成王赐齐太公履北至于无棣是也汉为阳信县地隋开皇六年置无棣县属渤海郡取县南无棣沟为名唐属沧州贞观元年省入阳信八年复置无棣沟通坂后属河东郡二汉及晋因之后魏后周皆为郡焉隋开皇初郡废十六年析置河东县大业初复置郡省蒲坂入焉唐初为蒲中州后为河中府次畿临晋县本桑泉左传僖二十四年晋公子重耳济河入桑泉是也汉为解县地隋开皇十六年析猗氏置桑泉县属河东郡唐属河中府天寳十三年改为临晋解本春秋时解梁二汉及晋属河东郡后徙焉故城在今县东南
次畿猗氏县本令狐左传僖二十四年晋公子重耳济河围令狐是也县南对泽即猗顿之故居顿鲁之穷士闻朱公富往问术焉朱公曰子欲速富当畜五牸于是乃适西河大畜牛羊十年之间其畜不可计赀拟王公故遂以猗氏名县汉属河东郡后汉晋皆因之西魏改曰梁泉后周复故隋属河东郡唐属河中府有郇城周文王子所封诗所谓郇伯劳之者也
次畿虞乡县本汉解县地元魏分置虞乡县隋因之唐武徳元年改虞乡为解县而于解西五十里别置虞乡县属蒲州后属河中府
次畿万泉县唐武徳三年析稷山安邑猗氏汾阳龙门置属绛州大顺二年来属
次畿龙门县古耿国商祖乙自相徙居之春秋晋献公灭耿以赐大夫赵夙战国时属魏为皮氏县秦恵王渡河取皮氏二汉属河东郡魏晋属平阳郡后魏改为龙门兼置郡隋开皇初郡废属河东郡唐武徳二年秦州徙治此贞观十七年州废属绛州元和初来属有龙门山禹贡所谓导河积石至于龙门是也
次畿荣河县本魏之汾隂县秦恵王渡河取汾隂即此汉属河东郡武帝立后土祠于汾隂脽上亲望拜如上帝礼后汉亦属河东郡晋省之后魏复置兼置汾隂郡隋皇初郡废属河东郡唐武徳元年改曰秦州贞观十七年州废来属开元十年明皇祀后土获寳鼎因改为寳鼎县皇朝大中祥符四年改寳鼎县曰荣河置庆成军熙宁元年废军以荣河来属
永乐县古魏国诗序所谓魏地狭隘者也春秋时晋献公灭魏以赐大夫毕万汉为虢北县属河东郡魏晋皆因之后县东徙焉唐武徳元年分芮城置永乐县以永乐涧为名属芮州州废属鼎州贞观八年来属后又属虢州神龙元年复来属禹贡雷首山在北山南曰首阳伯夷叔齐居其下
大都督府陜州昔周公分陜之所春秋虢国之地所谓北虢也战国属韩秦属三川郡二汉及晋皆属农郡后魏置农郡兼置陜州隋开皇初郡废大业初州废属河南郡义宁元年置农郡唐武徳元年曰陜州天寳元年更曰陜郡天佑元年昭宗居陜升为兴唐府哀帝初复故号曰保义军皇朝太平兴国元年改保平军今县八
上陜县古虢国所谓上阳也故城在今县东汉属农郡后汉及晋皆因之后魏置陜州及农郡后周因之隋属河南郡唐复为陜州有焦国周武王封炎帝之后于此有莘原鲁庄公三十二年有神降于莘即此石壕镇本崤县后魏置唐武徳八年来属贞观十四年改为硖石县姚崇其邑人也皇朝熙宁六年省为镇有禹贡底柱山山有三门河所经唐太宗勒铭于此
上平陆县本虞虢之地吴山在西上有虞城舜始封于此至周武王时封太王子仲雍之后是为虞公春秋时晋所灭虢下阳邑在东北汉为太阳县属河东郡后汉及晋皆因之后废焉而置河北县及河北郡隋皇初郡废属蒲州唐贞观元年来属天寳元年太守李齐物三门以利运漕得古劔有篆文曰平陆因更名有傅岩在北即傅説筑处有茅津在西南对陜城鲁文公时秦伯伐晋晋人不出遂自茅津济即此
上夏县本夏禹之都汉为安邑县地后置夏县及安邑郡隋开皇初废属虞州唐贞观十七年属绛州乾元三年来属有巫咸山葢神巫所游故山得其名
上灵寳县古函谷闗秦人恃之以为险固汉武帝徙闗于新安而以故闗置农郡及农县东汉晋因之元魏置农郡隋开皇十六年置桃林县属洛州唐武徳元年来属天寳元年得天寳灵符于古函谷闗因改元兼改灵寳闗在县西南十里老子西游至闗闗令尹喜先见其气知真人当过物色而得之曰子将隠矣强为著书孟尝君自秦逃归夜半至闗其客效鸡鸣遂得出闗战国时九国叩闗而攻秦秦人闗延敌九国之师逡巡而不敢进曹阳亭在县东十三里秦章邯败陈渉将周文于此汉献帝归至此为李傕郭汜所逼遂露次焉曹公改为好阳县西南境即古桃林之野东北有桑田亭春秋虢公败戎于桑田即此
中下芮城县本魏国城鲁桓公时芮伯万为母姜氏所逐自今冯翊县界出居于魏即此地也汉为河北县地后周改曰芮城置永乐郡郡后废焉隋属河东郡唐武徳二年置芮州贞观元年州废来属
中下湖城县本曰湖广帝采首山之铜铸鼎于荆山下鼎既成有龙垂胡防下迎黄帝后世因名其处曰鼎湖汉武帝改曰湖属京兆尹戾太子败亡至此自杀后汉属农郡晋因之
下阳信县本汉富平县后改为厌次属平原郡后汉永平五年复故晋为乐国治焉元魏属乐陵郡北齐废之隋皇十六年复置属棣州大业初属渤海郡唐武徳四年属棣州八年州废属沧州贞观十七年复置属棣州皇朝大中祥符八年徙州城及厌次县于阳信而徙阳信于故厌次焉
上莫州汉为郑县属郡后汉属河间国晋因之隋属河间郡唐武徳四年属清州贞观元年属瀛州景云二年置鄚州开元十三年以鄚郑文相类更名莫州今县一
上任丘县本汉鄚县地平帝时使中郎将任丘筑城因以为名后置任丘县隋省之唐武徳五年复属蒲州景云元年属鄚州元十三年改鄚县为莫皇朝熙宁六年省莫县入焉长丰县本利丰唐开元十年析文安任丘置属鄚州是年更名长丰皇朝熙宁六年省
中雄州春秋战国皆属燕秦属六合郡唐属易二郡晋时入于契丹周克复之置雄州皇朝政和三年为易阳郡今县二
中归信县本汉易县地属郡后汉属河间国公孙瓒有幽州童謡曰燕南垂赵北际中央不合大如砺唯此中可避世瓒自以为易地当之遂徙镇焉易京故城在县南十八里晋亦属河间国北齐省入鄚县隋属河间郡唐武徳五年置归义县属幽州贞观元年省之八年复置景云二年属莫州是年还属幽州大厯四年属州晋时入于契丹周显徳六年世宗克瓦桥闗置雄州治归义县皇朝太平兴国元年改为归信
中容城县汉属郡后汉省之晋复置属范阳国隋开皇初改为遒县属上谷郡唐武徳五年置北义州贞观元年州废以县属易州圣厯二年契丹入冦固守不陷因改名全忠神龙二年复名遒天寳元年改为容城周显徳六年属雄州寻废皇朝建隆四年复置
中覇州汉属渤海郡后汉属广阳国河间郡晋属燕国章武后属河间燕郡隋属河间涿郡唐属幽州莫州晋时入于契丹周克复之置覇州皇朝政和三年为永清郡今县二
上文安县汉属渤海郡后汉属河间国晋属章武国隋初属瀛州大业初属河间郡唐属瀛州景云二年属莫州周显徳六年属覇州皇朝景祐元年省永清入焉永清本汉安次县地属渤海郡唐如意元年析置武隆县属幽州景云元年曰防昌天寳元年曰永清晋时入于契丹周世宗克益津闗置霸州治永清县后省入文安上大城县五代时置属瀛州周显徳六年属霸州上徳州春秋战国时属齐秦属齐郡汉置平原郡后魏因之晋属平原国宋属平原郡后魏后周皆因之隋初置徳州后复为平原郡唐为徳州天寳元年曰平原郡今县二
望安徳县汉属平原郡后汉及晋皆因之后为郡治焉隋开皇初郡废九年置徳州大业初复置平原郡唐为徳州天寳末安禄山反河北皆防独顔真卿为平原太守帅众讨贼汉髙县属平原郡后汉及晋皆因之北齐省入故城在县西北汉重平县属渤海郡后汉省之后魏复置北齐省之故城亦在县西北徳平镇盖后平昌县属平原郡后汉省之晋为西平昌属平原国后魏置东安郡北齐郡废隋开皇初属徳州大业初属平原郡唐属徳州后谓之徳平疑后唐避讳更名皇朝熙宁六年省入安徳
紧平原县齐之西邑韩信夜渡平原袭击齐厯下军于此汉髙帝六年置平原郡故城在今县西南后汉及晋皆因之后郡徙治安徳隋属平原郡唐属徳州汉鄃县属清河郡后汉及晋因之北齐省入平原故城亦在县西南
上滨州自唐虞以下地理与州同初五代之际置盐务于海傍后置赡国军周世宗显徳三年置以其滨海为名割棣州之渤海蒲台为属县而治渤海今领县二
望渤海县唐垂拱四年析蒲台县次置属棣州周显徳三年置滨州治此蒲台与本汉鬲县地属平原郡台髙八丈方二百步昔秦始皇东游海上于台下紫蒲系马至今蒲生犹有萦系之状隋皇十六年置蒲台县属渤海郡唐属淄州景龙元年属棣州周属滨州皇朝大中祥符三年省入渤海
紧招安县皇朝庆厯六年析渤海县地置
下恩州春秋时属齐其后属晋战国属赵秦属钜鹿郡汉置清河郡后汉为清河国桓帝改曰甘陵魏复故晋因之后魏为清河郡北齐后周皆因之兼置贝州隋初郡废后废州而后复置郡废为贝州天寳元年曰清河郡皇朝庆厯八年改恩州今县三
望清河县本汉厯县属清河郡后汉安帝以孝徳皇后于厝改曰甘陵为清河国治焉桓帝时周福其县人也晋改曰清河县后曰武成县置清河郡隋皇初郡废改武成县为清河大业初复置清河郡唐属贝州故清阳县汉为清河郡治后汉省之徙治甘陵后复置曰清河县北齐省贝丘入焉改为贝丘隋皇六年复名清阳属清河郡唐属贝州皇朝熙宁四年省入清河望武城县在赵时曰东武城平原君胜封于此邑汉属清河郡后汉及晋皆因之隋为武城属清河郡唐属贝州
紧厯亭县汉东阳县地隋分武城鄃置厯亭县属清河郡唐属贝州漳南镇本汉东阳县属清河郡后汉省之隋分枣强清平复置于古东阳城改为漳南县属清河郡唐属贝州皇朝至和元年省入厯亭
清州自唐虞以下地理与沧州同五代时置干宁军后入契丹周显徳六年世宗北伐取干宁军御龙舟楼船战舰首尾数十里至益津闗后废焉皇朝太平兴国七年以沧州永安县复置大观二年河清七昼夜因改为清州政和三年为干宁郡今县一
干宁县本永安县之范桥镇皇朝太平兴国七年置熙宁六年省为镇后复置县崇宁三年又省之
同下州永静军自唐虞以下地理与沧徳冀州同唐置景州周降为定逺军属沧州皇朝太平兴国六年以军直棣京师景徳元年改为永静今县二
紧东光县二汉属渤海郡隋开皇初郡废九年置观州大业初州废属平原郡唐属沧州贞元三年属景州周显徳元年为定逺军治所弓髙镇本汉县属河间国后汉因之晋省焉隋开皇十六年复置属平原郡唐置景州治此周显徳二年州废省弓髙入东光
望将陵县汉重丘县地隋开皇十六年于重丘故城置属平原郡唐属沧州后属景州周显徳二年州废还属皇朝庆厯七年属永静军安陵镇本汉修市县地属渤海郡晋置安陵县隋大业初省入东光唐武徳四年复置属观州贞观十七年州废属徳州景福二年属景州周复属后省入将陵
中阜城县汉属渤海郡后汉属安平国晋属渤海郡隋属信都郡唐属冀州皇朝淳化元年属永静军
同下州信安军自唐虞以下地理与覇州同五代时地入契丹周显徳六年世宗北伐取淤口闗置寨属覇州皇朝太平兴国六年以淤口寨为被虏军景徳二年改为信安军
同下州保定军自唐虞以下地理与雄州同皇朝太平兴国六年以涿州归信县新镇置平戎军景徳元年改为保定军
舆地广记卷十

[book_title]舆地广记卷十一
河北西路
次府真定府春秋时属鲜虞为晋所灭战国时属赵秦属钜鹿郡汉髙帝置恒山郡后避文帝讳改曰常山亦属真定国东汉属常山国魏晋复为郡元魏因之后周兼立恒州隋开皇初郡废大业初州废复立常山郡唐武徳初复曰恒州后升为成徳军节度元年十五年避穆宗讳曰镇州五代时曰真定府梁以讳改曰武顺唐复曰成徳晋曰顺徳汉复曰成徳周及皇朝因之今县九
次赤真定县本中山国之东烜邑汉十一年代相陈豨反其将赵利守东垣髙帝攻抜之改曰真定元鼎四年立真定国东汉并入常山魏晋为郡治在今县南元魏道武移郡治于此今府城是也自唐寳应后叛将李寳臣王武俊王廷凑等相继据之有滹沱水
次畿槀城县汉属真定国北齐立钜鹿郡后周因之隋开皇初郡废十年立亷州大业初废义宁元年复立钜鹿郡唐武徳元年改曰亷州贞观元年州废来属九门县二汉属常山郡魏晋元魏因之北齐省隋皇六年复置皇朝开寳六年省入
次畿栾城县春秋晋大夫栾氏之邑汉为牛棘县地东汉置栾城县北齐省隋开皇十六年复置属栾州大业初州废属赵郡唐本属赵州大厯三年来属
次畿元氏县本赵公子元之封邑汉髙帝立恒山郡治此故城在焉东汉为国魏晋元魏属赵国北齐省隋皇六年复置唐属赵州五代时来属
次畿井陉县汉属恒山郡东汉魏晋元魏皆因之后省北齐废石邑以置井陉隋开皇六年复石邑分置井陉有迳山其道险隘李左车所谓车不得方轨骑不得成列是也有绵蔓水韩信攻赵背水为阵即此
次畿获鹿县汉石邑县地隋开皇十六年分置鹿泉县唐天寳十五载更名获鹿石邑镇本汉县皇朝开寳六年省有井陉口亦曰土门秦始皇兴兵塞井陉口汉韩信出井陉破陈军唐李光弼出土门破史思明军皆在此地有萆山滹池水
次畿平山县本晋之蒲邑二汉为蒲吾县属常山郡魏晋皆因之后徙焉隋开皇十六年置房山县唐天寳十五载改为平山
次畿行唐县二汉曰南行唐属常山郡魏晋以后皆因之隋曰行唐属恒山郡唐属镇州五代属真定府有禹贡恒水
次畿灵夀县汉属常山郡魏晋以后皆因之后周立蒲吾郡隋开皇初郡废唐属镇州五代时属真定府皇朝熙宁八年省元祐二年复置焉有禹贡卫水
望相州商王河亶甲居相此其地也春秋时属晋战国时属魏后属赵秦属邯郸郡二汉为魏郡曹公为魏王都此晋亦为魏郡后赵石季龙前燕慕容儁皆都之后魏置相州东魏北齐又都焉改为清都尹后周复置相州及魏郡隋初郡废大业初州废复置魏郡唐为相州天寳元年曰邺郡故属天雄军节度梁分置昭徳军而天雄军乱遂入于
✜✜✜✜✜✜✜✜✜✜✜✜✜✜✜✜未完待续>>>完整版请登录大玄妙门网✜✜✜✜✜✜✜✜✜✜✜✜✜✜✜✜✜✜✜✜✜✜✜

        </div>
      </div>
    </div>
  </div>
</div>
<!--update:2025-08-30 10:02:21-->
<script type="text/javascript" charset="UTF-8" src="/js/global.js"></script> 
<script type="text/javascript" charset="UTF-8" src="/js/Aimara.js"></script> 
<script type="text/javascript" charset="UTF-8" src="/js/main.js"></script> 
<script type="text/javascript" charset="UTF-8" src="/js/use_settings.js"></script>
</body>
</html>